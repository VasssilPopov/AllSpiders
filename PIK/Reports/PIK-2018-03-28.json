{"url": "http://pik.bg/%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D0%BC%D0%B0%D1%84%D0%B8%D0%BE%D1%82%D0%B8%D1%82%D0%B5-%D0%BD%D1%8F%D0%BC%D0%B0%D1%82-%D0%BF%D1%80%D0%B0%D0%B2%D0%BE-%D0%B4%D0%B0-%D1%81%D0%B5-%D0%BD%D0%B0%D1%80%D0%B8%D1%87%D0%B0%D1%82-%D1%85%D1%80%D0%B8%D1%81%D1%82%D0%B8%D1%8F%D0%BD%D0%B8-news738539.html", "text": "Членовете на мафията в Италия, много от които ходят на черква и се молят открито, не могат да наричат себе си християни, защото \"носят в душите си смъртта\". Това заяви днес папа Франциск пред десетки хиляди вярващи по време на общата аудиенция на площад \"Свети Петър\" във Ватикана, предаде Ройтерс. Според агенцията това са най-острите думи на папата по адрес на организираната престъпност от близо четири години насам. \"Така че ние не трябва да отиваме много далеч, нека се замислим какво се случва тук в Италия, каза той, докато говореше общо за \"псевдохристияните\", които са покварени, а претендират да са праведни. \"Например т.нар. християни мафиоти - те наричат себе си християни, но държат смъртта в душите си и я причиняват на другите\", продължи Светият отец. Много от членовете на организирани престъпни групировки като сицилианската Коза ностра или калабрийската Ндрангета се възприемат като част от религията, нещо като секта. В малките градове на юг те участват в католически тайнства, ходят на черква, а в някои случай техни съучастници стават свещеници, отбелязва Ройтерс. През 1993 г. покойният папа Йоан-Павел Втори предупреди хората от Коза ностра, че \"един ден ще се изправят пред Божия съд\". Групировката отвърна с бомбени атаки срещу няколко черкви в Рим, включително базиликата \"Свети Йоан\" - папската черква в качеството му на епископ на Рим, припомня агенцията. Сподели:", "date": "2018.03.28", "title": "Папа Франциск: Мафиотите нямат право да се наричат християни"}
{"url": "http://pik.bg/%D0%BC%D0%BE%D1%80%D0%B0%D0%BB-%D0%BD%D0%B0-%D0%BA%D0%B0%D0%BD%D1%82%D0%B0%D1%80-%D1%80%D0%B0%D0%B7%D0%BF%D0%B8%D1%82%D0%B0%D1%85%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D0%B0-%D0%BD%D0%B0-%D1%83%D0%BC%D1%80%D0%B5%D0%BB%D0%B8%D1%82%D0%B5-%D0%BA%D0%BE%D0%BD%D0%B5-%D0%BF%D0%B5%D1%82%D1%8A%D1%80-%D0%BF%D0%B8%D1%89%D0%B0%D0%BB%D0%BE%D0%B2-%D0%B8%D0%B7%D0%BB%D0%B5%D0%B7%D0%B5-%D1%83%D1%81%D0%BC%D0%B8%D1%85%D0%BD%D0%B0%D1%82-%D0%B8-%D0%B1%D0%B5%D0%B7-news738600.html", "text": "Агенцията по безопасност на храните започна щателна проверка и на собствените си структури заради случая с изоставените коне в Осоговската планина. При установени пропуски служители ще бъдат отстранени от работа. Междувременно полицията успя да разпита собственика на животните. Екип на Нова телевизия се срещна със собственика на конете Петър Пищалов след разпит в полицията. „Усмихвам се първо, защото може да се каже,че животните вече са под мой контрол, сега пак ще се кача при тях. Окей, умират някои от старост, умират някои вълците ги изяли, знаете ли какво,всяка година ми умират по един, два, три коня. Всяка година вълците ми ядат по 20-30 кончета, ама въпреки това аз пак ги увеличавам. Хората говорят за субсидии, ами не всичките ми коне са на субсидии,ако говорим за субсидии”, каза бизнесменът. Той каза, че не помни колко евро субсидия получава на кон. Докато собственикът беше на разпит, доброволци за пореден ден се погрижиха за конете му. „Животните са изключително слаби, кахектични животни, недохранвани най-вероятно с месеци. В момента имат апетит да се хранят, но ще изискват ежедневно качване на храна и ежедневно наблюдение”, каза д-р Адра Христова от „Четири лапи”. От Агенцията по храните вече проверяват документацията и животинските обекти на Пищалов. Засега е ясно,че той не имал право да отглежда конете си в Осоговската планина. „Аз нямам по документи право,ама какво ми пречи да закарам коне, които имат прекрасни условия за живот там”, каза той по въпроса. Засега срещу Пищалов няма повдигнато обвинение. А от БАБХ са категорични, ако установят пропуски в работата не техни служители от службата в Кюстендил, те ще бъдат освободени от работа. Сподели:", "date": "2018.03.28", "title": "МОРАЛ НА КАНТАР! Разпитаха собственика на умрелите коне! Петър Пищалов излезе усмихнат и... без обвинение"}
{"url": "http://pik.bg/17-%D0%B3%D0%BE%D0%B4%D0%B8%D1%88%D0%BD%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D1%81%D0%BF%D1%80%D0%B5%D1%87%D0%BA%D0%B2%D0%B0%D0%BD%D0%B5-%D0%B2-%D1%86%D0%B5%D0%BD%D1%82%D1%8A%D1%80-%D0%BE%D1%82-%D1%81%D0%B5%D0%BC%D0%B5%D0%B5%D0%BD-%D1%82%D0%B8%D0%BF-news738476.html", "text": "18-годишен жител на Ново село е задържан в полицейския арест за срок до 24 часа. На 27 март, около 18.30 часа пред Център за настаняване от семеен тип в селото, младежът бутнал непълнолетна обитателка на социалното заведение. При падането, момичето ударило главата си. Пострадалата е транспортирана и хоспитализирана във видинската болница с травма на главата и комоцио . Според първоначалната информация, между д вамата възникнало спречкване, при което младежът бутнал 17-годишната девойка. Сподели:", "date": "2018.03.28", "title": "17-годишна в болница след спречкване в Център от семеен тип"}
{"url": "http://pik.bg/%D0%B3%D0%B5%D0%BD-%D0%BA%D0%B8%D1%80%D1%87%D0%BE-%D0%BA%D0%B8%D1%80%D0%BE%D0%B2-%D1%87%D0%B0%D1%81%D1%82-%D0%BE%D1%82-%D0%B5%D0%BA%D1%81%D0%BF%D1%83%D0%BB%D1%81%D0%B8%D1%80%D0%B0%D0%BD%D0%B8%D1%82%D0%B5-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-%D1%81%D0%B0-%D1%88%D0%BF%D0%B8%D0%BE%D0%BD%D0%B8-%D0%BD%D0%B0-%D1%80%D1%83%D1%81%D0%BA%D0%BE%D1%82%D0%BE-%D0%B2%D1%8A%D0%BD%D1%88%D0%BD%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-news738602.html", "text": "Част от експулсираните дипломати са шпиони на външното руско разузнаване, твърди ген. Кирчо Киров, началник на Националната разузнавателна служба в периода 2002-2012 г., във връзка с експулсирането на дипломати от Русия от страна на редица държави, във връзка със случая \"Скрипал\", пише \"Фокус\". Според ген. Киров отлъчването на руските дипломати е организирана и консолидирана политическа акция на страните от НАТО и ЕС, която не цели да отслаби руското разузнаване, а се опитва да постави Русия в положение на изолация. По думите му убедителната победа на Владимир Путин на президентските избори и руските перспективи за развитие са провокирали европейски стремеж към демонизация на Путин. Ген. Кирчо Киров заяви също, че в тази връзка България е поставена в трудна ситуация, тъй като е член на НАТО и ЕС, но в същото време поддържа специфични отношения с Русия. „Отгоре на всичко ние имаме за съсед една голяма държава, една мощна икономически и във военно отношение държава, каквато е Турция. Като Турция, независимо, че е член на НАТО, обяви, че няма да експулсира руски дипломати. Така че, в този триъгълник, в който се намираме, в района на Средиземноморския басейн, ние трябва да се съобразяваме“. Кирчо Киров допълни, че позицията на премиера Бойко Борисов да привика посланика ни в Русия – Бойко Коцев, е утвърден дипломатически ход. Той коментира, че този ход към момента показва солидарност към Великобритания по такъв начин, който е удобен за българските интересни. Ген Киров посочи, че е много вероятно, обаче, да се оказва натиск върху премиера за предприемане и на по-тежки мерки и такива да последват. Сподели:", "date": "2018.03.28", "title": "Ген. Кирчо Киров: Част от експулсираните дипломати са шпиони на руското външно разузнаване"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2-%D0%B5%D0%BA%D1%88%D1%8A%D0%BD-%D0%B5%D0%B4%D0%B8%D0%BD-%D1%83%D0%B1%D0%B8%D1%82-%D0%B8-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BC%D1%8A%D0%B6-%D1%81%D0%B5-%D0%B2%D1%80%D1%8F%D0%B7%D0%B0-%D1%81-%D0%BA%D0%BE%D0%BB%D0%B0-%D0%B2-%D0%B3%D1%80%D1%83%D0%BF%D0%B0-%D1%85%D0%BE%D1%80%D0%B0-%D0%B2-%D1%81%D0%B0%D0%BD--news738615.html", "text": "Неизвестен водач на автомобил се е врязъл в група хора на улица в Сан Франциско и уби един човек, а други четирима са ранени. След инцидента извършителят избягал, съобщава  Ройтерс, цитирана от БТВ. Пострадалите са приети в болница, като трима от тях са в тежко състояние. По предварителни данни преди инцидента между водача на колата и групата хора на улицата е имало спор. Разследването ще установява причините за нападението. Сподели:", "date": "2018.03.28", "title": "Кървав екшън! Един убит и четирима ранени, след като мъж се вряза с кола в група хора в Сан Франциско"}
{"url": "http://pik.bg/%D1%81%D1%8A%D0%B4%D1%8F%D1%82-%D0%B1%D0%B8%D0%B2%D1%88-%D0%BA%D0%BC%D0%B5%D1%82-%D0%B7%D0%B0%D1%80%D0%B0%D0%B4%D0%B8-%D1%83%D0%B1%D0%B8%D0%B9%D1%81%D1%82%D0%B2%D0%BE-news738521.html", "text": "Мъж на 65 години от берковското село Котеновци ще бъде изправен пред съда за убийство по време на лов. Според закона за причиняване на смърт поради незнание или немарливо изпълнение на занятие наказанието е затвор от 1 до 6 години, съобщава \"Конкурент\".. Боян Колов е ловец с 30-годишен стаж. Бил е и три мандата кмет на село Котеновци. По време на лов през зимата на 2016 година той прострелял смъртоносно свой колега от ловната дружинка. Пламен Дамянов е издъхнал на място. Мъжът е работил като домакин в община Берковица. Трагедията се случи на 10 декември 2016 г. Тогава рано сутринта дружинката се събрала за групов лов. Според разрешителното излетът трябвало да е  в местността Голяма глава, но авджиите решили да се отправят към друга местност – Лозята. Разпределили хората за различните позиции. Колов и Дамянов били гоначи. Двамата тръгнали с кучетата по черен път. Пламен навлязъл в място, обрасло с храсти и ниски дървета. В един момент кучето на Колов започнало да лае и се насочило към голям храст. Ловецът забелязал движение в растителността и стрелял. Оказало се, че в шубрака не мърдало прасе, а там бил колегата му Пламен. Сачми пронизали главата и гърдите на мъжа, той се строполил и издъхнал. В хода на досъдебното производство съдебните медици са установили, че сачмите са разкъсали мозъка, белия дроб и сърцето на Пламен. С изстрел по неясно видима цел, както и използването на сачми с диаметър над 6 мм при провеждането на групов лов на дива свиня с гладкоцевно оръжие, Колов нарушил  установените правила, съобщават от държавното обвинение. Той е ловец с дългогодишна практика, но причинената от него смърт се дължи на немарливо изпълнение на правно регламентирана дейност с повишена опасност, каквато е лова, казват от прокуратурата. Предстои насрочване на разпоредително заседание по делото в монтанския окръжен съд. Сподели:", "date": "2018.03.28", "title": "Съдят бивш кмет заради убийство"}
{"url": "http://pik.bg/%D0%B8-%E2%80%8B%D0%BB%D1%8E%D0%BA%D1%81%D0%B5%D0%BC%D0%B1%D1%83%D1%80%D0%B3-%D0%B8%D0%B7%D0%B2%D0%B8%D0%BA%D0%B0-%D0%B7%D0%B0-%D0%BA%D0%BE%D0%BD%D1%81%D1%83%D0%BB%D1%82%D0%B0%D1%86%D0%B8%D0%B8-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D0%B0-%D1%81%D0%B8-%D0%B2-%D1%80%D1%83%D1%81%D0%B8%D1%8F-news738467.html", "text": "Люксембург съобщи днес, че е извикал за консултации посланика си в Русия след атаката срещу бившия руски агент Сергей Скрипал във Великобритания, предаде Франс прес. Сподели:", "date": "2018.03.28", "title": "И ​Люксембург извика за консултации посланика си в Русия"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BB%D0%B5%D0%BB%D1%8F%D1%82%D0%B0-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B0-%D0%BC%D0%BE%D0%B4%D0%B5%D0%BB%D0%BA%D0%B0-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%BE-%D0%BE%D0%B1%D1%80%D1%8A%D1%89%D0%B5%D0%BD%D0%B8%D0%B5-%D0%BA%D1%8A%D0%BC-%D0%B4%D0%B8%D0%B2%D0%BD%D0%B0-%D0%BD%D0%B0%D1%88%D0%B0%D1%82%D0%B0-%D0%BA%D1%80-news738565.html", "text": "Две седмици след жестоката катастрофа на пътя Русе - София, в която пострада топмоделката Кристин Илиева, от нейната приятелка, която бе зад волана на своята \"Тойота\" - поп певицата Дивна, няма ни вест, ни кост. В същото време божествено красивата 20-годишна Кристин продължава да се бори за живота си във Военно-медицинска академия, където вече претърпя две операции. Интервенциите, с които светила в медицината се опитват да спасят краката на моделката, са общо три - първата бе направена в Плевен. По-рано днес във фейсбук-профила на Кристин, до който в момента достъп има нейната майка Валерия Колчева, бе споделено ръзтърсващо обръщение до Дивна от Изабела Господинов, леля на пострадалото момиче. \" Финалът на обръщението на лелята към Дивна е особено разтърсващ. ПИК се свърза с Изабела Господинова. Пред медията ни тя призна, че е опитвала няколко пъти да се свърже с Дивна, но без успех. Затова се е решила да излее душата си чрез \"Фейсбук\" с надеждата думите й да стигнат до поп певицата. \"Бягството не е решение, нито изход, дори е вредно и за нейната психика за вбъдеще. Освен това смятам, че законът трябва да бъде променен и хора в нейната ситуация да не бъдат наказвани със затвор, а с работа като санитари. Не съм гневна, мъчно ми е! И за Дивна ще е по-добре да отиде при Криси! За двете ще е добре\", допълни Изабела. От прочувствените й думи стана ясно, че в семейството на Илиева са разочаровани от бездействието на Дивна и липсата й на заинтересованост към нейната приятелка. , не е загубила куража Изабела Господинова. Тя също е била в модните среди, както и майката Кристина. Изабела е била манекен през 80-те години, а Валерия е сред финалистките в конкурса за \"Мис България\", спечелен от Жени Калканджиева. Разстроената жена продължава: Сподели:", "date": "2018.03.28", "title": "ЕКСКЛУЗИВНО В ПИК! Лелята на пострадала моделка с разтърсващо обръщение към Дивна: Нашата Кристин ще премине през Ада, но защо теб те няма до нея?!"}
{"url": "http://pik.bg/%D0%B5%D0%B2%D1%80%D0%BE%D1%81%D1%82%D0%B0%D1%82-%D0%B1%D1%8A%D0%BB%D0%B3%D0%B0%D1%80%D0%BA%D0%B8%D1%82%D0%B5-%D1%81%D0%B0-%D0%BD%D0%B0%D0%B9-%D0%BC%D0%BB%D0%B0%D0%B4%D0%B8%D1%82%D0%B5-%D0%BF%D1%8A%D1%80%D0%B2%D0%B5%D1%81%D0%BA%D0%B8%D0%BD%D0%B8-%D0%B2-%D0%B5%D0%B2%D1%80%D0%BE%D0%BF%D0%B0-news738542.html", "text": "Най-младите жени, които за първи път са раждали в Европейския съюз през 2016 г., са били в България, а най-възрастните – в Италия, сочат данни на Евростат, огласени днес. Средната възраст на първескините у нас е била 26 години, следва Румъния – 26,4 години, Латвия – 26,8, Словакия – 27, Полша – 27,2 и Литва – 27,3. Най-възрастните са били в Италия – 31 години, Испания – 30,8, Люксембург – 30,5, Гърция – 30,3 и Ирландия – 30,1. Средната възраст за раждане на първо дете в Европа е 29 години. Данните на Евростат сочат още, че в България процентът на майките, родили за първи път, които са в тийнейджърска възраст (под 20-годишни), е 13,6%. По този показател ни изпреварва само Румъния – 14,2%. България е следвана от Унгария (10,8%), Словакия (9,9%), Литва (6,3%), Великобритания (6,2%) и Латвия (6,1%). За контраст, най-големият процент от жени, родили през 2016 г. първо дете на 40 години и повече, е в Италия  – 7,2%, следват Испания – 6,6%, Гърция 5,3%, Люксембург – 4,8% и Ирландия – 4,3%. През 2016 г. в ЕС са се родили общо 5,148 млн. деца, докато година по-рано са регистрирани 5,103 млн. раждания. Коефициентът на плодовитост – средният брой на раждания на една жена, за Евросъюза е бил 1,60, като варира от 1,92 във Франция до 1,34 в Испания. За България този показател е 1,54. Сподели:", "date": "2018.03.28", "title": "Евростат: Българките са най-младите първескини в Европа"}
{"url": "http://pik.bg/%D0%B2%D1%81%D1%81-%D0%BF%D0%BE%D0%B4%D0%BF%D1%83%D0%BA%D0%B0-%D0%BF%D1%80%D0%BE%D0%BA%D1%83%D1%80%D0%BE%D1%80%D0%BA%D0%B0-%D0%B7%D0%B0-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D0%BD%D0%B0-%D0%BA%D0%BE%D0%B4%D0%B5%D0%BA%D1%81%D0%B0-%D0%B7%D0%B0-%D0%B5%D1%82%D0%B8%D1%87%D0%BD%D0%BE-%D0%BF%D0%BE%D0%B2%D0%B5%D0%B4%D0%B5%D0%BD%D0%B8%D0%B5-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D1%82%D0%B8%D1%82%D0%B5-news738564.html", "text": "Висшия съдебен съвет Прокурорската колегия на ВСС, на основание чл. 316, ал. 1 от ЗСВ, образува дисциплинарно производство за налагане на дисциплинарно наказание на Валентина Личева Личева-Найденова, прокурор в Окръжна прокуратура – Русе. Това съобщиха от пресцентъра на . На основание чл. 316, ал. 2 от ЗСВ, Колегията избра чрез жребий дисциплинарен състав: Йордан Стоев – председател и докладчик, Евгени Диков и Даниела Машева. Предложението за образуване на дисциплинарно производство е направено от главния прокурор на Република България за допуснати нарушения на Кодекса за етично поведение на българските магистрати, които се отличават със значителна степен на обществена укоримост. Сподели:", "date": "2018.03.28", "title": "ВСС подпука прокурорка за нарушения на Кодекса за етично поведение на магистратите"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%8A%D1%80%D0%B2%D0%B8%D1%82%D0%B5-%D0%B4%D1%83%D0%BC%D0%B8-%D0%BD%D0%B0-%D0%B1%D0%BE%D0%B9%D0%BA%D0%BE-%D0%BA%D0%BE%D1%86%D0%B5%D0%B2-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%B7%D0%B5%D0%BC%D1%8F-news738613.html", "text": "Късно тази вечер посланикът на България в Русия се завърна на българска земя. Той бе привикан от премиера Бойко Борисов във връзка със ситуацията около случая „Скрипал“. „Имам указания от премиера да се прибера за консултации – заяви Коцев на летище „София“ пред Нова телевизия. – Утре имам срещи в Министерството на външните работи. Иначме сега ме очаква моята внучка за подаръците си“. Сподели:", "date": "2018.03.28", "title": "Ексклузивно! Първите думи на Бойко Коцев на българска земя"}
{"url": "http://pik.bg/%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%B8%D0%B2%D0%B0%D0%BD-%D0%B7%D0%B0%D0%BA%D0%BB%D0%B0%D0%BB-11-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%BD%D0%B8%D0%BA%D0%BE%D0%BB-%D0%B2-%E2%80%9E%D0%BC%D0%B5%D0%B4%D0%B5%D0%BD-%D1%80%D1%83%D0%B4%D0%BD%D0%B8%D0%BA%E2%80%9C-%D0%B2%D1%8A%D1%80%D0%BB%D1%83%D0%B2%D0%B0-%D1%81%D0%B5%D1%80%D0%B8%D0%B5%D0%BD-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D0%BD%D0%B0-%D0%BC%D0%BE%D0%BC-news738538.html", "text": "„Сериен нападател атакува момичета в „Меден рудник“. Миналия месец причакал друга тийнейджърка- на 15 годинини в блок 120 в комплекса месец. Момичето е с опасност за живота. Нападението е извършено по същоя начин, по който бе убита 11-годишната Никол“. Това обяви в ексклузивно интервю за BurgasInfo – Донка Иванова, майката на 15-годишния Иван задържан за убийството на четвъртокласничката Никол Йончева. Тя бе открита мърва в асансьора на блок №108 в к-с \"Меден рудник\" на 20 август м.г., а няколко часа по-късно полицията арестува Иван като основен заподозрян за престъплението. Разследването установило по несъмнен начин, че убиецът е намушкал жертвата с лявата ръка в сънната артерия. Момичето не е имало никакъв шанс да оцелее. Срещу Иван е повдигнато обвинение по чл. 116 от Наказателния кодекс. Обвинителният акт срещу него вече е внесен в съда, очаква се до месец да бъде насрочена и дата за процеса. Тъй като Иван е непълнолетен, ако бъде признат за виновен, присъдата ще бъде редуцирана от 3 до 10 години лишаване от свобода. „Сто процента друг е убиецът. Те си знаят следователите. Всеки си мълчи и нищо не казва“, каза Донка Иванова. „Не само аз, целият комплекс е убеден, че той не е извършил престъплението. Всичките ми казват: „Действайте, детето ви е невинно!“. То не може да е играе тук с децата и в същото време да е на мястото на убийството. Как става това нещо?! Има хиляда свидетели. Децата тук постоянно ме питат: Лельо, какво става. Няма ли да го пускат. Ще отидем вече, там ще вдигнем протест. Казвам им: Каквото и да направите, не зависи от нас.“, заявява тя. Според майката, друг е извършителя, но се прикривал. По думите й, това е млад мъж, от ромски произход. Той обаче е заплашил Иван и семейството му. Затова и при първоначалните разпити, синът й направил признания пред полицията. Пред „Бургас Инфо“ Донка споделя, че се е опитала да се свърже с майката на загиналото момиче, но тя не пожелала да разговаря с нея. „Исках да й кажа, че синът ми е невинен. Да се търсят мерки, да се намери истинския убиец. Защото ще стане и друго убийство“, обяви тя. Иван е под стража вече седми месец. „Държи се. Носим му вестници, кръстословици. Радио му дадохме, всичките новини слуша...Надзирателите много добре се отнасят с него и той си ги уважава. Доволна съм, че се грижат за него, хранят го. Защото той не яде всичко и те се съобразяват“, казва майката и допълва: „Искам да излезе, да се прибере... Надявам се да не го осъдят, но като гледам какъв ни е хала, просто им нямам вяра. Сумати невинни лежат в затвора, а убийците на свобода. Вчера го хванали, днес го пуснали. Това как става?!“ Сподели:", "date": "2018.03.28", "title": "Майката на Иван, заклал 11-годишната Никол: В „Меден рудник“ върлува сериен нападател на момичета "}
{"url": "http://pik.bg/%D0%BD%D0%BE%D0%B2%D0%B0-%D0%B2%D0%B5%D1%80%D1%81%D0%B8%D1%8F-%D1%81%D0%B5%D1%80%D0%B3%D0%B5%D0%B9-%D1%81%D0%BA%D1%80%D0%B8%D0%BF%D0%B0%D0%BB-%D0%BC%D0%BE%D0%B6%D0%B5-%D0%B4%D0%B0-%D0%B5-%D0%BE%D1%82%D1%80%D0%BE%D0%B2%D0%B5%D0%BD-%D0%B2-%D0%B4%D0%BE%D0%BC%D0%B0-%D1%81%D0%B8-news738608.html", "text": "Появи се нова версия за покушението срещу двойния агент Сергей Скрипал в Солсбъри, съобщи Нова телевизия. Според нея, шпионинът вероятно не е бил отровен в заведение, а на входната врата на къщата си, обяви британската полиция. Най-високата концентрация на нервнопаралитичното вещество е открита на входната врата. Ще се направи нов обход на района, но властите подчертаха, че няма опасност за населението. Дипломатическата буря, която започна след шпионския скандал, набира нова сила. Днес още няколко държави от Евросъюза и по света обявиха, че гонят руски дипломати. Руснаци станаха персона нон грата вече 27 страни. 19 от тях са членки на Евросъюза. НАТО също реши да прати 7 дипломати обратно в Москва. България засега пази баланс. Сподели:", "date": "2018.03.28", "title": "Нова версия! Сергей Скрипал може да е отровен в дома си"}
{"url": "http://pik.bg/%D1%81%D0%BB%D0%B5%D0%B4-%D0%B4%D1%8A%D0%BB%D0%B3%D0%B0-%D0%B2%D0%BE%D0%B9%D0%BD%D0%B0-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B8-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%B7%D0%B0%D1%80%D0%BE%D0%B2%D0%B8%D1%85%D0%B0-%D1%82%D0%BE%D0%BC%D0%B0%D1%85%D0%B0%D0%B2%D0%BA%D0%B8%D1%82%D0%B5-news738560.html", "text": "Николета Лозанова и Светлана Василева са заровили томахавките. Бившата водеща на \"Папараци\" използва малките часове на денонощието, за да последва новата годеница на Християн Гущеров в \"Инстаграм\". Дълго време двете водиха битки, а поводът бе твърденията, че Василева е нощувала в спалнята на бившия съпруг на Николета - Валери Божинов. Тогава Светлана скочи срещу Лозанова, че й е спретнала интрига с разпространяването на бурната нощ, пише \"Secret.bg\". Близостта им в социалните мрежи настъпва часовеq след като Светлана обяви в телевизионно интервю, че с Християн Гущеров работят за бебе, а през лятото ще сключат брак. Сподели:", "date": "2018.03.28", "title": "СЛЕД ДЪЛГА ВОЙНА! Светлана и Николета заровиха томахавките"}
{"url": "http://pik.bg/%D0%BA%D0%B0%D1%80%D0%BB%D0%B5%D1%81-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D1%89%D0%B5-%D0%BF%D1%80%D0%B5%D0%BA%D0%B0%D1%80%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D0%B2-%D0%B7%D0%B0%D1%82%D0%B2%D0%BE%D1%80%D0%B0-news738537.html", "text": "Die Frankfurter Allgemeine Zeitung, цитиран от \"Фокус\" Бившият председател на Женералитета на Каталуния Карлес Пучдемон ще прекара Великденските празници в затвора, отбелязва германският национален ежедневник Главният прокурор в Шлезвиг, провинция Шлезвиг-Холщайн няма да разгледа молбата за екстрадицията му тази седмица, така че решение по случая ще се очаква след празника, който западните християни отбелязват тази година на 1 април. Пучдемон бе арестуван в неделя, 25 март, на магистрала в Германия. Бившият каталунски лидер пътувваше от Финладия към Белгия, но бе задържан от германската полиция на основание международна заповед за арест, издадена от Испания. Сподели:", "date": "2018.03.28", "title": "Карлес Пучдемон ще прекара Великден в затвора"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D0%BA%D0%B5%D0%BC%D0%B5%D1%80%D0%BE%D0%B2%D0%BE-%D0%BD%D0%B0-%D0%BA%D1%80%D0%B0%D0%BA%D0%B0-%D0%BF%D1%80%D0%B8-%D0%BF%D1%83%D1%82%D0%B8%D0%BD-%D0%BA%D0%B0%D0%BA%D0%B2%D0%BE-%D0%B8%D0%BC-%D0%BA%D0%B0%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news738594.html", "text": "Разследващите страшния пожар в търговския център \"Зимняя вишня\" в Кемерово отидоха на крака при Владимир Путин, за да дадат личен отчет за хода на следствието. Държавният глава е настоял за ежедневен доклад и максимална прозрачност на процеса. За изясняване причините за трагедията той е разпоредил да се проверят всички възможни версии. Пред президента се отчетоха министърът на здравеопазването и шефът на Следствения комитет. Двамата бяха приети в резиденцията на Путин в Подмосковието. \"Цяла седмица не е работила противопожарната сигнализация. Защо?! Цяла седмица не се е ремонтирала! Защо не е била включена поне ръчно, когато е започнал пожарът?! Защо вратите на киносалоните са били заключени? Защо са използвани бързогорящи материали? Има маса въпроси, които остават засега без отговор\", заявява руският президент. Главата на Следствения комитет докладва: По случая работят 104 сътрудници. Засега основната версия за трагедията остава: \"Зимняя вишня\" е била подпалена. \"Версията за злоумишленици е удобна за тези, които днес са заподозрени. Това първо. Второ - ние виждаме, че има \"изхвърляне\" чрез социалните мрежи, включително и зад граница, с което се цели всяването на паника и недоверие, както и сблъсък между самите хора. Това безусловно не бива да бъде допускано при никакви обстоятелства\", посочва още Путин. Той изрично подчертава, че разследването трябва да бъде максимално прозрачно и не трябва да бъде отхвърляна нито една версия. Задавайки въпроси, свързани с абсолютно безотговорното поведение на служители и ръководители на търговския център, Путин обобщава: Действали са така, защото не са се страхували от проверките на отговорните органи. \"Много е важно да бъде разбрано от всички, че следствието ще направи своите изводи на базата на закона и извън зависимостта от поста и длъжността на когото и да било от хората, свързани с тази трагедия\", заявява той. Сподели:", "date": "2018.03.28", "title": "ЕКСКЛУЗИВНО! Разследващите трагедията в Кемерово на крака при Путин! Какво им каза президентът"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BA%D1%80%D0%B0%D0%BA%D0%B0-%D0%BF%D1%80%D0%B8-%D1%82%D0%B5%D0%B0%D1%82%D1%80%D0%B0%D0%BB%D0%B8%D1%82%D0%B5-news738511.html", "text": "Президентът Румен Радев ще посети днес Националната академия за театрално и филмово изкуство „Кръстьо Сарафов“ по повод 70-годишнината на висшето училище. От 18.20 часа държавният глава Румен Радев ще проведе среща с ректора на Академията проф. д-р Станислав Семерджиев. От 19.00 часа президентът ще наблюдава постановката „Кино-театър „Българан“ на абсолвентите от специалност „Актьорско майсторство за куклен театър“ с ръководител проф. Румен Рачев. Сподели:", "date": "2018.03.28", "title": "Президентът на крака при театралите"}
{"url": "http://pik.bg/%D0%BF%D0%BE%D1%82%D1%80%D0%BE%D1%88%D0%B8%D1%85%D0%B0-%D0%B1%D0%BC%D0%B2-%D0%BD%D0%B0-%D1%87%D1%83%D0%B6%D0%B4%D0%B5%D0%BD%D0%B5%D1%86-news738517.html", "text": "Сигнал за увреждане разследват служители на Четвърто РУ в Пловдив. По предварителни данни, в понеделник срещу вторник на ул. „Алцеко“  в Капана били нанесени материални щети по лек автомобил БМВ, ползван от 54-годишен чуждестранен гражданин. При огледа е установено, че колата е със срязани четири гуми и повреди по вратите, предния капак, покрива и калниците, съобщава \"Трафикнюз\". По случая е образувано досъдебно производство по чл. 216 от НК. Предприети са действия за издирване на извършителите. Сподели:", "date": "2018.03.28", "title": "Потрошиха БМВ на чужденец"}
{"url": "http://pik.bg/%D1%83%D0%BA%D1%80%D0%B0%D0%B9%D0%BD%D0%B0-%D0%B4%D0%B0%D0%B4%D0%B5-48-%D1%87%D0%B0%D1%81%D0%B0-%D0%BD%D0%B0-13-%D1%80%D1%83%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-%D0%B4%D0%B0-%D0%BD%D0%B0%D0%BF%D1%83%D1%81%D0%BD%D0%B0%D1%82-%D1%81%D1%82%D1%80%D0%B0%D0%BD%D0%B0%D1%82%D0%B0-news738509.html", "text": "13 руски дипломати напускат днес Украйна по искане на Киев, предаде ТАСС, като се позова на дипломатическото представителство на Руската федерация в Киев. Представителите на посолството и консулството изпълняват 48-часов ултиматум на украинската страна. \"Всеки от дипломатите ще замине за родината по удобен за него начин - някои с влак, някои със самолет пред Минск или Прибалтика\", отбелязаха от руското посолство. Организирано заминаване няма да има. Президентът на Украйна Петро Порошенко обяви в понеделник решението на Киев да отпрати от територията на Украйна 13 руски дипломати в знак на солидарност с британските партньори заради инцидента в Солсбъри. На експулсиране подлежат дипломати, които работят в руското представителство в Киев, Одеса, Лвов и Харков, уточни прессекретарят на външното министерство на Украйна Маряна Беца. От посолството на Русия отбелязват, че такава неприятелска крачка от страна на Киев ще затрудни неизбежно провеждането на диалога между Русия и Украйна в конструктивно русло и явно няма да способства за нормализация на отношенията между двете страни. \"За съжаление, констатираме, че украинското ръководство, без отчитане на реалната ситуация, поддържа инспирираната от Лондон провокаторска кампания, насочена към нагнетяване на напрежението и развиването на спиралата на конфронтацията\", съобщи дипломатическото представителство в понеделник. Сподели:", "date": "2018.03.28", "title": "Украйна даде 48 часа на 13 руски дипломати да напуснат страната"}
{"url": "http://pik.bg/%D0%B4%D0%B6%D0%B5%D0%B9%D0%BC%D1%81-%D0%BC%D0%B0%D1%82%D0%B8%D1%81-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0%D1%82%D0%B0-%D0%B7%D0%B0-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8-%D1%81%D1%8A%D1%81-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B5-%D0%B2-%D1%85%D0%BE%D0%B4-news738591.html", "text": "Washington Examiner, цитиран от \"Фокус\". Министърът на отбраната на САЩ Джим Матис заяви, че Вашингтон се занимава с „методична\" подготовка за предстоящите преговори между държавния глава на страната Доналд Тръмп и севернокорейския лидер Ким Чен-ун, и че всичко необходимо за срещата е „в ход“, отбелязва американското издание „Това е много методичен процес, който ни събира заедно с нашите съюзници, Япония и Република Корея\", подчерта Матис пред репортери в Пентагона. Матис подчерта, че процесът на подготовка за преговорите между двамата лидери е „дипломатическо усилие\", ръководено от Държавния департамент, въпреки липсата на утвърден на поста държавен секретар. За вакантното място Доналд Тръмп избра директорът на Централното разузнавателно управление (ЦРУ) Майк Помпео. „В момента има действащ държавен секретар и хората (във ведомството) са тези, които всъщност навиват ръкавите и вършат работата“, отбеляза военният министър на Вашингтон. Сподели:", "date": "2018.03.28", "title": "Джеймс Матис: Подготовката за разговори със Северна Корея е в ход"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BA%D0%BB%D1%8E%D0%BA%D0%B0-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%B2%D0%B5%D1%87%D0%B5-%D0%BE%D0%B1%D0%B7%D0%B0%D0%B2%D0%B5%D0%B6%D0%B4%D0%B0-%D0%B4%D0%B5%D1%82%D1%81%D0%BA%D0%B0-%D1%81%D1%82%D0%B0%D1%8F-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news738526.html", "text": "Топ изпълнителката Преслава най-накрая реши да признае, че в утробата й расте нов живот. Гласовитата певица и приятелят й Павел ще станат родители през лятото. „Затегнете коланите! Бебе на борда“, написа изпълнителката на „Не се изтриваш“ и по този начин потвърди слуховете, че през следващите няколко месеца ще качва килограми. В-к Марица се свърза с близки до младото семейство и разбра, че щастливото събитие се очаква в края на юни или началото на юли. Преслава е решила раждането да стане в столицата, но самото отглеждане на първия й наследник ще се случи в Пловдив. Певицата никога не е крила, че градът под тепетата й е любим и го приема за своето място. Покрай работата й се налагаше да гастролира между двете си жилища в София и Пловдив, но по време на майчинството ще се позиционира за по-дълго в града под тепетата. Гласовитата дива вече е запретнала ръкави по обзавеждането на детската стая. Мебелите са поръчкови и ще отнеме време направата им. Съвсем скоро ще слезе от музикалната сцена, а пловдивчани ще могат да я засичат все по-често да бута количка из центъра и парковете в града. Сподели:", "date": "2018.03.28", "title": "ГОРЕЩА КЛЮКА! Преслава вече обзавежда детска стая в Пловдив"}
{"url": "http://pik.bg/%D0%BF%D0%BE%D0%BA%D1%80%D1%83%D1%81%D0%B0-%D0%BE%D1%82%D0%B8%D0%B4%D0%B5-%D1%81%D0%B8-%D0%BE%D1%89%D0%B5-%D0%B5%D0%B4%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B0-%D0%BD%D0%B0-%D0%BA%D0%B5%D0%B9-%D0%BF%D0%BE%D0%BF%D0%B0-news738534.html", "text": "В Сеул на 25 март почина 33-годишният лидер на южнокорейската група \"100%\" Со Мин Ву. Официалната причина за кончината на музиканта не се съобщава. Бездиханното му тяло е било намерено в дома му. Лекарите предполагат, че най-вероятната причина за смъртта на Со Мин Ву е внезапно спиране на сърцето. \"Семейството му, членовете на групата и всички музиканти са потресени от случилото се и скърбят след тази неочаквана тъжна новина. Погребението на Со Мин Ву ще бъде в тиха обстановка и в кръга на роднини и близки\", се казва в заявление на звукозаписната компания \"Телепрограма.про\". Смъртта на кумира стана удар и за огромното количество фенове по целя свят. Сподели:", "date": "2018.03.28", "title": "ПОКРУСА! Отиде си още една легенда на кей попа"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D0%BC%D0%BE%D0%BB%D0%B0-%D0%B2-%D0%BA%D0%B5%D0%BC%D0%B5%D1%80%D0%BE%D0%B2%D0%BE-%D0%B8-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB-%D0%BF%D1%83%D1%82%D0%B8%D0%BD-%D0%BF%D0%BE%D0%B8%D1%81%D0%BA%D0%B0-%D1%80%D0%B0%D0%B7%D1%81-news738530.html", "text": "Районният съд в Кемерово е арестувал за срок от два месеца Надежда Суденок - арендатор на търговския център \"Зимняя вишня\", който се подпали и погуби десетки посетители. Тя е обвинена за предлагане на необезопасени услуги, предава ТАСС. До 25 май 2018 г. е арестуван Сергей Антюшин - служител в частна охранителна фирма, който, според версията на следдствието, не е включил сигнализацията на търговския център на 25 март. Арестът на Суденок е е бил поискан от следствието. Адвокатите й са изказали несъгласие с предявените обвинения и са поискали от съда да наложи мярка, различна от задържането под стража. По думите им арендаторът на мола не се е опитвал да се скрие и е сътрудничил от следствието. Един от защитниците обърнал внимание пред съда, че наемателите на помещенията са също потърпевши, но претенции към тях и към собственика на сградата, не се предявявят. Арестът на Антюшин също така е поискан от Следствения комитет на РФ. Самият Антюшин е заявил пред журналистите, че копчето за включване на алармата при пожар не е работило и той е съобщил за това на началниците си. Пожарът стана на 25 март, на четвъртия етаж на мола. По последни данни са загинали 64 души, сред които 41 деца. Разпознати са 27 загинали. Започнало е досъдебно производство за причиняване на смърт по непредпазливост, нарушаване на противопожарните изисквания, които са причинили смърт на повече от две лица, както и за предлагане на услуги, които не са отговаряли на изискванията за безопасност. Президентът на Русия Владимир Путин е подписал указ за обявяване на 28 март за ден на национален траур във връзка със смъртта на хората от мола. Той е изискал от следствения комитет да провери всички, без изключение, причини за пожара.  \"Разбира се, трябва да бъдат проверени всички версии\", заяви той на среща в шефа на Следствения комитет на Русия Александър Бастрикин и министърът на здравеопазването Вероника Скворцова. \"Версията за злоумишлени действия, разбира се, е много удобна за тези, които днес са заподозрени\", коментира президентът на Русия, цитиран от ТАСС. \"Ако се потвърди някоя версия, тя трябва да е обоснована с техническа, финансова и строителна експертиза\", изтъкна Путин. Президентът изискал изводите на следствието по делото да бъдат направени без да се зачита служебното положение на обвиняемите. \"Много е важно да се разбере всичко и следствието да направи изводите си, изхъждайки от законите, извън зависимостта от длъжностното положение на съпричастните към трагедията\", посочи Путин. Путин изтъкна необходимостта да се отговори на въпросите: Защо не е работила цяла седмица сигнализацията? Защо не е била отремонтирана? Защо вратите са се оказали заключени? Защо в мола са използвани горими материали? Има множество въпроси, посочва руският президент. \"Докладвайте ми периодично\", поръча Путин. Той поиска да не се допуска паника чрез намеци в социалните мрежи за причините за трагедията. Сподели:", "date": "2018.03.28", "title": "ИЗВЪНРЕДНО В ПИК! Арестуваха управителката на мола в Кемерово и охранител! Путин поиска разследване на всички версии за страшната трагедия (СНИМКА)"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%BE%D1%82%D0%BA%D1%80%D0%B8%D1%82%D0%B8%D0%B5-%D0%BE%D1%82%D1%81%D0%BB%D0%B0%D0%B1%D0%B2%D0%B0%D0%BC%D0%B5-%D1%81-%D1%87%D0%B5%D1%80%D0%B2%D0%B5%D0%BD%D0%BE-%D0%B2%D0%B8%D0%BD%D0%BE-news738409.html", "text": "Мнозина вероятно се канят да загърбят изобилстващия от калории алкохол , за да се сдобият с желаното \" плажно тяло \", което гордо да демонстрират през лятото. За любителите на питиетата има добра новина - пълният отказ не е наложителен. В действителност две чаши вино могат да помогнат в борбата срещу излишните килограми, твърдят американски учени, цитирани от в. \"Дейли стар\". Проучвания на специалисти от Вашингтонския университет и Харвардския медицински колеж показват, че съдържащият се в червеното вино полифенол ресвератрол може да се окаже мощен съюзник в отслабването. Изследователите са установили, че ресвератролът допринася за преобразуването на бялата мазнина в полезната кафява мазнина, за която се смята, че играе важна роля в метаболитните процеси. Учените напомнят, че докато вредната бяла мазнина складира излишни калории, \"добрата\" кафява мазнина отделя големи количества енергия, изгаряйки калориите и предпазвайки от напълняване. Ресвератролът освен това помага за потискане на апетита, което също допринася за контролиране на теглото. Сподели:", "date": "2018.03.28", "title": "УНИКАЛНО ОТКРИТИЕ! Отслабваме с червено вино"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D1%81%D0%B5%D0%BB%D0%B0-%D0%BF%D1%80%D0%BE%D0%BF%D0%B8%D1%89%D0%B5%D0%BB%D0%B8-%D0%BE%D1%82-%D1%81%D0%B5%D0%B2%D0%B4%D0%B0%D0%BB%D0%B8%D0%BD-%D0%B8-%D0%BC%D0%B0%D1%80%D0%B8%D0%BD-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%82%D0%B5-%D0%B2-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B7%D0%B0%D0%B2%D0%BB%D0%B8%D1%87%D0%B0%D0%BB%D0%B8-%D1%85%D0%BE%D1%80%D0%B0-%D1%81-%D1%85%D0%B8%D0%BB%D1%8F%D0%B4-news738597.html", "text": "Мнозина жители на Крумово и Ягодово са имали сблъсъци с арестуваните за убийството на софийския бизнесмен Венцислав Младенов баща и син Боюклиеви, съобщава \"Трафик Нюз\". В селата край Пловдив от уста на уста се разнасят предупреждения никой, никога да не работи и да не се доверява на 47-годишния Севдалин и 26-годишния му син Марин. На бащата Боюклиев му се носи слава на заклет комарджия, а както TrafficNews.bg съобщи през 90-те късметът му се усмихнат, чукайки голяма печалба от тотото. Въпреки лесните пари, към момента съселяни на Севдалин от Крумово твърдят, че мъжът отдавна е затънал в дългове. Заведението \"Родопски специалитети\" край Нареченски бани по пътя за Пампорово първоначално било на Искра - жена, с която той има взаимоотношения. Тя обаче го оставила на Севдалин, който го стопанисвал заедно със сина си Марин и убития Венцислав. Хора от Ягодово твърдят, че името на Марин също бива свързано с измами, а мълвата гласи, че е завлякъл десетки. Преди време той взел 30 бона за оправяне на покрив на новонастанило се семейство в Ягодово, но не извършил уговорената работа. Това причинило сериозен финансов дисбаланс за бюджета на семейството и се наложило хората да продадат къщата, за да обслужат тегления банков кредит. Според запознати Марин е съден нееднократно за кражби. Към момента и двамата с баща му са задържани за 72 часа в ареста с прокурорско постановление. Предстои прокуратурата в Пловдив да поиска мярка \"постоянно задържане под стража\" за Севдалин и Марин, обвинени за предумишленото убийство на техния съдружник Венцислав Младенов. Сподели:", "date": "2018.03.28", "title": "Пловдивски села пропищели от Севдалин и Марин! Обвинените в убийство завличали хора с хиляди "}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D1%8E%D1%88%D1%87%D0%B5%D0%BD%D0%BA%D0%BE-%D0%B7%D0%BD%D0%B0%D0%BC-%D0%BE%D1%82-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D1%82%D1%80%D0%B0%D1%85%D1%83%D0%B2%D0%B0-%D0%BF%D1%83%D1%82%D0%B8%D0%BD-news738532.html", "text": "Аз знам от какво се страхува Владимир Путин, каза бившият украински президент Виктор Юшченко за Скайнюз. Политикът, който бе начело на източноевропейската страна от 2005 до 2010 г. даде интервю пред британската медия. \"Аз знам от какво се бои руският държавен глава. Той се страхува от това светът да не се обедини срещу него, да не го изолира. Когато Путин почувства опасност, той започва да действа. Неговите постъпки са груби и агресивни\", посочи още бившият държавен глава на Украйна. Според Юшченко отравянето на Сергей Скрипал и дъщеря му Юлия Скрипал е било планирано в Москва. \"Вероятно операцията е била съгласувана на най-високо ниво и одобрена от Кремъл. Самият Путин не обича импровизациите\", допълни той. Украинецът припомни и за това как е бил отровен с диоксин преди около 14 години. \"Исках да водя прозападна политика и заради това ми сипаха токсин в храната. Слава Богу, оцелях, но следите все още се виждат по лицето ми\", каза той. Юшченко посочи, че преди отравянето е нямал белези. Сподели:", "date": "2018.03.28", "title": "Бившият украински президент Юшченко: Знам от какво се страхува Путин"}
{"url": "http://pik.bg/%D1%81%D1%80%D1%8A%D0%B1%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D1%81%D0%B0-%D0%B7%D0%B0%D0%B1%D0%B5%D0%BB%D1%8F%D0%B7%D0%B0%D0%BD%D0%B8-%D0%B2-%D0%B1%D0%BB%D0%B8%D0%B7%D0%BE%D1%81%D1%82-%D0%B4%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%BA%D0%BE%D1%81%D0%BE%D0%B2%D0%BE-news738595.html", "text": "A1 On, цитиран от \"Фокус\". Сръбските военни самолети, които са забелязани в южната част на страната по-рано днес, са извършвали редовни маневри. Това увери говорителят на сръбското министерство на отбраната Йован Кривокапич, предава скопският телевизионен канал По-рано в медиите бе съобщено, че изтребителите са прелетели над Прешево, разположено край границата с Косово. Информацията предизвика паника сред местното население. От Белград поясниха обаче, че полетите са извършени с цел подготовка за тактическите военни учения упражнение „Садејство 2018“, планирани за четвъртък, 29 март. Сподели:", "date": "2018.03.28", "title": "Сръбски военни самолети са забелязани в близост до границата с Косово"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%83%D0%B1%D0%B8%D1%82%D0%B8%D1%8F%D1%82-%D0%B2-%D0%BD%D0%B0%D1%80%D0%B5%D1%87%D0%B5%D0%BD-%D1%81%D1%82%D0%BE%D0%BB%D0%B8%D1%87%D0%B5%D0%BD-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD---%D0%B1%D0%B8%D0%B2%D1%88-%D1%88%D0%B0%D0%BC%D0%BF%D0%B8%D0%BE%D0%BD-%D0%BF%D0%BE-%D0%B4%D0%B6%D1%83%D0%B4%D0%BE-%D0%B2%D0%B5%D0%BD%D1%86%D0%B8%D1%81%D0%BB%D0%B0%D0%B2-%D0%BC%D0%BB%D0%B0%D0%B4%D0%B5%D0%BD%D0%BE%D0%B2-news738427.html", "text": "Столичният бизнесмен Венцислав Младенов, чийто труп бе открит в микроязовир по пътя за Пампорово, е бивш състезадел по джудо, научи ПИК. Имал е голяма колекция от медали, спечелени от най-престижните републикански турнири и състезания. Преди почти 20 години обаче преустановил кариерата си, но продължил да тренира джудо за здраве. Възпитан на дисциплина покрай спорта, Венцислав е бил привърженик на здравословния начин на живот. Не пушел, пиел много рядко. Дълги години е живеел в столичния \"Люлин 6\", в непосредствена близост до \"Фантастико\". Покрай бизнеса си с негови съдружници Севдалин Буюклиев и сина му Марин, на които по-рано днес бяха повдигнати обвинения за умишлено убийство, се е установил в Нареченски бани. За това подсказва и профилът му в социалната мрежа \"Badoo\". Там бившият спортист е посочил, че живее в един от известните балнеолечебни курорти. а пръв път в ресторантьорския бизнес през 2009 г., когато отворил механа в \"Люлин\". \"Банско чудо\" на Кооперативния пазар обаче хлопнал кепенците преди три години. 45-годишният Младенов не е бил семеен, живеел е сам. \"Искам някой ден да имам деца\", написал е в \"Badoo\". По последни данни мъжът е бил ликвидиран преди няколко дни, но униформените са извадили тялото от водите едва снощи. Бил е зверски пребит с жестоки удари, почти в безпомощно състояние е давал признаци на живот, когато Буюклиеви са го изтеглили в съседно помещение на заведението им. Там единият му е държал краката, докато другият му е нанасял удари с твърд предмет в тилната част на главата. После са увили главата на жертвата в найлон, увили са тялото му в завеса, пъхнали са го в бидон и са го хвърлили в Чепеларска река. Младенов е издъхнал от 3 тежки черепно-мозъчни травми. Основната версия и мотив за убийството, поддържан от хората в Нареченски бани е, че мъжете са дължали крупна сума пари на Венцислав, който по професия е психолог. Сподели:", "date": "2018.03.28", "title": "САМО В ПИК! Убитият в Наречен столичен бизнесмен - бивш шампион по джудо! Венцислав Младенов мечтаел да има деца (СНИМКИ)"}
{"url": "http://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%BD%D0%B0%D0%B4-1600-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D0%BE%D1%82%D1%80%D0%B0%D0%B7%D1%8F%D0%B2%D0%B0%D1%82-%D0%BD%D0%B0%D1%88%D0%B5%D1%82%D0%BE-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-news738528.html", "text": "Имаме почти 18 хил. материала за приоритетите на Председателството, излезли в медиите в България. Само 5.6% са негативните. Това каза министърът за Българското председателство Лиляна Павлова на заседание на парламентарната комисия по европейски въпроси и контрол на европейските фондове . „Най-често отразяваният приоритет безспорно е Западните Балкани“, изтъкна тя. „Очакваме 1000 акредитирани международни медии на срещата на върха в София. Това е след като въведохме ограничение за един екип от медия“, посочи министърът и уточни, че има журналисти не само от страни членки на ЕС и от Европа. „Към днешна дата в София имаме 100 проведени събития от планираните 320“, посочи тя и допълни, че почти 10 хил. делегати са участвали в тях. „Интересът към събитията е голям, както и от български, и чужди медии, включително и онлайн“, коментира Лиляна Павлова. „Само в първите 2 месеца са присъствали журналисти от 20 държави, над 1600 международни журналисти, които са отразявали събитията на Българското председателство“, каза още тя. Сподели:", "date": "2018.03.28", "title": "Лиляна Павлова: Над 1600 международни журналисти отразяват нашето европредседателство"}
{"url": "http://pik.bg/%D0%BD%D0%B5%D0%B6%D0%B5%D0%BB%D0%B0%D0%BD-%D0%B1%D0%B0%D1%89%D0%B0-40-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D0%B7%D0%B0%D1%87%D0%B5%D0%BD%D0%B0%D0%BB%D0%B0-%D1%81%D0%BB%D1%83%D1%87%D0%B0%D0%B9%D0%BD%D0%BE-news738449.html", "text": "При първата си публична изява, след като стана майка, Мария Илиева неволно разкри, че не е възнамерявала да забременява от бащата на детето си. 40-годишната певица се изпусна с думите \"стана случайно\", което навежда на мисълта, че емигрантът Георги Михайлов е бил поредното лятно забавление на певицата, което обаче взело, че дало плод. Родилката не скри, че отдавна иска да стане майка, но все не се случвало. Дали това означава, че не е намирала подходящия мъж или пък е имала репродуктивен проблем не става ясно. В цялото интервю пред Светослав Иванов Мария Илиева говори сякаш детето й е плод на непорочно зачатие, без да споменава Георги Михайлов - бащата на своя син Александър. Единствения намек, че малкия Сашко има татко дойде от уточнението, че първо на него Мария казала за случайното зачеване. Този факт идва като поредно потвърждение на мнението на светските клюкари, че той е просто един осеменител, пише \"Lifeonline.bg\". Неговата роля не бе спомената и когато изпълнителката обясняваше как и с чия помощ се грижи за малкия Алекс. Основни съветници били бабата и майката на Илиева, която явно ще отглежда детето си без брак с баща му, като самотна майка. Тук е мястото да се отбележи, че Мария Илиева не обича да се говори за мъжете в живота й, тя никога публично не е обявявала своя връзка, както и не е обсъждала в интервюта тази част от личния си живот. Гаджетата й са били предимно голобради младежи, макар да има и двама режисьори в листата - Люси Иларионов и Валери Милев. Другите известни на медиите от тефтерчето на певицата са актьорът Иво Аръков, баскетболистът Мартин и рапърът Атанас Колев. Сподели:", "date": "2018.03.28", "title": "НЕЖЕЛАН БАЩА? 40-годишната Мария Илиева заченала случайно"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%BE%D1%82%D0%B7%D0%BE%D0%B2%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%B0%D1%88%D0%B8%D1%8F-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B5-%D0%B2-%D0%BF%D1%80%D0%B0%D0%B2%D0%BE%D0%BC%D0%BE%D1%89%D0%B8%D1%8F%D1%82%D0%B0-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news738578.html", "text": "Решението за отзоваване на нашия посланик е в правомощията на правителството. Това е стъпка, която не е съгласувана с мен. Това коментира пред журналисти държавният глава Румен Радев по повод решението на премиера Бойко Борисов да извика в България посланика ни в Русия Бойко Коцев за консултации във връзка със случая „Скрипал“. “Солидарността е важен принцип, но тя не трябва да бъде сляпа. Точно преди една година на Европейски съвет пред Доналд Туск, Жан-Клод Юнкер, Тереза Мей и всички останали европейски лидери много ясно поисках солидарност от всички тях за намесата на Турция в нашия изборен процес. Такава солидарност и до ден днешен очаквам. За съжаление не я чух и на пресконференцията във Варна”, заяви още президентът. Сподели:", "date": "2018.03.28", "title": "Румен Радев: Решението за отзоваването на нашия посланик е в правомощията на правителството, стъпката не е съгласувана с мен"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%81%D0%BF%D0%BE%D1%80-%D0%B2-%D0%B5%D1%84%D0%B8%D1%80-%D1%89%D0%B5-%D0%B3%D0%BE%D0%BD%D0%B8-%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%80%D1%83%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-%D1%80%D1%83%D0%BC%D0%B5%D0%BD-%D0%BF%D0%B5%D1%82%D0%BA%D0%BE%D0%B2-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B7%D0%B0-news738386.html", "text": "Посланикът на България в Русия беше привикан спешно на разговори от министър-председателя Бойко Борисов. Поводът е напрежението между Запада и Русия след отравянето на шпионина Сергей Скрипал. \"На път съм да се объркам – привикан ли е, отзован ли е? Някой ми изцапа гащите – това е еманацията на поведението на Великобритания. Случаят Скрипал – вчера беше пробита антидопинговата агенция на Велика Британия – без дас е замислят обвиниха Русия. Трябва да има някаква мярка в собственото си безсилие. Това трябва да се ограничи в рамките на разумното. България вече беше сложена сред държавите, които ще изгонят руски дипломати. Това стана в британските медии след разговорите в Брюксел\", обясни в студиото на \"Здравей, България\" Румен Петков. \"Още не е ясно защо е извикан посланикът. Трябва да се прави разлика между привикване и сваляне на дипломатическите отношения. Предстои да видим дали ще последва нещо по-сериозно. България досега стои в световните новини, че е страна, която не е взела мерки\", каза неговият опонент Стефан Тафров, който е бивш посланик на България в ООН. \"Това не е само мнение на Великобритания. Тази атака не бяха засегнати само Скрипал и дъщеря му. Пострадаха и обикновено граждани. Това е атака с химическо оръжие на територията на Великобритания\", заяви още Тафров. \"Факт е, че до Солсбъри има лаборатория, която произвежда отровни вещества. Вече един британски премиер излъга най-цинично за Ирак, че там се произвеждат химически оръжия. Заслужава приветствие държанието на българското правителство. България трябва да престане да се държи като изпълнител на мокри поръчки и външна политика в рамките на ЕС\", опонира му Петков. \"Объркал сте студиото. На 4 км. оттук има други бели студиа, където и водещите са в бяло, там може да си говорите сам колкото искате\", нападна Тафров бившият вътрешен министър. \"Няма улики, няма нищо, освен едно голословно твърдение\", заключи Петков. \"Министър-председателят беше ясен - искаме доказателства. Тази позиция трябва да продължи\", заяви още той. Сподели:", "date": "2018.03.28", "title": "ГОРЕЩА ТЕМА! СПОР В ЕФИР: Ще гони ли България руски дипломати? Румен Петков: Правителството заслужава приветствие за държанието си"}
{"url": "http://pik.bg/%D0%B1%D0%B0%D0%B2%D0%BD%D0%BE-%D0%BD%D0%BE-%D1%81%D0%B8%D0%B3%D1%83%D1%80%D0%BD%D0%BE-%D0%B8%D0%B7%D1%87%D0%B5%D0%B7%D0%B2%D0%B0%D0%BC%D0%B5-%D0%BE%D1%82-%D0%BA%D0%B0%D1%80%D1%82%D0%B0%D1%82%D0%B0-%D0%B4%D0%BE-2040-%D0%B3-%D1%81%D0%B5-%D1%82%D0%BE%D0%BF%D0%B8%D0%BC-%D1%81-25-news738501.html", "text": "В изпълнение на решение на Народното събрание правителството представя на парламента Прогноза за демографското развитие на България за периода 2015-2040 г. Документът е изготвен от Института за изследване на населението и човека при БАН на базата на сравнителна съпоставка на официални прогнозни данни на Евростат, НСИ, ООН и Световната банка. Основният извод в проучването е, че се очертават сходни на сегашните тенденции в демографското развитие на страната през следващите няколко десетилетия. Прогнозираното намаление на населението в периода до 2040 г. е значително – около 20-25% според различните проекции. Независимо от предвижданото намаление на смъртността, което засяга в различна степен мъжете и жените, структурата на населението по пол ще остане стабилна. Делът на младите хора до 20 г. ще се запази, докато на възрастните над 65 г. ще нарасне значително. Това определя и прогнозирано намаление на броя и дела на населението в активна възраст. Намалението на населението на териториален принцип обхваща почти всички области, без столицата, и се очаква този процес да продължи в течение на целия период. В общоевропейски план България не е единствената страна с прогнозирано намаляващо население, се посочва в проучването. Според целевия вариант на проекцията на Евростат се очаква това да се случи в още 11 страни – Литва, Латвия, Румъния, Гърция, Хърватска, Португалия, Полша, Унгария, Естония, Италия и Словакия. Към тях условно биха могли да се присъединят Словения и Чехия, в които броят на населението се очаква да остане без промени до 2040 г. Това води до извода, че в почти половината страни от ЕС се очаква намаление на населението. Прогнозните резултати от различните проекции свидетелстват, че въпреки очакваното подобрение в показателите за смъртност и раждаемост, населението на страната вероятно е достигнало до етапа на т. нар. \"инерция на обратния растеж\". Поради действието й, дори периодните нива на фертилност да се увеличат до равнището, необходимо за просто демографско възпроизводство – процес, който не се очаква в близко бъдеще, прогнозите са абсолютният брой на населението да продължи да намалява. Тези трайни демографски тенденции и предизвикателства са отчетени и адресирани в стратегическите и оперативни документи за провеждане на демографската политика в България. Сподели:", "date": "2018.03.28", "title": "Бавно, но сигурно изчезваме от картата! До 2040 г. се топим с 25%"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B8-%D0%BB%D0%B5%D0%B3%D0%B5%D0%BD%D0%B4%D0%B0-%D0%B0%D1%82%D0%B0%D0%BA%D1%83%D0%B2%D0%B0%D1%85%D0%B0-%D0%BA%D0%BB%D1%83%D0%B1-33-%D0%B7%D0%B0-%D1%80%D0%B5%D1%82%D1%80%D0%BE-%D0%BF%D0%B0%D1%80%D1%82%D0%B8%D1%82%D0%BE-%D0%BD%D0%B0-%D1%82%D0%B5%D0%B4%D0%B8-%D0%B4%D0%B6%D0%BE%D1%80%D0%B4%D0%B6%D0%BE-%D1%81%D0%BD%D0%B8%D0%BC%D0%BA%D0%B8-news738533.html", "text": "Поредни звездни гости посрещна Сърцето на Студентски град \"Клуб 33\". На ретро партито на Теди Джорджо да се забавляват с неостаряващите хитове пристигнаха две от големите имена на терена от близкото минало. Теди Джорджо посрещна добрите си приятели Георги Пеев и Радостин Станев. Бившият полузащитник на националния отбор и легенда на \"Амкар\" (Перм) наскоро окачи бутонките и се е отдал на забавления и купони. Бившият вратар на ЦСКА Радо Станев пък от доста време не се е появявал на публични места. Спортистите и Джорджо не пропуснаха възможността да си направят снимка за спомен. Иначе както винаги партито премина с много настроение, усмивки, наздравици и танци. Царят на ретро купоните се бе погрижил от озвучителната уредба да звучат само най-яките и припявани ретро парчета. Интересно ще бъде участието на Преслава тази вечер. В понеделник фолк дивата обяви, че е бременна и това ще бъде първото й участие след разпространяването на щастливата вест. Утре вечер на сцената пък ще изгрее Алисия. Сподели:", "date": "2018.03.28", "title": "Футболни легенда атакуваха \"Клуб 33\" за ретро партито на Теди Джорджо (СНИМКИ)"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%BF%D1%8A%D1%80%D0%B2%D0%B0%D0%BD%D0%BE%D0%B2-%D0%BF%D0%BE%D1%85%D0%B2%D0%B0%D0%BB%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D0%B2%D0%B0%D1%80%D0%BD%D0%B0-%D0%B8-%D1%83%D0%B4%D0%B0%D1%80%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B2%D0%BB%D0%B8%D0%B7%D0%B0-%D0%B2-%D0%B5%D0%B4%D0%B8%D0%BD-%D0%BF%D0%B5%D1%80%D0%BC%D0%B0%D0%BD-news738562.html", "text": "Свидетели сме на една кампания срещу Русия, която ще остане с много тежък знак в историята на Европа. Когато има обвинения, трябва да бъдат представени доказателства. А по случая \"Скрипал\" доказателства няма никакви. Това заяви пред Би Ти Ви президентът (2002-2012) Георги Първанов, коментирайки масовото гонене на руски дипломати от европейски държави заради случая с отровения двоен руски агент Сергей Скрипал и дъщеря му Юлия. \"Това сега не е просто грешка. Има опасност да стане тежко престъпление с непредвидими последици. За България това няма обяснение\", заяви още той и посочи, че България не е застанала на страната на фашистка Германия \"от солидарност\" и така е запазила честното си име. \"Ако ние отстояваме една вярна, разумна, отговорна позиция, нека сме единствени. Какво лошо има в това един глас да звучи правдиво, да звучи разумно?\", попита бившият държавен глава. Той коментира отношенията България - Русия, които в определени периоди са белязани с напрежение и различно тълкувание на исторически факти: \"Ние сме признателни на Русия, но не трябва да си затворим очите пред 5 хиляди румънски войни, загинали край Плевен... Допускам, че някой е подвел негово светейшество руския патриарх. Някой по пътя - от чиновниците, превъзбудени от напрежението\". \"Българската позиция трябва да бъде отговорна и да защитава нашия национален интерес... Президентът Путин винаги е звучал много достойно, в това число и тогава, когато се е изказвал за Руско-турската освободителна война... Аз нямам проблеми да изразявам своята позиция пред когото и да било - Москва или Вашингтон. Но думите на патриарха не бе оценката, която трябва да прозвучи от най-високо руско равнище, особено пък от духовния глава\", коментира Георги Първанов. Като историк той отбеляза, че европейската среща във Варна е била \"позитивна като факт\": \"Това, което казваха европейските лидери във Варна, звучеше доста извинително, срамежливо, ако щете... Спечели най-много Ердоган. Стоеше с най-високо самочувствие. Борисов също натрупа позитиви - от организацията, не просто от домакинството. И оттам нататък аз съм дълбоко разочарован от поведението и позициите на европейските лидери. Вижте записа - те стояха свенливо. Туск, който може да произнася силни думи и слова, произнесе нещо написано, силно извинително към президента Ердоган... Големият въпрос тук е, който не получи отговор е, Турция запазва ли европейска перспектива. Ако Турция ще има европейска перспектива, тя в състояние ли е да води европейска външна политика или тя ще бъде неоосманистка. Защото не е само този щрих за Кърджали и \"душевните граници\". Но има серия от прояви, които показват, че турската външна политика гравитира към османисткото разбиране на Високата порта. Е, къде в Европа с тази външна политика?!\". Първанов отбеляза и проблемът с тракийските бежанци и похвали премиера Борисов за последователната му позиция по този въпрос. Бившият държавен глава коментира и поведението на лидерката на партията-столетница Корнелия Нинова, която атакува със стенограми управляващото мнозинство: \"Ако тръгнем по принципа ваша стенограма - моя стенограма, отиваме към един перманентен \"ВИП брадър\". Дайте да сложим едни камери и да се приключва. Затова форматът \"четири очи\" е измислен, не четири милиона очи. Затова дайте да търсим форматите. И да съдим по резултатите\". Сподели:", "date": "2018.03.28", "title": "ГОРЕЩО В ПИК! Първанов похвали Борисов за Варна и удари Корнелия: Нинова влиза в един перманентен \"ВИП брадър\""}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B1%D0%B8%D0%B2%D1%88-%D1%88%D0%B5%D1%84-%D0%BD%D0%B0-%D1%87%D0%B5%D0%B7-%D0%B8%D0%BC%D0%B0-%D0%BB%D0%B8-%D0%BF%D0%B0%D1%80%D0%B8-%D0%B3%D0%B8%D0%BD%D0%BA%D0%B0-%D0%B4%D0%B0-%D1%84%D0%B8%D0%BD%D0%B0%D0%BB%D0%B8%D0%B7%D0%B8%D1%80%D0%B0-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B8-%D0%B8%D0%B7%D1%80-news738574.html", "text": "Аз съм 100% убеден, че компанията \"Инерком\" е чиста и може да участва в сделката за ЧЕЗ. Това заяви пред БНТ Петър Баран, бивш директор (2011-2015 г.) в чешката компания. Той бе категоричен, че ЧЕЗ е проверила внимателно кандидатите по сделката. \"Ние сме страна член на Европа, никога не бихме си позволили отклонение от закона\", заяви той. На въпрос защо ЧЕЗ се изтегля от Източна Европа, той отговори: \"Първо, ЧЕЗ си промени стратегията и се прехвърли към Западна Европа - с по-малки печалби, но с по-сигурна среда. Другото България през 2012-2014 г. беше много трудна среда за ЧЕЗ... Стартираха процедури за отнемане на лиценз - за трите енергоразпределителни дружества. От 2014 г. тече процедура за отнемането лиценза на ЧЕЗ, която не е спряна и досега\". Според Баран за периода 2011-2015 г. са се сменили 6 енергийни министри и 8 председатели на КЕВР. Политическото говорене срещу компанията ЧЕЗ той коментира така: \"ЧЕЗ и големите компании в енергетиката бяха инструмент на политически битки. Така беше в Албания и в България и никъде другаде в Европа. \"Аз съм 100% сигурен, че ако държавата бе проявила интерес, когато стартира процедурата, ЧЕЗ не би отказала държавно участие\", отбеляза той и допълни, че за него лично като финансист не му съвпадат сметките: Говори се за 342 милиона евро. Но не се говори, че трябва да се погаси заем от 600 милиона от Европейската банка. Плюс още 500 милиона. От \"Инерком\" казват, че имат 20% свой капитал и ще финансират 80%. Откъде ще вземат тези милиони евро\", попита той. Сподели:", "date": "2018.03.28", "title": "ЕКСКЛУЗИВНО В ПИК! Проговори бивш шеф на ЧЕЗ! Има ли пари Гинка да финализира сделката и изрядни ли са документите на \"Инерком\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D1%86%D0%B2%D0%B5%D1%82%D0%B0%D0%BD%D0%BA%D0%B0-%D1%80%D0%B8%D0%B7%D0%BE%D0%B2%D0%B0-%D0%BD%D0%B0%D0%BB%D0%BE%D0%B6%D0%B8%D0%BB%D0%B0-%D0%BC%D1%83-%D1%86%D0%B5%D0%BD%D0%B7%D1%83%D1%80%D0%B0---%D0%B8%D1%81%D0%BA%D0%B0-%D0%BE%D0%B1%D1%8F%D1%81-news738567.html", "text": "Лидерът на \"Атака\" скочи срещу водещата на \"Лице в Лице\" Цветанка Ризова, че му наложила цензура. Журналистката отказала да го включи в ефир по време на изказването на зам.-председателя Цветан Цветанов, който според атакиста направил \"непремерено изказване по темата за експулсиране на руски дипломати\" (ВИЖТЕ В ОЩЕ ПО ТЕМАТА). Лидерът на АТАКА и председател на парламентарната група на Обединени патриоти Волен Сидеров ще даде брифинг в Народното събрание. Изявлението ще е във връзка с непремереното изказване на Цветан Цветанов в предаването „Лице в лице” по БТВ на 28 март по темата за експулсиране на руски дипломати. Цветанов изразява мнение, което не е съгласувано на коалиционен съвет ГЕРБ – Обединени патриоти. От „Лице в лице” отказаха да включат за коментар по телефона Волен Сидеров по време на участието на Цветан Цветанов в предаването. Сподели:", "date": "2018.03.28", "title": "ИЗВЪНРЕДНО В ПИК! Волен Сидеров скочи срещу Цветанка Ризова, наложила му цензура - иска обяснение от Цветан Цветанов за позицията за Русия"}
{"url": "http://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BE%D0%B1%D1%8F%D1%81%D0%BD%D0%B8-%D0%B8%D0%B7%D0%B2%D0%B8%D0%BA%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D0%B0-%D0%BD%D0%B8-%D0%B2-%D1%80%D1%83%D1%81%D0%B8%D1%8F-news738569.html", "text": "Извикването на посланика ни в Русия Бойко Коцев за консултации е нормална дипломатическа практика и няма нищо необичайно в нея. Това коментира в Претория вицепремиерът и министър на външните работи Екатерина Захариева по повод решението на премиера Бойко Борисов да извика в България посланика ни в Русия Бойко Коцев за консултации във връзка със случая „Скрипал“. „Премиерът се чу с посланик Коцев и посланик Коцев беше извикан в България да обясни на българското правителство ситуацията в Русия по казуса „Скрипал“. Както знаете, 19 членки на ЕС експулсираха дипломати от Русия, България не е сред тях, но доста други, включително и България, извикаха посланиците си. Но това е нормална дипломатическа практика и няма нищо необичайно в нея“, заяви министър Захариева. Сподели:", "date": "2018.03.28", "title": "Екатерина Захариева обясни извикването на посланика ни в Русия"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%82%D0%B0%D0%B9%D0%BD%D0%B0-%D0%BD%D0%B0-%D0%B3%D1%83%D0%B8%D0%BD%D0%B5%D1%82-%D0%BF%D0%BE%D0%BB%D1%82%D1%80%D0%BE%D1%83-%D0%B4%D0%B0-%D0%B5-%D1%82%D0%BE%D0%BB%D0%BA%D0%BE%D0%B2%D0%B0-%D0%B8%D0%B7%D1%8F%D1%89%D0%BD%D0%B0-%D0%B5%D1%82%D0%BE-%D0%BA%D0%B0%D0%BA-%D1%81%D0%B5-%D1%85%D1%80%D0%B0%D0%BD%D0%B8-%D0%B7%D0%B2%D0%B5%D0%B7%D0%B4%D0%B0%D1%82%D0%B0-news738398.html", "text": "Гуинет Полтроу винаги демонстрира изящество и красота. Актрисата е известна с пристрастеността си към здравословен начин на живот. Гуинет предпочита смути . В него обикновено има бадемово мляко,масло от кокос, протеин от кафяв ориз. Обядът на Гуинет не е много разнообразен и богат. В обедното си меню актрисата включва протеини и свежи салати . Любими са и кафяв ориз, киноа, пиле. За вечеря тя хапва каквото си пожелае. Опитва се да избягва сладкото . Полтроу е изпробвала множество диети и сама припомня случай през 2011 година, когато й се сторило, че е прекарала инсулт. Лекарите установили, че причина за тази криза е анемията на фона на постоянен дефицит на витамин D. Сподели:", "date": "2018.03.28", "title": "Голямата тайна на Гуинет Полтроу да е толкова изящна! Ето как се храни звездата"}
{"url": "http://pik.bg/%D0%BC%D0%B0%D1%80%D0%B8%D1%8F-%D0%BE%D1%80%D1%81%D0%B8%D1%87---%D1%82%D0%B0%D0%B9%D0%BD%D0%B8%D1%8F%D1%82-%D0%BC%D0%B5%D0%B4%D0%B8%D1%83%D0%BC-%D0%BD%D0%B0-%D1%85%D0%B8%D1%82%D0%BB%D0%B5%D1%80-%D0%B2%D0%B8%D0%B4%D0%B5%D0%BE-news738414.html", "text": "Мария Орсич е имала невероятен живот, но ако това, което днес се предполага за нея е истина, то тя е спомогнала за най-разрушителната война в човешката история. В края на ХІХ и началото на XX век Германия изживява бурно икономическо развитие. То се характеризира с развитието на важни структурни отрасли и с ускорена индустриализация. През този период в Германия процъфтявали и различни езотерични общества, стремящи се да положат основите на възродената германска идентичност. Нацистките интелектуалци и водачи били привлечени от тайните тибетски учения, достигнали до Запада. Мистичното общество, което издига Хитлер, се нарича „Туле”. Как германските учени са били толкова успешни в техните експериментални опити с антигравитация, нови системи за задвижване на летателни апарати и ново синтезиране на химични елементи? Много конспиративни теории гласят, че нацистите са имали помощ отвън, не от нашата планета. „Туле“ използвало жени медиуми, които да се свързват с други светове и измерения и да черпят информация оттам. Има редица хипотези, в които се твърди, че най-висшето ниво на обществото “Туле” се е ръководело от жена на име Мария Орсич. Тя била медиум и успявала чрез специални, неразгадаеми за всички останали членове на това общество рисунки, да получава информация от други светове за създаването на нови енергийни форми, нови антигравитационни уреди, както и техники за промяна на пространството и времето. Най важните въпроси около нея и до днес остават без отговор. Откъде точно са идвали нейните видения и откъде е черпила всичката тази информация? Дали наистина тя е спомогнала да развитието на Германия с окултната си работа? И един много важен въпрос - съществувала ли е наистина тази жена? Сподели:", "date": "2018.03.28", "title": "Мария Орсич - тайният медиум на Хитлер (ВИДЕО) "}
{"url": "http://pik.bg/%D0%BB%D0%B5%D0%BA%D0%B0%D1%80%D0%B8-%D1%81-%D0%B3%D0%BE%D1%80%D0%B5%D1%89%D0%B8-%D1%81%D1%8A%D0%B2%D0%B5%D1%82%D0%B8---%D0%BA%D0%B0%D0%BA-%D0%B4%D0%B0-%D0%BD%D0%B5-%D1%81%D0%B5-%D0%BA%D0%BE%D0%BD%D1%82%D1%83%D0%B7%D0%B8%D1%82%D0%B5-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D0%B5%D0%BA%D1%81-news738394.html", "text": "Сексът е удоволствие, но понякога може да бъде и болезнен. Уви, сексуалните контузии и дискомфорт са неща, за които хората рядко говорят или дори търсят помощ, но не трябва да бъдат пренебрегвани... дори да са се получили по комичен или „греховен“ начин. „Веднъж лекувах жена, чийто партньор ѝ е правил орална любов, след като е ял люто. Вагината ѝ беше зачервена и подута“, сподели Гейб Уилсън, лекар в спешното отделение в Югоизточен Тексас „По време на практиката си съм вадил какви ли не неща от ануса на пациенти, но и аз самия бях потресен, след като ми се наложи да издърпам един сравнително голям картоф оттам“, Джошуа Зукерман, пластичен хирург от Ню Йорк. „Докато бях на смяна една вечер в спешното дойде мъж със съпругата си. Имаше фрактура на пениса като обясни, че се получила, след като се блъснал в стълб. Жена му може и да му е повярвала, но не и аз. След като останахме насаме го попитах и той призна, че се е развихрил с проститутка следобеда“, Робърт Хартман, уролог от Илиноис. „Колежанин дойде с много странни рани на пениса. Членът му беше подут и раздразнен с десетки охлузвания. Беше видимо притеснен, но призна, че са се получили след като е получил орални ласки от колежка с брекети“, Робърт Хартман, уролог от Илиноис. „Един от най-уникалните случаи бе с пациент над 60-те. Той имаше еректилна дисфункция и прочел онлайн, че може да стимулира ерекцията си като постави пръстен на пениса си. Той взел, че сложил халката си. Това бе спряло потока на кръвта към част от члена му и той беше подут. Едва успях да сваля халката, като се наложи да я срежа. Слава Богу, нямаше последствия и пенисът му се беше възстановил напълно. За щастие след това той стана почитател на Виаграта и повече не поставяше разни обекти върху достойнството си“, Робърт Хартман, уролог от Илиноис. Сподели:", "date": "2018.03.28", "title": "Лекари с горещи съвети -  как да не се контузите по време на секс"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE-%D0%BD%D1%8F%D0%BC%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B2-%D1%81%D0%B2%D0%B5%D1%82%D0%B0-%D0%B2-%D0%BA%D0%BE%D1%8F%D1%82%D0%BE-%D0%B4%D0%B0-%D0%B5-%D1%83%D0%B2%D0%B5%D0%BB%D0%B8%D1%87%D0%B8%D0%BB%D0%B0-%D0%B4%D0%B2%D0%BE%D0%B9%D0%BD%D0%BE-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D0%BD-news738573.html", "text": "Имаме дефицит на учители. Този дефицит е по определени специалности и региони. Дисциплините като математика, химия, физика изискват повече усилия, по-трудни са и изискват талант. Това е причината да имаме проблем с учителите в тези дисциплини. Това заяви пред БНТ образователният министър Красимир Вълчев. \"Факторите са привличани на млади учители са няколко - финансовото възнаграждение, стабилността и престижа на професията. Не знам друго правителство в България и въобще друга държава в света, в която да са увеличили двойно заплатите на учителите. Това увеличение ще се усети съвсем скоро\", категоричен беше той. \"Все още издирваме деца, които са отпаднали от образователната система. Много от тях живеят в чужбина. Това е един от основните ни приоритети - да обхванем всяко едно дете и да го включим в системата на образованието. Трябва да използваме всички ресурси и механизми на държавата, за да постигнем тази цел. Много важно е работим изключително много по темата за професионалното обучение. Това също е част от приоритетите ни\", завърши Вълчев. Сподели:", "date": "2018.03.28", "title": "Министърът на образованието: Няма държава в света, в която да е увеличила двойно заплатите на учителите"}
{"url": "http://pik.bg/%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B0-%D1%81%D0%B0%D1%89-%D0%B5%D1%80%D0%B8%D0%BA-%D1%80%D1%83%D0%B1%D0%B8%D0%BD-%D0%BE%D1%82%D0%B3%D0%BE%D0%B2%D0%BE%D1%80%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D0%BE-%D1%81%D0%BB%D1%83%D1%87%D0%B0%D1%8F-%D1%81%D0%BA%D1%80%D0%B8%D0%BF%D0%B0%D0%BB-%D0%B8%D0%B7%D1%80%D0%B0%D0%B7%D1%8F%D0%B2%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-news738579.html", "text": "Отговорът на България по случая Скрипал е подкрепящ британската и европейската позиция, ние сме заедно в тази обединена позиция, заяви посланикът на САЩ у нас, цитиран от БГНЕС. \"Мисля, че обединеният отговор на Съединените щати, EC и други страни по света е признак за сериозността на тази ситуация. Мисля, че най-важното е да се даде ясен знак, че нашите страни са заедно в подкрепата си за Великобритания. И отговорът тук в България също изразява подкрепа. Мисля, че е важно, че всички ние сме обединени заедно в този отговор\", подчерта американският посланик. По отношение на българския отговор, посланик Рубин заяви: „Всяка държава решава как ще отговори в тази ситуация, но отговорът е в обединеността\". Сподели:", "date": "2018.03.28", "title": "Посланикът на САЩ Ерик Рубин: Отговорът на България по случая \"Скрипал\" изразява подкрепа"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%BF%D1%80%D0%BE%D1%81%D0%B5%D0%BA%D0%BE-%D0%BC%D0%B5%D0%BD%D1%82%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BA%D0%B0%D0%BC%D0%B8%D0%BE%D0%BD-%D0%B2-%D0%B8%D1%82%D0%B0%D0%BB%D0%B8%D1%8F-news738488.html", "text": "В италианския град Бриндизи властите са задържали камион с българска регистрация. Той е бил натоварен с фалшиво италианско вино. Камионът е пристигнал с ферибот от Гърция. При проверка по линията за защита на произведеното в Италия, в него са били намерени близо 14,000 бутилки вино \"Просеко\" с етикети на английски език \"Product of Italy\" и \"Wine of Italy\". Било е предназначено за Франция. Подозрението накарало полицаите да се свържат с фирмата производител на \"Просеко\". Отговорили им, че виното е произведено в България, а не в Италия – т.е. то е фалшиво. Името на фирмата не се споменава, както и това на 68-годишния български шофьор. Пратката е иззета. Виното \"Просеко\" е типично за област Венето. Прави се от гроздовия сорт глера. Сподели:", "date": "2018.03.28", "title": "Спипаха \"Просеко\" менте в български камион в Италия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D0%B5-%D0%BF%D0%BE-%D1%81%D0%BB%D1%83%D1%87%D0%B0%D1%8F-%D1%81%D0%BA%D1%80%D0%B8%D0%BF%D0%B0%D0%BB-%D0%BD%D0%B0-%D1%80%D1%83%D1%81%D0%BA%D0%BE%D1%82%D0%BE-%D0%B2%D1%8A%D0%BD%D1%88%D0%BD%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B4%D0%B5%D0%BC%D0%BE%D0%BD-news738563.html", "text": "пресслужбата на Посолството на Руската федерация в България В последния случай Лондон пренебрегна всички норми на международното право, етиката и здравия смисъл. Без да предоставя каквито и да било доказателства и дори не предлагайки никаква конкретна картина на случилото се, Лондон обвини Русия в отравяне на собствените граждани, започна да използва название на химическото вещество, което никога не се е използвало при нас, разгърна мащабна политическа и медийна кампания. Инспирирано бе безоснователно експулсиране на руските дипломати от редица страни и представителства към международните организации, беше обявен комплекс от други санкционни мерки. Нашите законни изисквания да ни предоставят образци от приложеното вещество бяха игнорирани. Следственият комитет на Руската Федерация на 16 март т.г. възбуди наказателно дело във връзка с опита за предумишлено убийство на гражданка на Руската Федерация Ю.Скрипал и подготви съответно запитване до британската страна. Очакваме от Лондон конкретно взаимодействие в рамките на воденото от нашите органи на реда разследване. Държането на британските власти предизвиква много въпроси. Населението на самата Великобритания се държи в неведението относно ключовите моменти на този инцидент, обявен за сериозна заплаха, не се знае общ брой пострадали. Премълчава се и информация за дейността на намиращата се недалеч от Солсбери секретна лаборатория в Портон Даун, където, както всички знаят, се провеждаха работи по създаване на химически оръжия. Скрива се информация за проведените от този център заедно с британските военни годишни учения «Токсична кама» в навечерието на отравяне на Скрипали, в рамките на коите се тренираха техники на борбата с химическото и биологическото заразяване. По цял свят с усилията на Лондон се разгръща кампания по формиране на абсолютна презумпция на вината на Русия. Върви съзнателна, преднамерена ескалация на конфронтацията, демонстриране на силата близо до руските граници. Очевидна е линия на противопоставяне на политико-дипломатическото взаимодействие, което би могло да допринесе за обективно и всестранно разглеждане на инцидента в Солсбери. Анализът на комплекса на всички обстоятелства свидетелства за незаинтересуванността на британските власти да се изяснят истинските мотиви и да се установят изпълнителите на престъплението в Солсбъри и ни кара да мислим за евентуална причастност към него на британските специални служби. Ако руската страна не получи убедителни доказателства на обратното, ще смятаме, че дума става за опит за убийство на нашите съграждани в резултат на най-голямата политическа провокация. Подчертаваме, че доказателствата в този случай дължи тъкмо британската страна“. Във връзка с многобройните запитвания от български медии относно позицията на Русия по случая на бившия офицер от руското Главно разузнавателно управление (ГРУ) Сергей Скрипал и дъщеря му Юлия, които бяха отровени в британския град Солзбъри на 4 март, от представят изявление по темата от Министерството на външните работи в Москва. Напрежението около случая на бившия офицер от руското Главно разузнавателно управление (ГРУ) Сергей Скрипал и дъщеря му Юлия, които бяха отровени в британския град Солзбъри на 4 март, се увеличи, след като на 23 март в рамките на срещата на върха на Европейския съюз в Брюксел бе взето решение за отзоваване на посланика на Брюксел в Москва. Броени дни по-късно редица държави от Общността представиха координиран отговор на предполагаемата руска намеса в „Случая Скрипал“, като обявиха изгонването на редица руски дипломати от пределите си. Към тях се присъединиха САЩ, Канада, Украйна и др. Други страни, сред които Словакия и Люксембург, а също и България, отзоваха за консултации ръководителите на дипломатическите си мисии в Москва. Руската федерация отхвърля категорично обвинения за намеса на страната в случая „Скрипал“. Сергей Скрипал е служил в ГРУ на Генералния щаб на Русия до 1999 г. През 2004 г. е задържан по обвинение в шпионаж в полза на британското разузнаване МI-6. По данни на Федералната служба за сигурност Скрипал е получил 100 хил. долара от британската служба, за да им предава информация от агенти на руските спецслужби. През 2006 г. Скрипал е осъден в Русия на 13 г. на колония в строг режим, лишаване от званията и държавните награди. Четири години по-късно обаче Скрипал е помилван с указ на тогавашния президент Дмитрий Медведев. През 2010 г. като част от обмен на шпиони между САЩ и Русия Скрипал получава убежище във Великобритания. Сподели:", "date": "2018.03.28", "title": "ИЗВЪНРЕДНО! Изявление по случая \"Скрипал\" на руското външно министерство: Великобритания демонстрира неспособността си да осигури безопасността на руските граждани на своята територия"}
{"url": "http://pik.bg/%D0%B3%D0%BB%D0%B0%D0%B4-%D0%B7%D0%B0-%D0%BA%D0%B0%D0%B4%D1%80%D0%B8-%D0%BF%D1%80%D0%B5%D0%B4%D0%B8-%D0%BD%D0%BE%D0%B2%D0%B8%D1%8F-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8-%D1%81%D0%B5%D0%B7%D0%BE%D0%BD-news738491.html", "text": "Пред прага на активния морски туристически сезон има свободни работни места за всички позиции в курортите по Северното Черноморие, стана ясно по време на Петото поредно издание на специализиранато трудова борса за кадри в туристическата сфера. Тя бе открита във Висшето училище по мениджмънт от зам.-областния управител на Добрич Красимир Николов, предаде Дарик. Той приветства хотелиерите, ресторантьорите и търсещите работа в туристическия бранш, като пожела успешен сезон и повишаване рейтинга на България като туристическа дестинация. Директорът на дирекция „Бюро по труда“ Васил Сивков сподели, че поредното издание на трудовата борса е по проект „Готови за работа“. Гладът за кадри в сферата е осезаем, получаваме заявки от работодатели по цялото Черноморско крайбрежие, сподели още Сивков и добави, че дирекцията е провела обучение на над 200 безработни по различни професии в туристическия бранш – готвачи, администратори, камериери и други. Кадри за своите обекти в рамките на мероприятието търсят над 30 работодатели от цялото Черноморие. Сподели:", "date": "2018.03.28", "title": "Глад за кадри преди новия туристически сезон"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B3%D0%BE%D0%BD%D0%B5%D0%BD%D0%B5%D1%82%D0%BE-%D0%BD%D0%B0-%D1%80%D1%83%D1%81%D0%BA%D0%B8%D1%82%D0%B5-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-news738572.html", "text": "Вицепремиерът Валери Симеонов коментира пред ПИК развихрилия се в последните минути скандал с изявлението на Цветан Цветанов пред Би Ти Ви за гоненето на руски дипломати и реакцията на Волен Сидеров по темата. Няма коалиционно решение по темата за експулсиране на руски дипломати, не е имало коалиционен съвет и не виждам индикации да има такива, коментира Симеонов. Той изтъкна, че, ако Цветан Цветанов е изразил позиция на партията си, няма драма, както и няма драма, ако друг коалиционен партньор е изразил своя позиция, тъй като партиите в коалицията били различни. Запитан каква е неговата позиция по дипломатическата война с Русия, Валери Симеонов бе категоричен, че докато няма доказателства по случая \"Скрипал\", не бива да се предприемат каквито и да е стъпки. По-рано днес, на въпрос на Би Ти Ви ще гоним ли руски дипломати Цветанов изтъкна, че сме солидарни с Великобритания и изповядваме евроатлантическите ценности. Шефът на ПГ на ГЕРБ припомни, че Тереза Мей ни е подкрепила при атентата в Сарафово, с което намекна, но не изрази категорична позиция за гонене на руски дипломати от България. Това обаче възмути Волен Сидеров, който се опитал да се включи в предаването \"Лице в лице\", но го отрязали. Затова \"Атака\" прати изявление до медиите, в което се изразява възмущение от цензурата, наложена от водещата Цветанка Ризова към Сидеров. Лидерът на \"Атака\" посочи, че До момента 27 страни отзоваха дипломати от Русия заради случая \"Скрипал\" в знак на солидарност с Великобритания. Премиерът Бойко Борисов само извика българския посланик Бойко Коцев от Русия, което бе разчетено от експерти като елегантен начин страната ни да излезе от ситуацията. Цветанов изразява мнение, което не е съгласувано на коалиционен съвет ГЕРБ – Обединени патриоти. Сподели:", "date": "2018.03.28", "title": "ЕКСКЛУЗИВНО В ПИК! Вицепремиерът Валери Симеонов проговори за гоненето на руските дипломати! Има ли единна позиция в коалицията?"}
{"url": "http://pik.bg/%D1%87%D0%B0%D0%BB%D0%B3%D0%B0%D1%80%D0%BA%D0%B0%D1%82%D0%B0-%D1%82%D0%B0%D1%82%D1%8F%D0%BD%D0%B0-%D1%81%D0%B8-%D0%B3%D0%B8-%D0%BD%D0%B0%D0%BF%D0%BE%D0%BC%D0%BF%D0%B0-%D1%81-525-%D0%BA%D1%83%D0%B1%D0%B8%D0%BA%D0%B0-news738499.html", "text": "Фолк певицата Татяна поднови силиконовите си импланти с нови, по-големи. Ексклузивно наш репортер се натъкна и на снимки от болничното легло, където пайнерката се възстановява. Операцията е направена в Пловдив от д-р Желев. Татяна ще бори конкуренцията е нов чифт гърди. Предишните 375 кубика сега са заменени с 525, съобщава \"Марица\" Още този петък Татяна ще разходи новата си придобивка в Пазарджик, където има участие. Именно там ще направи дебюта на новите си гърди. Откакто се разведе, чалга дивата го е ударила на живот. През седмица пътува някъде в чужбина с новото си гадже, пазарува в едни от най-елитните магазини по света, прави все по-стойностни и скъпи проекти, а изглежда е решила да подобри максимално своята визия. Макар да отива към 40-те, изпълнителката на „За големите мъже“ може да мине за гадже на 18-годишния си син. Слави се като певицата с най-стегнато тяло, за което полага неимоверни усилия и много класации я поставят на първо място по сексапил. Сподели:", "date": "2018.03.28", "title": "Чалгарката Татяна си ги напомпа с 525 кубика"}
{"url": "http://pik.bg/%D0%BB%D1%8A%D0%B2%D1%8A%D1%82-%D0%B0%D1%81%D0%B5%D0%BD-%D0%B2%D0%B5%D1%87%D0%B5-%D0%B5-%D0%B2-%D1%85%D0%BE%D0%BB%D0%B0%D0%BD%D0%B4%D0%B8%D1%8F-news738493.html", "text": "Четиригодишният лъв Асен, спасен от \"Четири лапи\" от сигурна смърт в незаконния зоопарк в Разград, беше транспортиран до новия му дом в спасителния център Фелида в Холандия, съобщиха от фондацията. Продължилото два дни пътуване по земя се осъществи със специализиран транспорт за диви животни на организацията. В Холандия за Асен ще бъдат полагани специализирани грижи поради нестабилното му здравословно състояние. Асен е роден през 2014 г. в зоопарка в Разград. След неуспешен опит да бъде продаден на търг заедно с двете му братчета, през 2016 г. е разменен за лама с хасковския зоопарк. Само половин година по-късно обаче от там го връщат заради влошеното му здравословно състояние. Поради липса на място за Асен в разградския зоопарк, след връщането му той е отглеждан в тясно вътрешно помещение до 2017 г., когато е преместен от \"Четири лапи\" в Зоологическа градина - София за пълни изследвания и последващо лечение. Прегледът на Асен със скенер тогава показа прорастване между вратните прешлени, което е причина за нестабилната му походка. Също така, беше констатирана атрофия на мускулите вследствие на липсата на движение. Като причина за критичното състояние на Асен бяха посочени както лошите условия на отглеждане и липсата на ветеринарномедицинска грижа, така и фактът, че той е плод на близкородствена връзка между родителите си, които са брат и сестра. След четиримесечно медикаментозно лечение и подходяща диета, състоянието на Асен вече е стабилно и качеството му на живот е значително подобрено. Във \"Фелида\" Асен ще се присъедини към Масуд и Терез, лъвчетата, спасени от доброволци и организациите \"Дивите животни\" и \"Четири лапи\" също от зоопарка в Разград. Те бяха приютени в спасителния център след множество перипетии, породени от желанието на кмета на Разград и управляващото мнозинство в общинския съвет да ги дарят на зоопарка в Пазарджик. След намесата на премиера Борисов, лъвчетата все пак заминаха за Холандия, тъй като беше преценено, че здравословното им състояние е настабилно и липсата на опит и подходящи условия в зоопарковете у нас не позволяват те да бъдат отгледани правилно. \"Фелида\" е специализиран спасителен център за отглеждане на големи котки със здравословни или поведенчески проблеми. В момента там са настанени 5 тигъра и 3 лъва. Броят на животните е малък, за да може да им се оказва максимално добра помощ. Идеята е \"Фелида\" да бъде само транзитен център за стабилизиране на здравословното състояние на големите котки преди те да поемат пътя към своя постоянен дом в среда максимално близка до естествената им в Африка. За всяко животно във Фелида са изготвени индивидуална програма - специфичина диета, оценка на психическото и физическото им състояние и изготвяне на насоки за подобряването им. В случай, че здравословното състояние на животните не позволява те да бъдат транспортирани заради риск за живота им, те остават на постоянно отглеждане в центъра. За да се гарантира максимално спокойствието на животните, \"Фелида\" не е отворен за свободни посещения. Постоянно за големите котки се грижат 4-ма професионални гледачи с необходимото образование и опит. Сподели:", "date": "2018.03.28", "title": "Лъвът Асен вече е в Холандия"}
{"url": "http://pik.bg/%D0%B8-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D1%81%D0%B5-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D0%B8-%D0%BA%D1%8A%D0%BC-%D0%B3%D1%80%D1%83%D0%BF%D0%B0%D1%82%D0%B0-%D0%B4%D1%8A%D1%80%D0%B6%D0%B0%D0%B2%D0%B8-%D0%B8%D0%B7%D0%B3%D0%BE%D0%BD%D0%B8%D0%BB%D0%B8-%D1%80%D1%83%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-%D0%BE%D1%82-%D0%BF%D1%80%D0%B5%D0%B4%D0%B5%D0%BB%D0%B8%D1%82%D0%B5-%D1%81%D0%B8-news738575.html", "text": "Радио „Свободна Европа“ Черна гора се присъедини към държавите, които решиха да експулсират руски дипломати от пределите си в отговор на предполагаемата намеса на Москва в отравянето на бившия офицер от руското Главно разузнавателно управление (ГРУ) Сергей Скрипал и дъщеря му Юлия в британския град Солзбъри по-рано този месец, предава в македонската си редакция. Съгласно разпространената информация, Подгорица е обявила за „персона нон грата“ един дипломат от руската мисия в страната, който разполага със срок от една седмица, за да напусне страната. Посолството на Руската федерация в Черна гора вече е уведомено за решението на управляващите. Сподели:", "date": "2018.03.28", "title": "И Черна гора се присъедини към групата държави, изгонили руски дипломати от пределите си"}
{"url": "http://pik.bg/%D1%82%D1%83%D0%BD%D0%B4%D0%B6%D0%B0-%D0%B0%D1%80%D0%B4%D0%B0-%D0%B8-%D0%BC%D0%B0%D1%80%D0%B8%D1%86%D0%B0-%D0%BF%D1%80%D0%B5%D0%BB%D0%B8%D0%B2%D0%B0%D1%82-%D0%BA%D1%80%D0%B0%D0%B9-%D0%BE%D0%B4%D1%80%D0%B8%D0%BD-news738577.html", "text": "Българските реки Тунджа, Арда и Марица преливат край Одрин. Основни пътища и мостове са под вода, съобщава в. Сега. Причина за наводенията са обилните валежи и пълноводието на реките. А според турските власти изпускането на язовирите от каскада „Арда“ – „Кърджали“, „Студен кладенец“ и „Ивайловград“. Според климатичните прогнози не се предвиждат нови валежи и през следващите дни се очаква нитово на водата да спадне. Сподели:", "date": "2018.03.28", "title": "Тунджа, Арда и Марица преливат край Одрин"}
{"url": "http://pik.bg/%D0%BA%D0%BE%D1%81%D0%BE%D0%B2%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%B7%D0%B0%D0%BF%D0%BB%D0%B0%D1%88%D0%B8-%D1%81%D1%8A%D1%80%D0%B1%D0%B8%D1%8F-%D0%BD%D0%B5-%D0%B8%D0%B7%D0%BF%D1%80%D0%BE%D0%B1%D0%B2%D0%B0%D0%B9%D1%82%D0%B5-%D1%82%D1%8A%D1%80%D0%BF%D0%B5%D0%BD%D0%B8%D0%B5%D1%82%D0%BE-%D0%BD%D0%B8-news738434.html", "text": "Премиерът на Косово Рамуш Харадинай призова Сърбия да спре да нарушава териториалната цялост на Косово. Той направи коментара си ден, след като косовската полиция арестува и депортира директора на канцеларията за Косово и Метохия на сръбския парламент Марко Джурич затова, че е навлязъл нелегално в територията на Косово, пише базираното в Прищина албанско електронно издание \"Газета Експрес\". Коментирайки ареста на Джурич в Косовска Митровица Харадинай заяви, че косовското правителство е предупредило Джурич да не влиза в Косово без разрешение, но той е предпочел да предизвика Прищина. \"Явно е дошло времето да кажем ясно, че никой не трябва да изпробва търпението ни. Време е за диалог и трябва да седнем на масата за преговори. Видяхме какво се случва и до какво може да доведе липсата на комуникация“, заяви Харадинай. \"Казвахме на Джурич да не влиза в Косово по различни канали в понеделник. Той можеше да влезе в Косово през всеки друг ден, но не и в понеделник“, продължи косовският премиер. В коментар за оттеглянето на \"Сръбска листа“ от неговото правителство след инцидента с Джурич, Харадинай заяви, че няма никакво намерение да си подава оставката, тъй като е получил подкрепа от други депутати за продължаване на дейността на правителството му. Сподели:", "date": "2018.03.28", "title": "Косовският премиер заплаши Сърбия: Не изпробвайте търпението ни"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B2-8-%D0%BA%D0%B2%D0%B0%D1%80%D1%82%D0%B0%D0%BB%D0%B0-%D0%BD%D0%B0-%D1%81%D0%BE%D1%84%D0%B8%D1%8F-news738442.html", "text": "На 29 март 2018 г. (четвъртък), във връзка с изключване на уличен водопровод на бул. „Президент Линкълн“, жк. „Овча купел“ 2, се налага спиране на водоподаването от 09:00 до 19:30 часа на клиентите на „Софийска вода”, живеещи в района на: ниска и висока зона на  бл. 41 А, ниска и висока зона на  бл. 41 Б, висока зона на  бл. 40,  висока зона на бл. 42, бл. 13,  вх А , вх. Б,  вх. В, вх. Г, вх. Д и  вх. Е. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: срещу бл. 41. На 29 март 2018 г. (четвъртък), във връзка с монтаж на спирателен кран на бул. „Сливница“ жк. „Света троица“, се налага спиране на водоподаването от 09:00 до 21:00 часа на клиентите на „Софийска вода”, живеещи в района на: бул. „Сливница“, ул. „Петрич“, ул. „Варна“, ул. „Габрово“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Пловдив“, ъгъла с ул. „Петрич“. На 29 март 2018 г. (четвъртък), във връзка с подмяна на сградно водопроводно отклонение на ул. „Българска морава“, жк. „Зона Б-5“, се налага спиране на водоподаването от 10:00 до 17:00 часа на клиентите на „Софийска вода”, живеещи в района на: ул. „Българска морава“от бул. „Тодор Александров“ до бул. „Александър Стамболийски“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Българска морава“ ъгъла с бул. „Александър Стамболийски“. На 29 март 2018 г. (четвъртък), във връзка с подмяна на сградно водопроводно отклонение на ул. „Екзарх Йосиф“, Център, се налага спиране на водоподаването от 10:00 до 17:00 часа на клиентите на „Софийска вода”, живеещи в района на: ул. „Екзарх Йосиф“от ул. „Георги Сава Раковски“ до ул. „Будапеща“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Екзарх Йосиф “ №57. На 29 март 2018 г. (четвъртък), във връзка с монтаж на спирателен кран на ул. „Св. Георги Софийски“ кв. „Крива река“, се налага спиране на водоподаването от 10:00 до 19:00 часа на клиентите на „Софийска вода”, живеещи в района на: ул. „Св.Георги Софийски“ от ул. „Яков Крайков“ до ул. “Райко Жинзифов“, ул. „Добрила“ ул. „Захари Круша“ от ул. „Добрила“ до ул.“Яков Крайков“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Добрила“№12. На 29 март 2018 г. (четвъртък), във връзка с подмяна на сградно водопроводно отклонение на ул. „Уста Генчо“, жк. „Красна поляна “ 3 -та част, се налага спиране на водоподаването от 09:30 до 18:30 часа на клиентите на „Софийска вода”, живеещи в района на: по ул. „Уста Генчо“от ул. „Добротич“ до депо „Красна поляна“ и депо „Красна поляна“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Уста Генчо“ №48. На 29 март 2018 г. (четвъртък), във връзка с подмяна на водовземна скоба до бл. 100, жк. „Младост“ 1, се налага спиране на водоподаването от 09:00 до 16:00 часа на клиентите на „Софийска вода”, живеещи в района на: бл. 100, трафопост до бл. 100 При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред бл. 100. На 29 март 2018 г. (четвъртък), във връзка с подмяна на сградно водопроводно отклонение на ул. 729, кв. „Република“, се налага спиране на водоподаването от 9:30 до 13:30 часа на клиентите на „Софийска вода”, живеещи в района на: ул. 730 При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. 729 ъгъла с ул. 730. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Сподели:", "date": "2018.03.28", "title": "ВАЖНО! Спират водата в 8 квартала на София"}
{"url": "http://pik.bg/%D1%80%D1%83%D1%81%D0%B8%D1%8F-%D0%BE%D0%B1%D1%8F%D0%B2%D0%B8-%D0%B2%D0%BE%D0%B5%D0%BD%D0%BD%D0%B8-%D1%82%D1%80%D0%B5%D0%BD%D0%B8%D1%80%D0%BE%D0%B2%D1%8A%D1%87%D0%BD%D0%B8-%D0%BF%D0%BE%D0%BB%D0%B5%D1%82%D0%B8-%D0%B4%D0%BE-%D0%B0%D0%BC%D0%B5%D1%80%D0%B8%D0%BA%D0%B0-%D0%BF%D1%80%D0%B5%D0%B7-%D1%81%D0%B5%D0%B2%D0%B5%D1%80%D0%BD%D0%B8%D1%8F-%D0%BF%D0%BE%D0%BB%D1%8E%D1%81-news738583.html", "text": "Руските въоръжени сили са провели тренировъчни полети до Северна Америка над Северния полюс за пръв път в демократичната история на страната. Това съобщи министърът на отбраната Сергей Шойгу, цитиран от РИА \"Новости\" и РБК. Полетът е извършен с противоподводен самолет. Последните подобни операции са от времето на студената война. \"За пръв път от съветски времена е осъществен полет на противоподводната авиация през Северния полюс към северноамериканския континент\", обяснява Шойгу в стенограма от заседание на екипа на Министерството на отбраната. Не се уточнява колко такива полети са направени и кога. За пръв път в съветската история те се случват през лятото на 1937 г. Съобщението бе направено на фона на изострени отношения между Русия и Запада, които се обтегнаха допълнително от решението на редица европейски държави, Съединените щати, Канада и други да изгонят руски дипломати заради покушението срещу бившия руски агент Сергей Скрипал и дъщеря му Юлия Скрипал, Сподели:", "date": "2018.03.28", "title": "Русия обяви военни тренировъчни полети до Америка през Северния полюс"}
{"url": "http://pik.bg/%D0%B4%D0%B2%D0%B0-%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D1%81%D0%B5-%D1%83%D0%B4%D0%B0%D1%80%D0%B8%D1%85%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D1%82%D0%B5%D0%BB-%D0%B0%D0%B2%D0%B8%D0%B2-news738589.html", "text": "Два пътнически самолета се сблъскаха на летището в Тел Авив. За щастие няма пострадали. Самолет на авиокомпания \"Германия\" се готви за излитане към Берлин. При маневра на заден ход се врязва в машина на израелски превозвач \"Ел Ал\". Няма пострадали при инцидента, но опашката на германския самолет е повредена. Пътниците са превозени с други полети. Сподели:", "date": "2018.03.28", "title": "Два пътнически самолета се удариха на летището в Тел Авив"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D1%8A%D1%82-%D0%B5%D0%BB%D0%B5%D0%BD%D0%BA%D0%BE-%D0%B1%D0%BE%D0%B6%D0%BA%D0%BE%D0%B2-%D0%BD%D0%B0%D0%B4%D1%8F%D0%B2%D0%B0%D0%BC-%D1%81%D0%B5-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D1%87%D0%B5%D0%B7-%D0%B4%D0%B0-%D0%B1%D1%8A%D0%B4%D0%B5-%D0%BF%D1%80%D0%B5%D0%BA%D1%80%D0%B0%D1%82%D0%B5%D0%BD%D0%B0-news738406.html", "text": "Това със скандала с ЧЕЗ е една предпоставка за увеличение на цена на услугите, която е меко казано тревожна. Това коментира пред БНТ енергийният експерт Еленко Божков. \"Аз силно се надявам, че тази сделка ще бъде прекратена. При евентуален успех, едно увеличение в услугите като крайна цена ще се отрази някъде в един по-сериозен дългосрочен период - след 4-5-6 месеца\", допълни той. По думите на Божков исканото увеличение на цената на природния газ по никакъв начин няма да се отрази на цената на топлинната енергия и свързаната с нея електрическа енергия от високоефективно комбинирано производство. Сподели:", "date": "2018.03.28", "title": "Експертът Еленко Божков: Надявам се сделката за ЧЕЗ да бъде прекратена"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B4%D0%BE%D1%81%D1%82%D0%BE%D0%B9%D0%BD%D0%BE%D1%82%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%B5-%D0%B8%D0%BC%D0%B0-%D0%BE%D1%82-%D0%BA%D0%BE%D0%B5%D1%82%D0%BE-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D1%81%D1%80%D0%B0%D0%BC%D1%83%D0%B2%D0%B0%D0%BC%D0%B5-news738481.html", "text": "Достойно решение за проблема около името е онова, от което няма да се срамуваме. Слятото име не е това. Уверен съм, че Гърция има много сериозен дългосрочен стратегически интерес Република Македония да бъде близък съюзник, да бъде част от ЕС и НАТО, е заявил македонският външен министър Никола Димитров, цитиран от македонските вестници. Ако намерим достоен начин да превъзмогнем този проблем, това ще бъде много важно за бъдещето на Македония, заявил още ръководителят на македонската дипломация, съобщава в. \"Нова Македония\", цитиран от БТА. Разпадането на Македония ще доведе до Велика Албания. За това предупредил бившият министър на финансите на Гърция Янис Варуфакис, пише в. \"Вечер\". По време на представянето на новата си партия Варуфакис изтъкнал, че спорът между Македония и Гърция за името е свързан със създаването на Велика Албания. Необходимо е да се разбере, че най-голямата заплаха от нашия съсед не са демонстрациите за Александър Велики, а самото разпадане на държавата, заявил Варуфакис, цитиран от в. \"Вечер\". Варуфакис пояснил, че има въоръжени албанци в Тетово, които са готови да поделят Македония с логиката да бъде създадена Велика Албания. Сподели:", "date": "2018.03.28", "title": "Македония: Достойното решение е има, от което няма да се срамуваме!"}
{"url": "http://pik.bg/%D1%81%D1%8A%D0%B1%D0%B8%D1%80%D0%B0%D1%82-%D0%BF%D0%B0%D1%80%D0%B8-%D0%B7%D0%B0-%D0%BE%D0%B7%D0%B5%D0%BB%D0%B5%D0%BD%D1%8F%D0%B2%D0%B0%D0%BD%D0%B5-%D0%BD%D0%B0-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D1%81-%D0%BF%D0%BB%D0%B0%D1%81%D1%82%D0%BC%D0%B0%D1%81%D0%BE%D0%B2%D0%B8-%D0%BA%D0%B0%D0%BF%D0%B0%D1%87%D0%BA%D0%B8-news738576.html", "text": "Червено метално сърце беше поставено днес на централния площад \"Велбъжд\" в Кюстендил. В него ще се събират пластмасови капачки, а със събраните средства от тях ще се купят дръвчета и храсти за кампанията \"Дръвче по дръвче, да живеем по-добре\", инициирана от кюстендилски младежи. Парите от капачките няма да бъдат кой знае колко много, но това ще създаде навик в хората. Така в бъдеще те ще изхвърлят отпадъците все по-често разделно и по този начин ще пазим повече природата, казаха инициаторите. Кампанията \"Дръвче по дръвче, да живеем по-добре\" трябваше да започне на 25 март, но лошото време промени плановете на организаторите и те я отложиха за 15 април. Организаторите очакват и финансова подкрепа и личен труд от кюстендилци. Сподели:", "date": "2018.03.28", "title": "Събират пари за озеленяване на Кюстендил с пластмасови капачки"}
{"url": "http://pik.bg/%D0%BC%D0%B0%D0%BB%D1%82%D0%B0-%D0%B8-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-%D1%81%D0%B5-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D0%B8%D1%85%D0%B0-%D0%BA%D1%8A%D0%BC-%D0%B3%D0%BE%D0%BD%D0%B5%D0%BD%D0%B5%D1%82%D0%BE-%D0%BD%D0%B0-%D1%80%D1%83%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-news738581.html", "text": "РИА Новости, цитирана от \"Фокус\". Още две държави от Европейския съюз отзоваха посланиците си от Москва, предава „Правителството на Малта изразява пълна солидарност с правителството на Великобритания на фона на това сериозно предизвикателство пред общата сигурност“, се казва в съобщение от управляващите във Валета, публикувано в социалната мрежа „Туитър“. Освен това, Москва напуска и ръководителят на португалската дипломатическа мисия. По-рано днес посланиците си от Москва отзоваха още Словакия и Люксембург, а миналата седмица ЕС отзова своя от Русия. Общо 16 държави от Общността изгониха руски дипломати от пределите си. Сподели:", "date": "2018.03.28", "title": "Малта и Португалия се присъединиха към гоненето на руски дипломати"}
{"url": "http://pik.bg/%D0%BF%D0%BE%D0%BB%D1%88%D0%B0-%D0%BF%D0%BE%D0%B4%D0%BF%D0%B8%D1%81%D0%B2%D0%B0-%D0%B2%D0%B0%D0%B6%D0%B5%D0%BD-%D0%B4%D0%BE%D0%B3%D0%BE%D0%B2%D0%BE%D1%80-%D1%81%D1%8A%D1%81-%D1%81%D0%B0%D1%89-news738492.html", "text": "ТАСС. Полското правителство е подписало договор за закупуване на американска система за противовъздушна и противоракетна отбрана (ПВО/ПРО) „Пейтриът“, предава Церемонията се състоя в сряда в полската столица Варшава. Както предава кореспондентът на ТАСС, подпис под документа, в присъствието на президента на страната Анджей Дуда и министър-председателя Матеуш Моравецки, е сложил министърът на отбраната Мариуш Блащак. „Сега над Висла е безопасно благодарение на това, че днес ние подписваме договор за закупуване на съвременна система, проверена в различни части на света, която обезпечава сигурността ни“, заяви Блащак преди подписването на договора. Според неговите думи е важно, че в рамките на контракта ще има трансфер на технологии. „Тази система се закупува за полската армия, защото в Полша са разместени и войските на НАТО и САЩ. Тази система ще осигури безопасността и интеграцията на полската армия с армията на САЩ“, добави Блащак. „Ще платим за системата 4 млрд 750 милиона долара. Това е добра цена“, информира министърът. Полша закупува „Пейтриът“ за създаващата се национална система за ПРО „Висла“. Първите доставка трябва да бъде осъществена през 2022 година, а следващите до 2024 година. Както се съобщи по-рано, първите две фази предвиждат придобиването на 16 пускови установки, 208 ракети, четири радиолокационни станции с радари. САЩ са се съгласили също да интегрират полските комплекси в системата IBCS, предвиждаща създаването на комплексна автоматизирана система за управление на войските на бойното поле. Сподели:", "date": "2018.03.28", "title": "Полша подписва важен договор със САЩ"}
{"url": "http://pik.bg/%D0%BF%D1%8A%D1%82%D1%83%D0%B2%D0%B0%D0%BC%D0%B5-%D0%BC%D0%BD%D0%BE%D0%B3%D0%BE-%D0%B2%D0%BE%D0%B0%D1%8F%D0%B6%D0%B8%D1%82%D0%B5-%D0%BD%D0%B8-%D1%81-%D1%80%D1%8A%D1%81%D1%82-%D0%BF%D1%80%D0%B5%D0%B7-%D1%84%D0%B5%D0%B2%D1%80%D1%83%D0%B0%D1%80%D0%B8-news738485.html", "text": "Пътуванията на българи в чужбина през февруари 2018 г. са 379.5 хил. или с 3.5 на сто над регистрираните през февруари 2017 година. През февруари 2018 г. посещенията на чужденци в България са 457.4 хил. или с 4.9 на сто повече в сравнение с февруари 2017 година. В сравнение с февруари 2017 г. e регистрирано увеличение при пътуванията на българи с цел почивка и екскурзия - с 24.4 на сто, и със служебна цел - с 9.7 на сто, докато тези с други цели намаляват с 6.7 на сто, Това сочат данните на Националния статистически институт, цитирани от БТА. Най-голям относителен дял от общия брой пътувания на българите в чужбина през февруари 2018 г. формират пътуванията с други цели (гостуване, обучение, посещение на културни и спортни мероприятия) - 49.7 на сто, следвани от пътуванията със служебна цел - 27.6 на сто, и пътуванията с цел почивка и екскурзия - 22.7 на сто. През февруари 2018 г. най-голям брой пътувания на българи са осъществени към: Турция - 76.9 хил., Гърция - 61.5 хил., Румъния - 43.9 хил., Сърбия - 36.3 хил., Македония - 29.3 хил., Германия - 21.4 хил., Австрия - 14.4 хил., Испания - 13.4 хил., Франция - 11.9 хил., Италия - 11.4 хиляди. При посещенията на чужденци е регистрирано увеличение при всички наблюдавани цели: със служебна цел - с 18.8 на сто, с цел почивка и екскурзия - с 2.6 на сто, и с други цели (вкл. гостувания и транзитни преминавания) - с 1.2 на сто. Транзитните преминавания през страната са 22.2 на сто (101.4 хил.) от всички посещения на чужденци в България. От общия брой чужденци, посетили България през февруари 2018 г., делът на гражданите от Европейския съюз е 47.4 на сто, или с 6 на сто повече в сравнение със същия месец на предходната година. Увеличават се и посещенията на граждани от групата \"Други европейски страни\" - с 3 на сто, като най-голям е ръстът на посещенията на граждани от Сърбия - с 15 на сто. През февруари 2018 г. преобладава делът на посещенията с цел почивка и екскурзия - 42.2 на сто, следвани от посещенията с други цели - 37.7 на сто, и със служебна цел - 20.1 на сто. Най-много посещения в България през февруари 2018 г. са направили гражданите от: Турция - 79.7 хил., Румъния - 66.4 хил., Гърция - 59.5 хил., Сърбия - 48.2 хил.,Македония - 40.6 хил., Обединеното кралство - 20.5 хил., Германия - 14.3 хил., Израел - 14.3 хил., Украйна - 12.5 хил., Русия - 9.5 хиляди. Сподели:", "date": "2018.03.28", "title": "Пътуваме много, воаяжите ни с ръст през февруари"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D1%81%D1%82%D0%B0%D0%BD%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%B2-%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news738588.html", "text": "Българка стана общински съветник в Холандия. Пловдивчанката Маргарита Желязкова влезе в местната власт на град Енсхеде и ще управлява бюджет, колкото този на София, съобщи Би Ти Ви. Маргарита Желязкова живее в град Енсхеде вече 20 години. След години като преподавател по политология в местния университет решава да приложи теорията в практиката. Партията й \"Демократи\" 66 става втора политическа сила, а Маргарита е изтеглена от четвърто до второ място в листата чрез мажоритарен вот. \"Българската общност се активизира много, имаше хора, които пряко помогнаха в кампанията, включиха се като доброволци, студентите се активизираха да гласуват\", каза Маргарита. Градът, който се намира на границата с Германия, е смесица от етноси. Там преди години идват първите гастербайтери, има и много бежанци. Индустриален център е, има метро и бюджет от 760 милиона евро. \"В един град със 160 националности една българка е припозната от всички, които не са родени тук от поколения поне\", добави Маргарита. Голямата разлика между холандската и българската община, според Маргарита, е че в Енсхеде 12 различни партии управляват заедно без скандали. Не би правила политика в България. \"Политиката, особено на местно ниво, е работа на местните хора. И се надявам, че все повече млади хора ще се включват, и трябва да разберат, че участието им може да има по-големи последици, отколкото си мислят. Може да промени нещата\", коментира съветничката. Каузата й е привличането на повече жени в политиката. И вече говори като политик. \"Оплакването не помага никога, няма смисъл да се оплакваме\". Сподели:", "date": "2018.03.28", "title": "Българка стана общински съветник в Холандия (СНИМКИ)"}
{"url": "http://pik.bg/%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%BE%D1%82%D0%B7%D0%B0%D0%B4-%D0%BC%D1%8A%D1%87%D0%B0%D1%82-%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-news738486.html", "text": "Появи се сериозна пробойна в защитата на Левски преди двубоя от първия кръг на плейофите срещу Берое. Срещата ще се играе в неделя на стадион \"Георги Аспаругов\". Оказа се, че до последно под въпрос за мача със старозагорци е Аймен Белаид, който от няколко дни лекува травма в областта на кръста. С идентична контузия е и румънецът Нелуц Рошу, който обаче е със статут на твърда резерва във вижданията на треньора Делио Роси. Белаид и без това е рисков фактор, а ако играе на инжекции, положението в отбраната на \"сините\" никак няма да е добро. Притесненията на италианския специалист ще бъдат до последно, тъй като не се знае в какво състояние ще се върне в отбора Холмар Ейолфсон. Исландецът е с националния отбор на страната си и рано тази сутрин трябваше да играе контрола с Перу в САЩ. Не е ясно дали централният защитник ще се прибере навреме в София и как ще му се отрази аклиматизацията след голямата часова разлика. Делио Роси още не е решил дали да рискува с преквалифицирането на друг играч за партньор на Давид Яблонски за неделя срещу Берое. На този пост може да бъде тестван Роман Прохазка, който постепенно изпада от титулярния състав на сините. Той може да играе като десен бек, дясно крило и вътрешен халф, но на тези постове треньорският щаб вече напипа варианти с други играчи. Левски има двама млади централни защитници, но те са преотстъпени. Георги Ангелов е под наем във Витоша Бистрица, а Деян Иванов е в Ботев Враца. Сподели:", "date": "2018.03.28", "title": "Проблеми отзад мъчат Делио Роси"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF%D0%B8%D0%BC-%D1%81%D0%B5-%D0%BA%D0%BE%D0%BB%D0%BA%D0%BE-%D0%B1%D1%8A%D0%BB%D0%B3%D0%B0%D1%80%D0%B8-%D0%BE%D1%81%D1%82%D0%B0%D0%B2%D0%B0%D0%BC%D0%B5-%D0%BF%D1%80%D0%B5%D0%B7-2040-%D0%B3-%D0%B4%D0%BE%D0%BA%D0%BB%D0%B0%D0%B4-news738547.html", "text": "В сравнителен план това поставя страната ни на едно от първите места в Европа и света по загуба на население. В интернет страницата на Министерския съвет е публикуван докладът на Института за изследването на населението и човека при БАН „Прогнози за демографското развитие на Република България в периода 2015-2040 г.“ Според изследването през 2040 г. населението на България ще бъде малко над 6 млн. души. Това означава, че българското население ще намалее с близо 20% за този период - от близо 7,2 млн. души сега до 5,9 млн. души през 2040 г. Сподели:", "date": "2018.03.28", "title": "ЕКСКЛУЗИВНО В ПИК! ТОПИМ СЕ! Колко българи оставаме през 2040 г. (ДОКЛАД)"}
{"url": "http://pik.bg/%D1%80%D1%8F%D0%B7%D1%8A%D0%BA-%D0%B7%D0%B0%D0%B2%D0%BE%D0%B9-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D1%81%D1%82%D0%B0%D0%B2%D0%B0-%D0%BC%D0%B8%D1%80%D0%BE%D1%82%D0%B2%D0%BE%D1%80%D0%B5%D1%86-%D0%BD%D0%B0%D0%B4%D1%8F%D0%B2%D0%B0%D0%BC-%D1%81%D0%B5-%D0%B4%D0%B0-%D0%B4%D0%BE%D0%BF%D1%80%D0%B8%D0%BD%D0%B5%D1%81%D0%B0-%D0%B7%D0%B0-%D0%BC%D0%B8%D1%80%D0%B0-%D0%BD%D0%B0-%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%8F-%D0%BF%D0%BE%D0%BB%D1%83%D0%BE-news738459.html", "text": "Аз много се надявам моята визита в Китай да допринесе за мира на Корейския полуостров, каза лидерът на Корейската народнодемократична република (КНДР) Ким Чен Ун в Китай, предаде РИА Новости. Пекин днес официално потвърди, че водачът на Северна Корея е посетил най-многолюдната държава в света, а централната телевизия разпространи протоколни кадри от срещата. Китайското външно министерство публикува стенограма от срещата на госта със своя домакин - президента Си Цзинпин. \"В този прекрасен пролетен ден, изпълнен с щастие и надежда, убеден съм, че моята първа среща с лидера на великата държава ще бъде плодотворна за приятелството между нашите две страни, а също и да допринесе към мира и стабилността на Корейския полуостров\", заяви Ким Чен Ун. \"Ние сме напълно готови заедно с КНДР да работим за укрепването на приятелските отношения между Пекин и Пхенян. Задълбочаването на връзките между двете съседни държави ще допринесе за мира в район\", посочи държавният глава на Китай. Първата визита в чужбина на Ким Чен Ун от идването му на власт през 2011 г. бе коментирана и от Сеул и от Токио, предава още \"Новини.бг\". \"Ние се надяваме това посещение да даде принос към разоръжаването на Корейския полуостров\", пише в официално съобщение на външното министерство на Южна Корея. \"Визитата на Ким Чен Ун показва, че той е настроен положително към преговори\", посочи японският премиер Шиндзо Абе. Сподели:", "date": "2018.03.28", "title": "РЯЗЪК ЗАВОЙ! Ким Чен Ун става миротворец: Надявам се да допринеса за мира на Корейския полуостров (ВИДЕО)"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D1%82%D0%B0%D0%B2%D0%B0-%D1%80%D0%B0%D0%B9%D1%81%D0%BA%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D1%81-3-%D0%BC%D0%B8%D0%BB%D0%B8%D0%BE%D0%BD%D0%B0-%D1%86%D0%B2%D0%B5%D1%82%D1%8F-news738417.html", "text": "Три милиона цветя ще красят градините, парковете и  булевардите тази година. Всички те се отглеждат в разсадника с площ 120 дка на общинското предприятие \"Градини и паркове\", където за шест години са изградени 13 оранжерии вместо три. Близо 50 000 розови храста ще разцъфтят по булевардите, а още 5000 в различни цветове ще бъдат засадени през есента, след като поотраснат. От \"Градини и паркове\" обясняват, че избягват да садят малките рози, защото лесно ги крадат. Градската залесителна акция стартира през следващата седмица пак от новата част на парк \"Лаута\". През пролетта в целия град ще се засаждат близо 1000 фиданки. Първите 40 дръвчета от вида червенолистна декоративна слива вече радват погледите на жителите на \"Тракия\" до училище „Черноризец Храбър“, съобщиха от общинското предприятие. Сподели:", "date": "2018.03.28", "title": "Пловдив става райска градина с 3 милиона цветя"}
{"url": "http://pik.bg/%D0%BC%D0%BE%D1%81%D0%BA%D0%B2%D0%B0-%D1%81-%D0%BD%D0%BE%D0%B2-%D1%83%D0%BB%D1%82%D0%B8%D0%BC%D0%B0%D1%82%D1%83%D0%BC-%D0%BB%D0%BE%D0%BD%D0%B4%D0%BE%D0%BD-%D0%B4%D0%B0-%D0%B4%D0%BE%D0%BA%D0%B0%D0%B6%D0%B5-%D1%87%D0%B5-%D1%81%D0%BA%D1%80%D0%B8%D0%BF%D0%B0%D0%BB-%D0%BD%D0%B5-%D0%B5-%D0%BE%D1%82%D1%80%D0%BE%D0%B2%D0%B5%D0%BD-%D0%BE%D1%82-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D1%88%D0%BF%D0%B8%D0%BE%D0%BD%D0%B8-news738520.html", "text": "Руското външно министерство поиска от Лондон да докаже, че бившият руски двоен агент Сергей Скрипал не е бил отровен от британски шпиони, предаде Ройтерс, цитирана от БТА. При липса на такива доказателства Москва ще смята инцидента за посегателство срещу живота на руски граждани, се добавя в изявлението на министерството. \"Анализът на всички обстоятелства показва, че британските власти не са заинтересовани от изясняването на истинските мотиви и откриването на извършителите на престъплението в Солсбъри, и ни кара да мислим, че британските специални служби може да са съпричастни към него\", се казва в изявлението на руското министерство, цитирано от ТАСС. \"Ако на Русия не бъдат предоставени убедителни доказателства за противното, ще смятаме, че става дума за покушение срещу живота на руски граждани в резултат на провокация с исторически размери\", добавя министерството, подчертавайки, че отговорността да се представят доказателства се пада на Великобритания. Сподели:", "date": "2018.03.28", "title": "Москва с нов ултиматум: Лондон да докаже, че Скрипал не е отровен от британски шпиони"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BA%D0%BE%D0%BB%D0%B0-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BF%D0%BE-%D1%82%D0%B0%D0%B2%D0%B0%D0%BD-%D0%B6%D0%B5%D0%BD%D0%B0-%D0%B8-%D0%B4%D0%B5%D1%82%D0%B5-%D0%BE%D1%82%D0%BA%D0%B0%D1%80%D0%B0%D0%BD%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BD%D0%B8%D0%BC%D0%BA%D0%B8-news738527.html", "text": "Тежка катастрофа затрудни движението по \"Пещерско шосе\" в Пловдив. Причината е катастрофа, възникнала около 15 часа между две бензиностанции. По първоначални данни, при влизане в Пловдив лек автомобил Ситроен преминал от дясна в лява лента и блъснал попътно движещ се лек автомобил Форд. В резултат на удара втората кола се обърнала и заела част от насрещната лента за движение. В болница за прегледи са откарани 43-годишната шофьорка на форда и 11-годишно дете. Първият автомобил е управляван от 20-годишен водач. Към момента се извършва оглед. На място са полицейски екипи, които регулират движението. Водачите да бъдат внимателни и да преминават със съобразена скорост в участъка на произшествието. Сподели:", "date": "2018.03.28", "title": "Жестока катастрофа в Пловдив! Кола се обърна по таван! Жена и дете откарани в болница (СНИМКИ)"}
{"url": "http://pik.bg/%D0%BD%D0%B0-%D0%B2%D0%B8%D1%81%D0%BE%D0%BA%D0%BE-%D0%BD%D0%B8%D0%B2%D0%BE-%D1%82%D1%80%D1%8A%D0%BC%D0%BF-%D1%81%D1%8A%D0%B3%D0%BB%D0%B0%D1%81%D1%83%D0%B2%D0%B0%D0%BB-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8%D1%82%D0%B5-%D0%BC%D0%B5%D1%80%D0%BA%D0%B8-%D1%81%D1%80%D0%B5%D1%89%D1%83-%D0%BA%D0%B8%D1%82%D0%B0%D0%B9-%D1%81-%D0%BC%D0%B5%D1%80%D0%BA%D0%B5%D0%BB-%D0%B8-%D0%BC%D0%B0%D0%BA%D1%80%D0%BE%D0%BD-news738397.html", "text": "европейската редакция на вестник Politico. Президентът на САЩ Доналд Тръмп и германският канцлер Ангела Меркел са разговаряли по телефона относно мерките срещу нечестните търговски практики на Китай, особено що се отнася до кражбата на интелектуална собственост, съобщиха от Белия Дом, пише „Президентът и канцлерът са се съгласили да обединят силите си срещу нечестните икономически практики на Китай и нелегалното присвояване на интелектуална собственост“, гласи съобщението на Белия Дом, в което се подчертава, че разговорът е бил с цел да се „препотвърдят сътрудническите отношения между“ двете страни. В хода на разговора, лидерите са обсъдили как да бъде „изгладено игралното поле по отношение на митническата политика“, се казва още в заявлението. В отделен разговор, Тръмп и френския му колега Еманюел Макрон са обсъдили „търговската практика между САЩ и Европейския съюз и последващите стъпки в отговор на нечестните търговски практики на Китай“, съобщиха от Белия Дом чрез отделно съобщение. „Политико“ коментира, че двата разговора са се провели след серия мерки в сферата на търговията срещу Китай, включително налагането на по-високи мита за внос на стомана и алуминий в САЩ. Европейският съюз е един от няколкото търговски партньори, за които Тръмп се съгласи да отложи увеличението на митата върху стоманата и алуминия до 1 май, давайки им време да предприемат необходимите мерки, които биха им позволили да ги избегнат. Сподели:", "date": "2018.03.28", "title": "НА ВИСОКО НИВО! Тръмп съгласувал търговските мерки срещу Китай с Меркел и Макрон"}
{"url": "http://pik.bg/%D1%87%D0%B5%D1%80%D0%B2%D0%B5%D0%BD%D0%B0-%D0%B5%D1%83%D1%84%D0%BE%D1%80%D0%B8%D1%8F-%D0%BE%D0%B3%D1%80%D0%BE%D0%BC%D0%B5%D0%BD-%D0%B8%D0%BD%D1%82%D0%B5%D1%80%D0%B5%D1%81-%D0%BA%D1%8A%D0%BC-%D1%8E%D0%B1%D0%B8%D0%BB%D0%B5%D1%8F-%D0%BD%D0%B0-%D1%86%D1%81%D0%BA%D0%B0-news738484.html", "text": "ЦСКА може да се похвали със сериозен интерес от страна на феновете към сблъсъка с Лудогорец на 5 май. Историческата среща ще се проведе на Националния стадион \"Васил Левски\" от 20:00 часа. Само за 24 часа бяха продадени над 7000 билета за срещата. До вчера следобяд за сектор \"А\" са били останали около 2000 билета, а останалите 4000 места под козирката вече са били изчерпани. Около 500 са продадените талони за Сектор \"В\". Към 2500 са изкупените пропуски за трибуните зад вратати. \"Червените\" ще генерират приходи от около 1 млн. лева за юбилея си. В клуба ще постъпят около 800 000 лева от продажба на билети, пише \"Тема спорт\". Освен това има сериозен интерес от страна на рекламодатели за сблъсъка с \"орлите\". Вече има доста заинтересовани фирми, които искат да поставят логото си на паната на Националния стадион по време на срещата. Сподели:", "date": "2018.03.28", "title": "ЧЕРВЕНА ЕУФОРИЯ! Огромен интерес към юбилея на ЦСКА"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D1%87%D1%83-%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D1%81-%D0%B1%D0%BE%D1%80%D1%83%D1%82-%D0%BF%D0%B0%D1%85%D0%BE%D1%80-news738519.html", "text": "Министър-председателят Бойко Борисов проведе телефонен разговор с президента на Словения Борут Пахор. Това съобщиха от . Двамата изразиха съжаление, че провеждането на лидерската среща ЕС - Турция е възпрепятствала осъществяването на разговори помежду им в рамките на официалното посещение на президента Пахор у нас, но подчертаха значението откритата обмяна на мнения, състояла се във Варна, за която българският премиер го информира. Борут Пахор поздрави Борисов за постоянството, с което търси пътища за постигане на разбирателство, съгласие и сигурност в региона. Специално внимание беше обърнато на работата по изграждане транспортна, дигитална, енергийна свързаност на Западните Балкани, което ще даде възможност за развитие и перспектива на страните. Сподели:", "date": "2018.03.28", "title": "Борисов се чу по телефона с Борут Пахор"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B0-%D0%B4%D0%B8%D0%BC%D0%B8%D1%82%D1%8A%D1%80-%D0%B3%D0%B0%D0%BC%D0%B8%D1%88%D0%B5%D0%B2-%D0%B8-%D1%89-news738557.html", "text": "Действията, за които днес депутатът от ГЕРБ Димитър Гамишев си подаде оставката, са били извършвани преди той да стане депутат, според заместник-председателя на партията Цветан Цветанов.\"Не мога да твърдя дали има задължения, но самият факт, че в публичното пространство се говори.. Той каза, че си подава оставката, за да не петни името на партията. Гамишев няма да бъде общински ръководител на партията\", обяви той в предаването \"Лице в Лице\" по Би Ти Ви.  Цветанов уточни, че този случай веднага бил яхнат от БСП за атака срещу ГЕРБ. \"Защо тези, които дават морални оценки, в случая БСП, не предприемат действия срещу своите. Например срещу Манол Генов, попита Цветанов. Той отрече, че Гамишев не е бил известен до днешния скандал. Той, според Цветанов, бил човек с име в избирателния си район. \"България трябва да има своето политическо решение за случая \"Скрипал\" и прогонването на руски дипломати. Аз смятам, че ние трябва да сме солидарни. Ние изповядваме евроатлантическите ценности. Убеден съм, че правителството ще вземе правилното решение. Когато България имаше позиция за терористичния акт в Сарафово, имахме подкрепата от Тереза Мей в качеството й на вътрешен министър\", каза Цветанов. Той не пожела да каже категорично дали трябва да експулсираме руски дипломати преди премиерът да обяви решението, но от думите му стана ясно, че България ще се присъдедини към подетата от Великобритания мярка срещу Русия. Срещата на върха Ердоган - ЕС била много позитивна.  \"Убеден съм, че диалогът ще продължи. Трябва да говорим за това, което ни обединява, след това да чистим различията\", категоричен е Цветанов. Сподели:", "date": "2018.03.28", "title": "ИЗВЪНРЕДНО! Цветан Цветанов с горещи разкрития за оставката на депутата Димитър Гамишев и ще гоним ли руски дипломати! "}
{"url": "http://pik.bg/%D0%BD%D0%B0%D1%82%D0%B0%D0%BB%D0%B8%D1%8F-%D0%B3%D1%83%D1%80%D0%BA%D0%BE%D0%B2%D0%B0-%D1%84%D0%B5%D0%BD%D0%BA%D0%B0-%D0%BD%D0%B0-%D0%BF%D1%83%D1%82%D0%B8%D0%BD-%D1%81%D0%BD%D0%B8%D0%BC%D0%BA%D0%B0-news738461.html", "text": "Наталия Гурккова се оказа фенка на президента на Русия Владимир Путин. Миската се пусна в кадър с тениска, на която има принт на Путин, който държи два пистолета в ръцете си. Над снимката Гуркова цитира и мисъл на Путин: \"Не е важно какво говорят зад гърба ти. Важно е когато се обърнеш всички да мълчат!\". Преди няколко дни красавицата се завърна от далечен Тайланд, където бе на поредната екзотична ваканция с мъжа си Джордже, за което ПИК вече писа. Двамата съпрузи наскоро отпразнуваха 15-годишнина в Дубай. Сподели:", "date": "2018.03.28", "title": "Наталия Гуркова фенка на Путин (СНИМКА)"}
{"url": "http://pik.bg/%D0%B8%D0%BC%D0%B0-%D0%BB%D0%B8-%D0%BD%D0%B0%D1%88%D0%B5%D1%81%D1%82%D0%B2%D0%B8%D0%B5-%D0%BE%D1%82-%D0%B3%D1%8A%D1%80%D1%86%D0%B8%D1%8F-%D1%82%D1%8A%D1%80%D1%81%D1%8F%D1%82-%D1%81-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%B1%D0%B5%D0%B6%D0%B0%D0%BD%D1%86%D0%B8-%D0%B2-%D0%BF%D0%BB%D0%B0%D0%BD%D0%B8%D0%BD%D0%B0-%D0%B1%D0%B5%D0%BB%D0%B0%D1%81%D0%B8%D1%86%D0%B0-news738518.html", "text": "Хеликоптерът събра коментарите на хората в центъра на Петрич, които в този момент пиеха сутрешното си кафе. По неофициална информация в района се укриват бежанци, идващи от Гърция. В момента в петричкия съд се гледат споразумения с бежанци, които всеки ден биват залавяни от Гранична полиция в района на граничния пункт Кулата. Обикновено наказанието в такива случаи, налагано на имигрантите предимно от Сирия, Афганистан и Ирак са 6 месеца условно с глоба от 100 лв. за всеки нарушител на границата ни. С хеликоптер претърсваха планина Беласица днес за бежанци. Петричани станаха свидетели на акцията по прелитането на хеликоптера в 10,53 часа високо над Петрич. Машината извърши сканиране по билото на Беласица в посока Гърция. Показното прелитане на хеликоптера в близост до местности, трудно проходими над града, в близост до гръцката граници, встрани от връх Конгур, бе наблюдавана с интерес от местното население,съобщава \"Струма.бг\". Сподели:", "date": "2018.03.28", "title": "ИМА ЛИ НАШЕСТВИЕ ОТ ГЪРЦИЯ!? Търсят с хеликоптер бежанци в планина Беласица"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%89%D0%B5-%D0%BE%D1%81%D1%82%D0%B0%D0%BD%D0%B0%D1%82-%D0%BB%D0%B8-%D1%85%D0%BE%D1%80%D0%B0%D1%82%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%B1%D0%B5%D0%B7-%D0%BF%D0%B5%D0%BD%D1%81%D0%B8%D0%B8-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D1%82%D1%81%D0%B5%D1%87%D0%B5-%D0%BD%D1%8F%D0%BC%D0%B0-news738515.html", "text": "Няма да се преразглеждат вече отпуснати пенсии на хората с увреждания, категоричен е министърът на труда и социалната политика Бисер Петков. Той припомни, че ведомството му подготвя промени в концепцията при отпускането на инвалидните пенсии. Заради част от готвените промени, организации на хора с увреждания планират протести след Великден. Тези промени са както по линия на усъвършенстване на действащата нормативна база, така и чрез предложената концепция за въвеждане на експертиза на работоспособността, срещу която възразяват организациите на хората с увреждания, тъй като подозренията, които имат са, че по този начин ще се отнемат права на инвалиди, които работят, получават едновременно пенсии и работни заплати, пише \"Новини.бг\". \"Никой няма това намерение да отнема придобити права. Не е имало разговори и стъпки в тази посока да се преразглеждат вече отпуснати инвалидни пенсии\", каза социалният министър. Сподели:", "date": "2018.03.28", "title": "ГОРЕЩА ТЕМА! Ще останат ли хората с увреждания без пенсии? Социалният министър отсече: Няма!"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%BD%D0%B5%D0%B1%D0%B5%D1%82%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B1%D1%83%D0%B9%D1%81%D1%82%D0%B2%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D0%BE%D0%BB%D0%B5%D1%82-%D0%BF%D1%80%D0%BE%D0%B1%D0%B2%D0%B0-%D0%B4%D0%B0-%D0%B2%D0%BB%D0%B5%D0%B7%D0%B5-%D0%B2-%D0%BF%D0%B8%D0%BB%D0%BE%D1%82%D1%81%D0%BA%D0%B0%D1%82%D0%B0-%D0%BA%D0%B0%D0%B1%D0%B8%D0%BD%D0%B0-news738510.html", "text": "Авиокомпанията \"Блу Еър” съобщи, че екипажът на самолет, пътуващ по маршрута Бирмингам-Букурещ снощи, е бил принуден да вземе мерки срещу пътник, който имал неадекватно поведение, съобщава информационният сайт Зиаре, цитиран от БТА. Пътникът - 27-годишен българин, станал от мястото си по време на полета и се насочил към пилотската кабина, като се опитал на влезе със сила и след това попитал стюардесата за кода за достъп. След като не получил отговор, мъжът се ядосал и започнал да се държи агресивно, в резултат на което екипажът бил принуден да го върже до края на полета, където бил предаден на властите. Компанията уточнява, че инцидентът не е довел до създаване на паника на борда на самолета и той е кацнал по план на международното летище \"Хенри Коанда\" в Букурещ. Сподели:", "date": "2018.03.28", "title": "ЕКШЪН В НЕБЕТО! Българин буйства по време на полет, пробва да влезе в пилотската кабина"}
{"url": "http://pik.bg/%D1%80%D1%8A%D1%81%D0%B5%D0%BB-%D0%BA%D1%80%D0%BE%D1%83-%D1%81-%D0%B1%D0%B5%D0%BB%D0%B5%D0%B3-%D0%BE%D1%82-%D0%B3%D0%BB%D0%B0%D0%B4%D0%B8%D0%B0%D1%82%D0%BE%D1%80-news738543.html", "text": "Ръсел Кроу разкри, че си носи белег от снимките на филма \"Гладиатор\" и той ще е с него до гроб. 53-годишният актьор, който спечели \"Оскар\" за играта си в лентата на Ридли Скот, носи следа от филма върху дясната си ръка. \"Това e малък странен белег в следствие от битките с мечове. Намира се на дясната ми ръка. Дори не съм забелязал кога е станало, снимките бяха много интензивни и напрегнати, трябваше да се вършат много неща. Но 19 години по-късно, белегът си е тук\", каза Ръсел Кроу. Поне не може да се оплаче, че белегът му напомня за нещо лошо, защото все пак това е филмът, който освен че му донесе \"Оскар\", го превърна в световен секссимвол, пише \"Ева.бг\". Сподели:", "date": "2018.03.28", "title": "Ръсел Кроу с белег от \"Гладиатор\""}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%BC%D0%BE%D1%80%D1%84%D0%BE%D0%B2-%D0%B8-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D1%82%D0%BE%D0%B4%D0%BE%D1%80-%D0%BA%D0%BE%D0%BB%D0%B5%D0%B2-%D0%B1%D1%83%D0%BD%D1%8F%D1%82-%D0%BD%D0%B0%D1%80%D0%BE%D0%B4%D0%BD%D0%B8%D1%8F-%D1%82%D0%B5%D0%B0%D1%82%D1%8A%D1%80-news738522.html", "text": "Във вечно разбунената от скандали и интриги трупа на Народния театър за пръв път от много време цари спокойствие и кипи усилен творчески труд. \"Всички работим, а не както преди - да репетират главно любимците на един режисьор, поставят се нови спектакли, за които буквално има бой за билети”, разкриват актьори от първата ни сцена. Това обаче не се харесва на някои, които по думите на колегите им правят опити да дискредитират работата на театъра и ръководството в лицето на директора Мариус Донкин Творческата си енергия те влагат в деструктивни действия, с които рушат и дестабилизират атмосферата на академичната ни сцена, твърдят звезди от трупата. „От всички писания в медиите и социалните мрежи става напълно ясно кои са хората, които смятат, че интересите им са засегнати”, отговори на въпрос на „Ретро” зам.-директорът по художествените и административните въпроси Цветан Николов. Капакът е създаването на „втори” синдикат в театъра, в който членуват Рени Врангова, съпруга на Александър Морфов (която дори не е на щат в театъра), Албена Колева, дъщеря на Тодор Колев, плюс още един-двама актьори. Според болшинството в трупата единствената цел на това формирование е да нагнетява обстановката и да спъва работата на театъра. „Защо не влязат в синдиката на театъра към Съюза на артистите, там да поставят въпроси, да дискутират, да изискват? Защо правят друг?”, питат колеги на синдикалистките. През миналата година Народният отбеляза най-добрите постижения – като бройка зрители, като брой представления и като брой пари, получени от продажба на билети. Сдоби се с цели 11 номинации за наградите „Икар”. Всички актьори са ангажирани, защото постановките са много. Другото голямо събитие на първата ни сцена ще бъде постановката на прочутия словенец Йерней Лоренци. Междувременно звездите Деян Донков, Юлиан Вергов и Иван Юруков, които преди време напуснаха щата и минаха на граждански договори, се завърнаха отново в трупата, защото по думите им атмосферата в театъра е променена и те се чувстват по-комфортно и уютно. В това време обаче няколко актьори стоят и дебнат колко пъти в месеца са програмирани спектаклите на техни роднини. Защо „Хъшове” с Рени Врангова присъства в афиша само веднъж през март и два пъти през април?! Публична тайна е, че спектакълът на Морфов лежи на стари лаври и ако не са организираните ученически посещения, директорът най-вероятно ще бъде принуден да го свали от афиша. Друго „безобразие” – защо „Полет над кукувиче гнездо” (пак на Морфов) фигурира в афиша само веднъж на месец? Защото събира достатъчно публика за един път, гласи отговорът от Народния. В спектаклите на Морфов неизменно участва неговата съпруга Рени Врангова. Тя излезе от щата на театъра и получава хонорар за всяко представление. Хонорарът се договаря и е между 300 и 600 лв. на представление (малко под средната актьорска заплата). Така Врангова, както и други актьори на граждански договор могат да получават четири пъти повече доходи, отколкото ако са на щат. Затова разреждането на представленията е сериозен удар по джоба им. И по джоба на режисьорите, които прибират авторски. „Но Народният не е частен театър, а национална трупа, и не работи за ничии лични интереси. Единственият критерий за програмирането на спектаклите е тяхната посещаемост. Няма ръководство, което да има интерес от едно представление, то да има голяма посещаемост и да бъде свалено. Когато интересът към други заглавия е по-голям, те не могат да не се играят. Това са новите спектакли и това е естествен процес”, коментират от театъра. Колеги на Врангова се питат и друго – морално ли е да бъдеш в щата на трупата, да натрупаш репертоар, Друго проблемно заглавие в афиша е „Шърли Валънтайн”. Моноспектакълът на Албена Колева, поставен от нейния баща Тодор Колев, е на последни издихания, тъй като към него няма интерес и не събира публика. „Срамно е да играеш пред толкова малко хора. Тя би трябвало да спре това представление в името на паметта на баща си и да му запази авторитета”, коментират колеги на Колева. Под въпрос в афиша е и „Лазарица” с Валентин Танев, който също губи битката с публиката. На запитване на „Ретро” зам.-директорът Цветан Николов, по етични и колегиални съображения, отказа да даде справка с точни цифри за посещаемостта на въпросните представления. Един от свалените заради слаби резултати спектакли е „Някъде в този живот” със Стоян Алексиев и Емануела Шкодрева. Според очевидци от театъра той се е играел пред средно 30-40 души публика. При това Алексиев дни наред не си е знаел текста, забравял откъде влиза на сцената и къде отива, което пречело на работата на колежката му. Същият, който лепна срамно петно на имиджа на първата ни сцена, след като бе заснет в почти порнографска сцена със студентка до вратите на Народния и скандализира цялото общество. Като анекдот в театъра се разказва как от синдиката на Врангова и Колева умолявали Алексиев да не бъде пенсиониран, „защото има младо гадже”. Мнозина в театъра пък си задават въпроса редно ли е въобще този човек да продължава да проповядва морални позиции от сцената, след като дискредитира себе си и институцията публично. „Проблемите на това семейство – българския театър, и в частност Народния, са проблеми на семейството. Те не могат да бъдат проблеми на обществото. Всеки, който прави обратното, не може да бъде пример за това общество - коментира зам.-директорът Николов. – Театърът е по-голям от всички нас. Дайте да работим. И на отговорност и любов към хората, с които работиш и гледаш в очите”. Сред най-търсените спектакли на първата ни сцена в момента са „Калигула” на Диана Добрева (за 5 месеца има 12 представления с над 700 зрители на спектакъл и за него няма билети), „Танцът Делхи” на Галин Стоев (29 представления средно с над 500 зрители), „NeoДачници” на Иван Пантелеев (няма билети за месеци напред), „Богът на касапницата” на Антон Угринов (над 40 представления с по 130 зрители в камерна зала, която побира 120-130 души и няма билети за месеци напред), „Майстори” на Петринел Гочев (за 5 месеца - 26 представления с по над 100 зрители на спектакъл в камерна зала)... Директорът Мариус Донкин каза, че Народният театър е публична институция и възрастовата категория на зрителите. „Ние сме длъжни да се отчитаме и по този начин пред обществото”, убеден е той. Сподели:", "date": "2018.03.28", "title": "РАЗКРИТИЕ В ПИК И \"РЕТРО\"! Жената на Морфов и дъщерята на Тодор Колев бунят Народния театър"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B5%D0%BA%D1%81%D0%BF%D0%B5%D1%80%D1%82%D1%8A%D1%82-%D0%B0%D0%BB%D0%B5%D0%BA%D1%81-%D0%B0%D0%BB%D0%B5%D0%BA%D1%81%D0%B8%D0%B5%D0%B2-%D0%BF%D1%83%D1%82%D0%B8%D0%BD-%D0%BD%D0%B5-%D0%B5-%D0%BE%D1%87%D0%B0%D0%BA%D0%B2%D0%B0%D0%BB-%D1%82%D0%B0%D0%BA%D0%B0%D0%B2%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D1%81%D0%BB%D0%B5%D0%B4-%D0%BF-news738447.html", "text": "Руският президент Владимир Путин не е очаквал такава международната реакция, след покушението на бившия руски шпионин Сергей Скрипал. Това каза председателят на Центъра за Балкански и Черноморски изследвания Алекс Алексиев. Според експерта няма как да има ответен „огледален“ удар срещу тази реакция. Той добави, че очаква да се влошат отношенията между Русия и САЩ. \"В САЩ има единодушие, че Русия действа изключително лошо и трябва по някакъв начин да се вразуми. Назначението на Джон Болтън за съветник по националната сигурност от американския президент Доналд Тръмп, който е известен като стар антикомунист е много показателен факт, защото много хора в САЩ продължават да смятат Владимир Путин като продължение на комунистическият режим. Освен това Джон Болтън е човек, който няма никакви илюзии спрямо Русия и почти сигурно е, поне за мен, че той няма да иска да се подобрят отношенията с Русия. Още повече, че и демократите и републиканците в момента са против Русия“, каза още Алексиев пред \"Фокус\". Той добави, че Русия има интерес от укрепване на отношенията с Китай, но Пекин е започнал да превъзхожда Русия по технически оръжия и развитие. Алексиев поясни, че интересите на Китай не са в ползва и в помощ на Русия. Сподели:", "date": "2018.03.28", "title": "ГОРЕЩА ТЕМА: Експертът Алекс Алексиев: Путин не е очаквал такава международна реакция след покушението на Скрипал"}
{"url": "http://pik.bg/%D0%B0%D0%B3%D0%B5%D0%BD%D1%86%D0%B8%D1%8F%D1%82%D0%B0-%D0%BF%D0%BE-%D1%85%D1%80%D0%B0%D0%BD%D0%B8%D1%82%D0%B5-%D0%BF%D1%80%D0%B0%D0%B2%D0%B8%D0%BC-%D1%89%D0%B0%D1%82%D0%B5%D0%BB%D0%BD%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BF%D0%BE-%D1%81%D0%BB%D1%83%D1%87%D0%B0%D1%8F-%D1%81-%D0%BA%D0%BE%D0%BD%D0%B5%D1%82%D0%B5-%D0%B2-%D0%BE%D1%81%D0%BE%D0%B3%D0%BE%D0%B2%D0%BE-news738514.html", "text": "Във връзка с подаден сигнал за коне, бедстващи в Осоговската планина, по заповед на д-р Дамян Илиев, изпълнителен директор на БАБХ, комисия от експерти от Централното управление на агенцията извършва щателна документална и физическа проверка на обстоятелствата, довели до свободното придвижване на животните до местността Бек бунар под връх Руен, съобщиха от агенцията. Конете се намират на открито, при неблагоприятни атмосферни условия и в тежко физическо състояние, довело до смъртта на някои от тях. Чрез сканиране на индивидуалната маркировка са установени собствениците на еднокопитните. Комисията проверява състоянието на животновъдните обекти, от които произхождат конете, тяхното съответствие с нормативните изисквания и степента на официален контрол, който е упражняван в тези обекти от Областната дирекция по безопасност на храните-Кюстендил. С оглед да се изключи разпространението на невярна и манипулираща информация, обществеността ще бъде уведомена своевременно за всички констатации от извършената проверка. При установени неправомерни действия или бездействие от страна на служители на Агенцията и нейното териториално поделение в град Кюстендил, те ще бъдат отстранени от работа до приключване на образуваното дисциплинарно производство. Сподели:", "date": "2018.03.28", "title": "Агенцията по храните: Правим щателна проверка по случая с конете в Осогово"}
{"url": "http://pik.bg/%D1%81%D0%BE%D0%BB%D0%B5%D0%BD%D0%BE-%D0%B1%D0%B0%D0%B1%D0%B0-%D0%BE%D1%82-%D1%81%D0%B8%D0%BB%D0%B8%D1%81%D1%82%D1%80%D0%B0-%D0%B8%D0%B7%D0%B3%D0%BE%D1%80%D1%8F-%D1%81-8-%D0%B1%D0%BE%D0%BD%D0%B0-%D0%BE%D1%82-%D0%B0%D0%BB%D0%BE-%D0%BC%D0%B0%D1%84%D0%B8%D1%8F%D1%82%D0%B0-news738446.html", "text": "Не давайте пари на непознати! Не съществува практика полицията да иска пари от хората за изпълнение на служебните си задачи. Имайте предвид, че всяко телефонно обаждане с искане на пари под различни предлози е измама! Не се доверявайте, свържете се с близките си или сигнализирайте на тел.112. 2-годишна жена от Силистра е хвърлила през прозореца 8300 лв., след като била заблудена от телефонни измамници. Вчера в дома си в областния град тя повярвала на обаждане, че съдейства на полицията в акция по залавяне на телефонни измамници. Следвайки дадените указания, поставила в торбичка спестяванията си в размер на 8300 лв. и я хвърлила през прозореца. Сподели:", "date": "2018.03.28", "title": "СОЛЕНО! Баба от Силистра изгоря с 8 бона от ало-мафията"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%86%D0%B0%D1%86%D0%B0%D1%80%D0%BE%D0%B2-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%B0%D0%B4%D0%B5%D0%B2-%D0%B8-%D1%88%D0%B5%D1%84%D1%8A%D1%82-%D0%BD%D0%B0-%D0%B4%D0%B0%D0%BD%D1%81-%D1%81-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B4%D0%BE%D0%BA%D1%83%D0%BC-news738490.html", "text": "Вътрешната комисия в парламента ще изслуша министъра на вътрешните работи Валентин Радев и Председателя на Държавна агенция \"Национална сигурност\" във връзка с намерени документи на ДАНС след проведена акция в община Септември. За участие в заседанието е поканен и Главният прокурор на Република България Сотир Цацаров. Комисията по вътрешна сигурност и обществен ред проведе съвместно заседание с Комисията за контрол над службите за сигурност, прилагането и използването на специалните разузнавателни средства и достъпа до данните по Закона за електронните съобщения. \"От моя страна е назначена комисия, оглавена от апелативния прокурор в Пловдив. Проверени са документи и справки от ДАНС, постъпвали по време на местните избори. Изводите са, че и 4-те документа, като е проследен пътят им, имат обща пресечна точка и тя е районна прокуратура Пазарджик. Не можем да установим дали копирането е направено от прокурор или служител, но копирането е извършено в прокуратурата. Има печати, че са входирани в прокуратурата и след това са ксерокопирани. Това са резултатите от проверката\", коментира Цацаров. Няколко дни бе проведено обсъждане на това и районният прокурор на Пазарджик Георги Кацаров пое отговорност и подаде оставка, допълни главният прокурор. На въпрос за проверка за депутата от ГЕРБ Димитър Гамишев Цацаров посочи, че се е самосезирал и такава проверка има. Имаше сигнал, където се припомняха фактите за извършено от него ПТП със смъртен случай. В сигнала също се съдържаха такива твърдения за прехвърляне на задлъжнял търговски субект. НАП също е започнала проверка и нашата проверка също ще се базира на проверката на НАП. Ако тя потвърди сигнала, очевидно ще се премине към наказателно производство, допълни обвинител № 1. Европейската прокуратура ще се занимава само с финансови нарушения, за момента предметът е само това, коментира на въпрос на журналисти Цацаров. Тук става дума за крупни нарушения на финансовите интереси на самия ЕС, допълни той. Запитан за случая със залятята с киселина обвинител № 1 отговори, че има съвсем конкретни данни за евентуалния нарушител. От това, което разследващите са направили до момента, мисля, че могат да представят на прокуратурата годни данни, допълни той. Сподели:", "date": "2018.03.28", "title": "ИЗВЪНРЕДНО В ПИК TV! Цацаров, вътрешният министър Радев и шефът на ДАНС с разкрития за документите на ДАНС в Септември (ОБНОВЕНА)"}
{"url": "http://pik.bg/%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B2%D1%8F%D1%80%D0%B2%D0%B0%D1%82%D0%B5-%D0%BA%D0%B0%D0%BA-%D0%B8%D0%B7%D0%B3%D0%BB%D0%B5%D0%B6%D0%B4%D0%B0-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%BD%D0%B0%D1%82%D0%B0%D0%BB%D0%B8%D1%8F-%D1%81%D0%B8%D0%BC%D0%B5%D0%BE%D0%BD%D0%BE%D0%B2%D0%B0-%D0%B8-%D0%B4%D0%B5%D0%BD%D0%B8%D1%81-%D1%81%D0%BD%D0%B8%D0%BC%D0%BA%D0%B8-news738458.html", "text": "Помните си сладкото момиченце, което допреди десетина години Наталия Симеонова водеше за ръката? Днес дъщерята на телевизионната водеща е млада дама, която не отстъпва по чар на известните си родители. Виктория, както се казва наследницата Наталия Симеонова и музиканта Денис Ризов, също е много артистична, пише \"За жената\". От профила на Вики в Инстаграм, си личи, че тя има интерес не само към чуждестранната музика, но и към родния фолклор. Освен че свири на различни инструменти, нежната девойка пее и в група Нуша, където изпълнява народни песни заедно с гласовити момичета от цяла България. Вики е голяма гордост за своите известни родителите, а баща ѝ не пропуска повод да сподели нейни снимки в социалните мрежи и да изрази обичта си към своето пораснало вече момиче. Вижте и вие невероятната Вики Ризов в нашата галерия. Сподели:", "date": "2018.03.28", "title": "Няма да повярвате как изглежда дъщерята на Наталия Симеонова и Денис (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D1%81%D0%BE%D1%82%D0%B8%D1%80-%D1%86%D0%B0%D1%86%D0%B0%D1%80%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B7%D0%B0%D0%BB%D1%8F%D1%82%D0%B0%D1%82%D0%B0-%D1%81-%D0%BA%D0%B8%D1%81%D0%B5%D0%BB%D0%B8%D0%BD%D0%B0-%D0%B6%D0%B5%D0%BD%D0%B0-news738523.html", "text": "Мотивът за заливането на жената с киселина най-вероятно е личен, има конкретни данни за евентуалния извършител. Това каза главния прокурор Сотир Цацаров пред журналисти във връзка със случая със залятата с киселина 36-годишна жена . „Мен ме интересува това, което чух сутринта от главния секретар на МВР и от директора на Столичната дирекция“, каза Цацаров. По думите му оперативният напредък по случая не е малко. „Нека им дадем малко време. В крайна сметка има съвсем конкретни данни по отношение на евентуалния извършител, както и мотива. От това, което те са направили до момента и ако то се потвърди, днес, утре – хората могат да представят пред прокуратурата годни данни. Нека не избързваме и им дадем време за работа“, заяви Цацаров. По думите му предвидените наказания в случая са с оглед естеството на телесната повреда. Според него дали наказанията трябва да бъдат повишени е предмет на решение на народните представители. Както ПИК съобщи в понеделник вечерта, 36-годишната жена бе залята с киселина в района на бул. „Александър Стамболийски“ и „Константин Величков“. Жената бе откарана в УМБАЛСМ „Н.И. Пирогов“ с 24% дълбоко изгаряне от неизяснен химически агент по главата, шията и пръснато по долните крайници. Полицията работи по две версии за нападението- едната е свързана с личен мотив, а другата – с бизнеса на пострадалата, която е имала сладкарски цех. Сподели:", "date": "2018.03.28", "title": "ПЪРВО В ПИК! Главният прокурор Сотир Цацаров с горещи разкрития за залятата с киселина жена! Има конкретни данни за извършителя..."}
{"url": "http://pik.bg/%D0%B5%D0%BF%D1%8A%D0%BB%E2%80%9D-%D0%BF%D1%83%D1%81%D0%BD%D0%B0-%D0%BD%D0%BE%D0%B2-%D1%82%D0%B0%D0%B1%D0%BB%D0%B5%D1%82---%D0%B4%D0%B6%D0%B0%D0%B4%D0%B6%D0%B0%D1%82%D0%B0-%D0%B5-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%BE-%D0%B7%D0%B0-%D1%83%D1%87%D0%B8%D0%BB%D0%B8%D1%89%D0%B5-%D1%81%D0%BD%D0%B8%D0%BC%D0%BA%D0%B8-news738433.html", "text": "Технологичният гигант „Епъл” пусна на пазара нов iPad, който е предназначен специално за училище. Новият продукт беше представен на голямо събитие в Чикаго. Таблетът е с размер 9,7 инча и струва 299 долара за ученици и училища, а цената за всички останали е 329 долара. Той поддържа писалката на компанията. Новото устройство ще поддържа различни програми, свързани с образователна цел, предава Би Ти Ви. Към момента продуктите на „Епъл” съставят 17% от всички технологични устройства, използвани от американски ученици от детската градина до гимназията. Компанията обяви и ново приложение Schoolwork, което ще е в полза на учителите. Те ще могат по-лесно да дават задачи и да следят прогреса на учениците. Друг различен аспект е, че „Епъл” подаряват 200 гигабайта облачно пространство на всеки училищен акаунт (стандартните потребители на компанията получават пет гигабайта). ехнологични медии пишат, че с новия по-евтин таблет „Епъл” се опитват да прокарат нова образователна система, като в същото време обаче може да вдигнат търсенето на устройството. През последните години таблетите не са особено търсени в световен мащаб. Сподели:", "date": "2018.03.28", "title": "\"Епъл” пусна нов таблет - джаджата е специално за училище (СНИМКИ)"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%BE%D0%B2-%D0%BE%D1%80%D0%B3%D0%B0%D0%BD-%D0%B2-%D1%87%D0%BE%D0%B2%D0%B5%D1%88%D0%BA%D0%BE%D1%82%D0%BE-%D1%82%D1%8F%D0%BB%D0%BE-news738438.html", "text": "Американски лекари откриха нов орган в човешкото тяло - интерстициум, като се надяват, че откритието им ще помогне да бъде разбрано как се разпространява ракът. Слоеве, смятани досега за плътна съединителна тъкан, всъщност са серия от кухини, пълни с течност, съобщи в. \"Индипендънт\". Такива кухини има под кожата, с тях са покрити червата, белите дробове, кръвоносните съдове, мускулите. Те се свързват и образуват мрежа, поддържана от здрави и гъвкави протеини. Анализът, публикуван в сп. \"Сайънтифик рипортс\", е първият, който идентифицира тези кухини като орган и се опитва да разбере функцията му. Въпреки че е един от най-големите органи в човешкото тяло, интерстициумът досега не е бил забелязван. Д-р Дейвид Кар-Лок и д-р Петрос Бенайъс от болница \"Маунт Синай Бет Израел\" са идентифицирали интерстициума, докато изследвали жлъчните канали на пациент за рак. Кухините, забелязани от тях, не съответствали на известната човешка анатомия. Затова се обърнали към патолога Нийл Тийз за консултация. Интерстициумът е пропускан от специалистите досега, защото за традиционните методи за изследване на тъканите флуидите се отстраняват. Така се разрушава структурата на органа и той е смятан за обикновена съединителна тъкан. Изследвайки тъканите на още 12 пациенти, американските лекари установиха, че този слой се източва в лимфната система - мрежата от съдове, по които се движи лимфата. Тя участва в имунните реакции. Освен че обгражда органите и ги предпазва от увреждане, интерстициумът осигурява движението на флуиди из тялото. Затова по него раковите клетки могат да достигат до лимфната система. Това откритие може да доведе до разработване на нови тестове за рак. Сподели:", "date": "2018.03.28", "title": "НЕВЕРОЯТНО! Учени откриха нов орган в човешкото тяло"}
{"url": "http://pik.bg/%D1%87%D1%83%D0%B6%D0%B4%D0%B5%D0%BD%D0%B5%D1%86-%D1%89%D0%B5-%D0%BF%D0%BE%D0%BC%D0%BD%D0%B8-%D1%86%D1%8F%D0%BB-%D0%B6%D0%B8%D0%B2%D0%BE%D1%82-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5%D1%82%D0%BE-%D1%81%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news738464.html", "text": "По предварителни данни, в понеделник срещу вторник на ул. „Алцеко“ били нанесени материални щети по лек автомобил БМВ, ползван от 54-годишен чужд гражданин.При огледа е установено, че колата е със срязани четири гуми и повреди по вратите, предния капак, покрива и калниците. По случая е образувано досъдебно производство по чл. 216 от НК. Предприети са действия за издирване на извършителите. Сигнал за увреждане разследват служители на Четвърто РУ в Пловдив, съобщиха от пресцентъра на ОДМВР. Сподели:", "date": "2018.03.28", "title": "Чужденец ще помни цял живот посещението си в Пловдив"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%E2%80%9E%D0%BC-%D0%BA%D0%B0%D1%80-%D1%81%D0%BE%D1%84%D0%B8%D1%8F%E2%80%9C-%E2%80%93-%D0%BD%D0%BE%D0%B2%D0%B8%D1%8F%D1%82-%D0%B4%D0%BE%D0%BC-%D0%BD%D0%B0-bmw-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BE%D0%B1%D0%BD%D0%BE%D0%B2%D0%B5%D0%BD%D0%B0%D1%81%D0%BD%D0%B8%D0%BC-news738432.html", "text": "Ръководството на „М Кар София“ представи новия оторизиран дилър на BMW и МINI на официална пресконференция – новият дом на BMW в България и Македония от семейството на , спокойно може да се нарече перлата сред автомобилните дилъри от „М Кар Груп“. Това заяви по време на пресконференция, на която беше представено новото автомобилно дилърство на BMW и MINI в София. По думите му новият сервизно-продажбен комплекс е уникално съоръжение и уникална инвестиция. Оторизираното дилърство е разположено върху . То се издига на , сертифицирано е по най-новите стандарти на , а инвестицията за изграждането му се равнява на , заяви и . В модерния и стилен интериор на „ се помещават актуалните модели BMW, BMW i, BMW M и MINI, пълната гама BMW Lifestylе & аксесоари, както и механичен сервиз и авторепаратура. Сервизният център разполага с оборудване за диагностика, обслужване и ремонт на всички модели BMW, BMW i, BMW M и MINI автомобили, тенекеджийски и бояджийски услуги. , обясни, че сред основните цели на дружеството за 2018 година е да работи в посока . Въвеждане на модерна система за управление на клиентските данни и на процесите в дилърството, както и изграждането на онлайн магазин за BMW Lifestylе, аксесоари и резервни части са някои от проектите, върху които работи оторизираното дилърство. „ категоричен е той. На пресконференцията присъстваха още , който е официален вносител на BMW и MINI на територията на Република Македония и Косово. , заяви и пожела успех на новия продажбенo-сервизен комплекс. е петото оторизирано BMW-дилърство от семейството на . Първото дилърство на „М Кар Груп“ е открито и регистрирано в Пловдив през 2001 година– „ “. През 2014 година то е напълно обновено, като проектът е съобразен с актуалните стандарти и изисквания на немския производител. Благодарение на висококачествения си модел на работа, М Кар Пловдив печели многобройни награди за продажби, сервизно обслужване, аксесоари & Lifestylе продукти през годините. Второто официално BMW-дилърство, част от „М Кар Груп“, отваря врати през 2006 година във . Впоследствие то става и единственият официален представител за MINI за региона и открива първия самостоятелен шоурум на марката в България. става част от и официален представител на BMW за Северозападна България през 2011 година. От откриването си дилърството предлага продажба на автомобили, оригинални резервни части и аксесоари на марката BMW, както и сервизно обслужване. През 2014 години в Скопие, Македония, отваря врати . „ е официален вносител на двете марки автомобили на територията на Република Македония и Косово. Модерното дилърство e разположено на една от главните пътни артерии в македонската столица и e с площ от 5500 кв. м. В него се предлагат всички услуги, свързани с продажбата и сервизното обслужване на немската марка автомобили. Шоурумът на BMW в Скопие е един от най-големите в страната, а този на MINI е построен на площ от 300 кв. м, стриктно спазвайки изискванията на германския производител. Компанията предлага също пълен пакет услуги и ремонт на автомобилите с валидна или изтекла гаранция. Информации към 28 февруари 2018 г. по дилърства: М Кар Пловдив 2388 m² 8740 m² 12 47 2001 М Кар Варна 1096 m² 3673 m² 17 58 2006 М Кар Плевен 1765 m² 736.36 m² 11 28 1997 М Кар Скопие 4776 m² 5571 m² 17 25 2014 М Кар София 12 000 m² 11 000 m² 18 51 2017 Цялата пресконференция и разходката из шоурума вижте във видеото на ПИК TV: Сподели:", "date": "2018.03.28", "title": "ЕКСКЛУЗИВНО В ПИК TV! „М Кар София“ – новият дом на BMW в България и Македония (ОБНОВЕНА/СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B0%D0%BA%D1%86%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%BA%D0%BE%D1%80%D1%83%D0%BC%D0%BF%D0%B8%D1%80%D0%B0%D0%BD%D0%B8%D1%82%D0%B5-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%BD%D0%B0%D0%BF-%D0%BE%D0%B1%D0%BD-news738512.html", "text": "Прокуратурата дава подробности по вчерашната акция срещу корумпирани служители на НАП. Както ПИК съобщи, акцията се проведе на територията на София, Рила и Ботевград. 20 служители на НАП бяха задържани за разпит снощи. Това е първата и най-голяма група, която е неутрализирана от Специализираната престъпна група. Това заяви говорителят на главния прокурор Сотир Цацаров Румяна Арнаудова. Шефът на спецпрокуратурата Иван Гешев заяви, че проверката е започнала още преди 4-5 месеца, като са установени 11 лица за организиране и ръководене на престъпна група. Тя се състои само от служители на НАП-София. Става дума за взимане на подкупи и пране на пари. След проведените действия вчера са направени над 8 обиска на лицата и техните автомобили. Служителите са от най-долно ниво, от инспектори през ръководители и началник сектор, който всъщност е привлечен като обвиняем в качеството му на ръководител на престъпната група. Сумите които са събирали варират от 500 до 5 хиляди лева, в зависимост от бизнеса на търговеца, дори и как визуално е изглеждал обекта на търговеца. Наблюдаващия прокурор заяви, че служителите на НАП са взимали не само пари, но и вещи, които могат да им влязат в употреба чисто в битов характер. След направените обиски в домовете на обвинените са намерени суми в порядъка на 300 хиляди лева. Самия механизъм за получаване на пари ставал в тъгрговските обекти, парите поставени в плик и в определена покупка. Гешев допълни, че по делото има множество свидетели и всички структури на държавата ще ги защитават, за да няма никакъв натиск върху тях. Служителите живеели в различни градове, но работели в София. Повечето са дългогодишни служители на НАП, като прокурорите не се наеха да кажат, дали преди е имало някакво проверки срещу тях. От прокуратурата коментираха и случая с депутата от ГЕРБ Димитър Гамишев, който днес подаде оставка. Условна присъда от 2 години е дадена за народният представител Димитър Гамишев за предизвикано ПТП със смъртен случай. Във връзка с последните информации в медиите за фирмите на този депутат, в прокуратурата е постъпил анонимен сигнал, в който са изложени различни факти за семейството на народния представител, за близките, за снаха му. Беше написано и деянието му от 2014 г. за предизвикване на ПТП със смъртен случай, както и две изречения, че преди да стане депутат от ГЕРБ е продал търговското си дружество на друго лице, а то е имало 200 000 лв. данъчни задължения. Сигналът е изпратен на СГП за проверка. Главният прокурор се е самосезирал по публикация за евентуално данъчно престъпление от страна на този депутат. Данъчното престъпление е такова по чл. 255 а, ал. 2 от НК и представлява сделка с цел да се избегне плащане на данъчни задължения в особено големи размери, каза Арнаудова. Органите на НАП започват проверка и ние ще изискаме тези резултати, те ще ни посочат дали има установени данъчни задължения и избегнато ли е плащането, посочи тя. Сподели:", "date": "2018.03.28", "title": "ПЪРВО В ПИК TV! Прокуратурата проговори за акцията срещу корумпираните служители на НАП (ОБНОВЕНА)"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-120-%D0%B1%D0%BE%D0%BD%D0%B0-%D0%B7%D0%B0%D1%80%D0%BE%D0%B2%D0%B5%D0%BD%D0%B8-%D0%B2-%D1%81%D0%B0%D0%BA%D1%81%D0%B8%D1%8F-%D0%BE%D1%82-%D0%BB%D0%B8%D1%85%D0%B2%D0%B0%D1%80-news738460.html", "text": "ОДМВР-Монтана. Иззети са нерегламентирани 60 850 лв. и 29 865 евро от стъклен буркан, закопан в саксия в частен дом на 41-годишен мъж в гр. Лом. Това съобщиха от Парите са открити на 27 март, закопани в саксия с посадено отгоре растение, в частен дом в кв. „Момин брод”, обитаван от криминално проявеният и осъждан А.Р. на 41 години. Открити са още множество документи, уличаващи А.Р. в извършване на незаконна лихварска дейност. От жилището са иззети паричните суми и документи, преносим компютър, тестер за банкноти и 2 мобилни телефони със сим-карти. В двора на стопанска постройка в непосредствена близост до кв.,,Момин брод\", стопанисвана от А.Р., е открит лек автомобил „Фиат Стило” с монтанска регистрация, собственост на жител на с. Трайково, общ. Лом. За автомобилът са намерени данни, че е оставен в залог срещу получена сума. А.Р. е задържан за 24 часа в РУ Лом. Сподели:", "date": "2018.03.28", "title": "Спипаха 120 бона заровени в саксия от лихвар "}
{"url": "http://pik.bg/%D0%B3%D0%BE%D1%80%D1%87%D0%B8%D0%B2%D0%BE-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B8%D1%8F%D1%82-%D1%80%D0%B0%D0%BF%D1%8A%D1%80-dim4ou-%D0%B2%D0%B4%D0%B8%D0%B3%D0%B0-%D1%81%D0%B2%D0%B0%D1%82%D0%B1%D0%B0-news738354.html", "text": "Варненският рапър Димчо Емилов, известен като Dim4ou, вдига лятна сватба със своята годеница Веселина Стоянова. За щастливото събитие съобщиха самите те и споделиха, че са много развълнувани за един от най-важните дни в живота им. През изминалото лято Димчо предложи брак на своята любима Веси, а сега двамата са решили да се врекат във вечна вярност. С подготовката за сватбата се е заела годеницата му, която споделя, че и в бъдеще мисли тя да определя всичко. „Аз съм шефът, няма спор. Отговарям за гостите и за всичко останало“, сподели Веси в онлайн предаването Star Reproters. Датата, която са избрали за сватбата е 6 юни, пише „Телеграф“. През годините варненският рапър е правил изключително мили жестове за своята половинка като любовно обяснение и посещаване на песен. Двамата се запознали преди 5 години, когато той живеел при баба си в малка стая и имал само един чифт обувки, много дългове и 20 лв. в джоба. Сподели:", "date": "2018.03.28", "title": "ГОРЧИВО! Варненският рапър Dim4ou вдига сватба"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B7%D0%B0%D1%85%D0%B0%D0%BF%D0%B0-%D0%BD%D0%B8%D0%BD%D0%BE%D0%B2%D0%B0-%D0%BD%D1%8F%D0%BC%D0%B0-%D0%BB%D0%B8%D0%B4%D0%B5%D1%80-%D0%BD%D0%B0-%D0%BF%D0%B0%D1%80%D1%82%D0%B8%D1%8F-%D0%BA%D0%BE%D0%B9%D1%82%D0%BE-%D0%B4%D0%B0-%D0%B5-%D0%BF%D1%80%D0%B8%D0%B2%D0%B0%D1%82%D0%B8%D0%B7%D0%B8%D1%80%D0%B0%D0%BB-%D0%BA%D0%B0%D1%82%D0%BE-%D0%BD%D0%B5-news738469.html", "text": "Скандалите в Народното събрание не стихват. Само преди минути, както агенция ПИК първа съобщи, народния представител Димитър Гамишев си подаде оставката. Причина е искане на главния прокурор Сотир Цацаров, за раздване на укриване на данъци и прехвърляне на фирма на малоимотно лице. В кулоарите на парламента председателят на парламентарната група на ГЕРБ Цветан Цветанов заяви, че Гамишев сам е депозирал оставката си, която вече е в деловодството на Народното събрание и остава само да бъде гласувана. Все още не е дискутирано какво ще е бъдещето на Гамишев в партията, но със сигурност няма да е шеф на структура, както до този момент. \"Той каза, че когато е влязъл в политиката е прехвърлил бизнеса си на въпросния човек. Не го е познавал като малоимотен и не е вярвал, че ще се спекулира по този начин. Не е имал никаква комуникация с въпросния човек, а когато е прехвърлял фирмата не е имало задължения\". Такива обяснения е дал Гамишев пред Цветанов по-рано днес. Шефът на депутатите от ГЕРБ допълни, че БСП обаче веднага започнали да се заиграват и да говорят по темата. \"Говоренето на Гърневски беше ясен знак да видим, къде са БСП и като говорят за морал дали са проявили такъв. Има много разследвания, които текат, за купуване на гласове. Най-голямото престъпление за един депутат, за да си осигури място в парламента. Не мога да виня никой, но когато даваш морална оценка на опонента си, трябва да показваш такъв, а не само да разиграваш скандали\", заяви още Цветанов. Той припомни скандала с написаното във Фейсбук от депутата Таско Ерменков за избирите в Русия и Крим, като извинението на социалиста било, че го е направил от дома си по къси гащи, което според Цветанов не може да бъде подминато. Той припомни и думите на Корнелия Нинова само от преди няколко дни, която заяви в Кърджали, че трябва да бъде запазена цялостната територия на България. \"Никой не е провокирал тази нема, а те се заиграват със страховете на хората. БСП имат много какво да обясняват за този двоен аршин. Защото няма народен представител, който да е приватизирал така както Нинова и зам.-министър помогнал на свой политически другар, както тя е направила с Пловдивския панаир\", допълни още Цветанов. Сподели:", "date": "2018.03.28", "title": "ПЪРВО В ПИК TV! Цветанов захапа Нинова: Няма лидер на партия, който да е приватизирал като нея, Гамишев сам си подаде оставката"}
{"url": "http://pik.bg/%D0%B3%D1%80%D0%B8%D0%B3%D0%BE%D1%80%D0%B8%D0%B9-%D0%BB%D0%B5%D0%BF%D1%81-%D1%81-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B0%D0%BB%D0%B5%D0%BD-%D1%84%D0%B8%D0%BB%D0%BC-%D0%B7%D0%B0-%D1%8E%D0%B1%D0%B8%D0%BB%D0%B5%D1%8F-%D1%81%D0%B8-news738531.html", "text": "Руската легенда Григорий Лепс направи документален филм по случай 55-годишнината си. 50-минутното видео за звездата, която избра София за спирка на юбилейното си турне и за първи път ще изнесе концерт у нас на 3 ноември в \"Арена Армеец\", бе излъчено в един от най-големите телевизионни ефири в Русия. Документалната лента, озаглавена \"По наклонной вверх\", описва не само живота на легендарния музикант, композитор и продуцент, а и нелекия път в кариерата му до върха. Пред камерата Лепс прави изключителни признания - за грешките, които е допускал като млад, за неуспеха на първия си брак, за настоящата съпруга, включително и за демоните в него. \"Събрах всички грехове, които човек може да събере - толкова са много. Познавам всичките си демони, като с някои от тях съм се изправял лице в лице. Аз се боря с тях, а те с мен - постоянно водя борба с тях. Има една блестяща фраза: \"Богът, който виси на стената, през цялото време е в спор с Бога, който е в мен!\", споделя лошото момче на руската музикална сцена. От биографичната лента става ясно, че Григорий Лепс на 55 години вече е на един по-различен и възвишен етап от живота си или както самият той казва: \"Вече съм на друга скорост!\". Изпълнителят на \"Я Счастливый\" е благедарен на съдбата, че го е сращнала с хората, благодарение на които е това, което е. Още повече, че характерът му не е захар. Захар или не, именно невероятният характер на Лепс му помага да стане една от най-големите музикални знаменитости не само в Русия, но и в цял сват, която може да се похвали с безброй концерти и стотици престижни отличия и признания зад гърба си. Сподели:", "date": "2018.03.28", "title": "Григорий Лепс с документален филм за юбилея си"}
{"url": "http://pik.bg/%D0%B5%D1%81-%D1%81-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D0%B4%D0%B0-%D1%81%D1%8A%D0%B7%D0%B4%D0%B0%D0%B4%D0%B5-%D0%B2%D0%BE%D0%B5%D0%BD%D0%B5%D0%BD-%D1%88%D0%B5%D0%BD%D0%B3%D0%B5%D0%BD-news738383.html", "text": "Европейската комисия ще представи днес план за действия за създаване на \"военен Шенген\", за да улесни транспорта на войски и техника в Европейския съюз, за който сега има редица административни формалности и липса на инфраструктура, предаде Франс прес. Планът за действия предвижда да се определят нуждите на военния транспорт и да се проверят използваемите инфраструктури. \"Тези предложения имат практическо измерение, но необходимостта от тях е ясна при засилването на напреженията с Русия\", обясни европейски дипломат. \"Вече не може да се каже, че конфликт в Европа е невъзможен\", добави той. \"Имаме нужда от военно шенгенско пространство. Руснаците имат пълна свобода на движение в тяхната територия. Ние трябва да можем да се придвижваме също толкова бързо, ако не и по-бързо, за да струпваме войски срещу потенциален неприятел, за да сме способни на възпиране\", каза неотдавна американският генерал Бен Ходжис, бивш командващ на американските войски в Европа. Тъй като 26-те страни в Шенгенската зона премахнаха контрола по вътрешните граници, \"ние имаме нужда от същата свобода на движение в ЕС като шофьора на тир, който превозва ябълки от Полша във Франция\", добави той. \"Трябва да сме сигурни, че необходимите инфраструктури са налице, че тунелите са използваеми, че пътищата са достатъчно широки, че мостовете могат да издържат на теглото на транспортираната техника\", каза дипломатически източник. Европейският съюз предвижда кофинансиране на десетина транснационални коридора, но решението да бъдат прокарани, както и използването им за военни цели, са въпрос, който зависи от страните членки, отбелязва АФП. Сподели:", "date": "2018.03.28", "title": "ЕС с готовност да създаде \"военен Шенген\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8%D1%82%D0%B5-%D0%BE%D1%82-%D0%BF%D1%80%D0%BE%D0%B2%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D1%8F%D0%B7%D0%BE%D0%B2%D0%B8%D1%80%D0%B8%D1%82-news738536.html", "text": "Заместник министър-председателят Валери Симеонов обявава резултатите от работната група за безопасната експлоатация на язовирите. Работната група относно безопасната експлоатация на язовирните стени и съоръженията към тях беше сформирана на 22.02.2018 г. и включва представители на министерствата на финансите, на околната среда и водите, на енергетиката, на икономиката, на регионалното развитие и благоустройството, на земеделието, храните и горите и на Държавна агенция за метрологичен и технически контрол. Бяха разгледани проблеми, свързани със собствеността на язовирите, тяхното безопасно стопанисване, материално и техническо осигуряване и др. \"Ще бъде организирано държавно предпиятие, което да поеме собствеността на язовирите. Ще създадем държавно предприятие, което да ремонтира язовири и да се занимава с поддръжката им\", обяви Велир симеонов. \"До настоящия момент, поради липсата на ясно определение на поятието \"язовир\", те са били стопанисвани безплатно от всички, които това желание -  като се запичне от развъждане на риби, туристически дейности и други. Ще се сложи край на тази безстопанственост\", категоричен бе Симеонов. \"Направихме крачка напред с решаването на въпроса с язовирите. до този момент не беше уреден статутът на язовирите, спонисвани от НЕК. Те бяха публична държавна собственост. Сега с промените в закона за водите се дава яснота по отношение на това, че всички тези азовири ще бъдат стопинсвани и управлявани по съответен начин. Наличието на единоначалие ще даде по-голяма яснота\", каза Теменужка Петкова. Сподели:", "date": "2018.03.28", "title": "ИЗВЪНРЕДНО В ПИК TV! Вицепремиерът Симеонов представя резултатите от проверката на язовирите"}
{"url": "http://pik.bg/%D1%83%D0%B4%D0%B0%D1%80%D0%BD%D0%B8-%D1%80%D0%B5%D0%BC%D0%BE%D0%BD%D1%82%D0%B8-%D0%BD%D0%B0-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-%D0%B5%D1%82%D0%BE-%D0%BA%D1%8A%D0%B4%D0%B5-%D0%B8-%D0%BA%D0%BE%D0%B3%D0%B0-news738423.html", "text": "Започналите ремонти в столицата ще обхванат възможно най-много райони с цел подобряване на пътната инфраструктура. Това каза пред радио \"Фокус\" зам.-кметът с направление „Транспорт и транспортни комуникации“ Евгени Крусев по повод ремонтните дейности след зимните месеци. По думите му ще се рехабилитират основни улици и булеварди, предвидена е подмяна на пътните настилки и изграждане на осветление, там където се налага, като целта е възможно най-много столични квартали и райони да бъдат обхванати. Крусев уточни, че Столична община винаги се е стремяла да осигурява най-добри условия за всички участници в движението. „Основните проблеми, които съпътстват ремонтите, са свързани най-вече с променящото се време. Знаете, че през последния месец имахме дни с температурни амплитуди около 20 градуса, а това действа изключително неблагоприятно на пътната настилка. Изключвайки този фактор, проблемите са свързани с движението, тъй като ние се стараем да не затрудняваме движението, да не се спира, да се създават временни организации. Това пък предизвиква дискомфорт както в самите водачи, така и у строителите, тъй като те трябва да се съобразяват с трафика, който минава покрай тях“, обясни той. Проекти за нови велоалеи ще бъдат изпълнявани и през тази година, в зависимост от заложените планове, добави Евгени Крусев. Той напомни, че от 7 април в столицата тръгва изпитателно и нощен градски транспорт по четири основни линии. Сподели:", "date": "2018.03.28", "title": "Ударни ремонти на пътищата в София! Ето къде и кога"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D1%81%D1%82%D1%8A%D0%BF%D0%B2%D0%B0-%D0%BF%D1%80%D0%B0%D0%B2%D0%B8%D0%BB%D0%BD%D0%BE-%D0%B2-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BA%D1%80%D0%B8%D0%B7%D0%B0-%D0%BE%D0%BA%D0%BE%D0%BB%D0%BE-news738456.html", "text": "България трябва да определи общата си позиция за изгонването на руски дипломати на заседание на консултативен съвет на коалицията, където да се изслушат и обсъдят всички детайли. Това заяви лидерът на \"Атака\" и шеф на ПГ на обединените патриоти Волен Сидеров в кулоарите на парламента. Той е категоричен, че в момента стъпките, които предприема премиерът Борисов са единствените правилни и че България трябва да действа много  внимателно в тази ситуация. Сидеров е убеден, че сегашните призиви на Великобритания за отзоваване на руски дипломати от страните членки в ЕС е вследствие на раздухания скандал \"Скрипал\" от Острова, който само сплоти руските граждани и даде изключително високата им подкрепа за преизбирането на Путин. По-нататъшните действия на излизащата от ЕС държава са \"истерия\", според Сидеров. Сподели:", "date": "2018.03.28", "title": "ИЗВЪНРЕДНО В ПИК TV! Волен Сидеров: Борисов постъпва правилно в дипломатическата криза около Русия, премиерът да свика консултативен съвет на коалицията"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B3%D0%B5%D1%80%D0%B1-%D0%B8-%D0%B1%D1%81%D0%BF-%D0%BE%D1%82%D0%BD%D0%BE%D0%B2%D0%BE-%D0%B3%D1%83%D1%88%D0%B0-%D0%B7%D0%B0-%D0%B3%D1%83%D1%88%D0%B0-%D0%B3%D1%8A%D1%80%D0%BD%D0%B5%D0%B2%D1%81%D0%BA%D0%B8-%D1%81%D1%80%D0%B0%D0%B2%D0%BD%D0%B8-%D0%BD%D0%B8%D0%BD%D0%BE%D0%B2%D0%B0-%D1%81%D1%8A%D1%81-%D0%B7%D0%B5%D0%BC%D1%8F%D1%82%D0%B0-%D1%89%D0%B5-%D1%80%D0%B0%D0%B7%D0%BD-news738454.html", "text": "Жесток скандал се завихри в пленарна зала. Всичко отново започна от социалистите, които решиха да започнат поредна битка с управляващата партия. Този път ябълката на раздора се оказа депутатът от ГЕРБ . От името на червените бе изчетена декларация от депутата Николай Бошкилов. Според социалистите народния представител на ГЕРБ бил истинско олицетворение на лицеревната политика на партията, \"ако си член можеш да не плащаш данъци, да извършваш контрабанда и да пренасяш суджуци\". Социалистите заявиха, че ГЕРБ не изпълнявали политическия си ангажимент и нямало данни за борба със сивия сектор. „Малко преди да бъде избран за общински координатор на ГЕРБ – Гоце Делчев народният представител Димитър Гамишев е прехвърлил фирмата си на друга“, каза Бошкилов. По думите му се твърди, че другата фирма е с 2 лв. капитал, регистрирана в Ловеч. „Данните в търговския регистър показват, че на същия адрес са регистрирани общо 23 фирми. Освен това поне 10, ако не и повече от фирмите са длъжници на НАП с големи суми“, допълни Бошкилов. Народният представител поясни, че фирмата на Гамишев фигурира в списъка на големите длъжници на НАП. „Фирмата дължи на хазната близо 200 хил. лв. и е добавена в позорния списък на НАП. За нас е пълна загадка как е осъществено вписването на продажбата на фирмата в Агенцията по вписванията, след като тя е сред големите длъжници на страната. Той посочи, че Гамишев олицетворява лицемерната политика на ГЕРБ и е неприемливо да има политически чадър върху народния представител. От червените пък настоявали ГЕРБ да вземе решеие с Гамишев\". Не закъсня и ответната реакция. Депутатът от управляващата партия Спас Гърневски буквално сдъвка социалистите и лидерката им Корнелия Нинова. \"Кога вие ще бъдете на нивото на ГЕРБ?! До кога ще мълчите за ваши депутати, които са брокери на дрога, народен представител съден за най-страшното престъпление за един депутат - купаване на гласове. До кога с този двоен аршин\", заяви Гърневски. Той припомни случая с нациския скандал, когато един зам.-министър на патриотите си замина заради снимки, а пък съветникът на президента Пламен Узувов \"стои на топло\" покровителстван от БСП. Гърневски запита, кога Нинова ще започне да се държи като лидер на 100 годишна партия. \"Малко хора са участвали в приватизацията СДС-БСП, а тя е участвала. Точно в периода когато беше зам.-министър и председател на Пловдивския панаир го даде в ръцете на руския гражданин и консул Георги Гергов. Пловдив не е забравил тази кражба на века, станала по времето на Нинова. Скоро ще разнишим всичките ви кражби\", заяви Гърневски. Димитър Гамишев Сподели:", "date": "2018.03.28", "title": "ИЗВЪНРЕДНО В ПИК! ГЕРБ и БСП отново гуша за гуша! Гърневски сравни Нинова със земята: Ще разнищим всичките ви кражби"}
{"url": "http://pik.bg/%D1%88%D0%B0%D1%88-%D0%B4%D1%83%D0%BF%D0%BD%D0%B8%D1%87%D0%B0%D0%BD%D0%B8%D0%BD-%D1%81%D1%82%D1%80%D0%BE%D1%88%D0%B8-%D0%B4%D1%80%D0%B5%D0%B3%D0%B5%D1%80%D0%B0-%D1%81-5-%D0%BF%D1%80%D0%BE%D0%BC%D0%B8%D0%BB%D0%B0-%D0%B6%D0%B0%D0%B1%D1%83%D1%80%D0%B8%D0%BB-%D1%81%D0%B5-%D1%81-%D0%BB%D0%B8%D1%81%D1%82%D0%B5%D1%80%D0%B8%D0%BD-news738525.html", "text": "Дупничанинът Ивайло Тасин осъди прокуратурата на 1000 лв. за неимуществени вреди. Той поискал от съда в Дупница 10 000 лв. обезщетение от Районна прокуратура за нанесени му неимуществени вреди, след като при полицейска проверка на пътя дрегерът отчел 4,99 промила, а при кръвната проба се оказало, че няма алкохол в организма му. Както вестник „Струма“ писа, 53-годишният Ив. Тасин на 09.02.2017 г. пътувал с личния си автомобил „Сеат Толедо“, когато е спрян за проверка срещу бензиностанцията в град Бобошево. По време на проверката той се държал адекватно, но при теста за алкохол дрегерът отчел рекордните 4,99 промила. Този резултат учудил дори и полицаите, извършили проверката. На следващия ден Тасин заяви пред „Струма.бг“, че се е жабурил с лекарствен препарат „Листерин”, който му бил предписан от лекар, и най-вероятно дрегерът е отчел такова високо количество алкохол в издишания въздух. По време на съдебни заседания съдия Мирослав Станевски е изслушал свидели по делото от Бобошево, при които Тасин е работил през деня и вечерта си е тръгнал. Тасин претендира пред съда да му бъдат изпратени 10 000 лв. обезщетение от прокуратурата, че е претърпял унижения от разразилия се скандал след полицейската проверка. Бил обект на подигравки, нарекли го алкохолик, а той в живота си не близвал алкохол. Семейството му страдало от липсата на автомобила, тъй като се налагало често да пътува. Съдията по делото преценил, че Ив. Тасин не е претърпял големи неимуществени вреди след  случилото се и е осъдил прокуратурата да му заплати 1000 лв. обезщетение и разходите по делото, които са в размер на 50 лв. Решението на съда може да се обжалва пред Кюстендилски окръжен съд в 14-дневен срок. Сподели:", "date": "2018.03.28", "title": "ШАШ! Дупничанин строши дрегера с 5 промила! Жабурил се с... \"Листерин\""}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D0%B2%D0%B8%D0%BA%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B4%D0%B0-%D0%BE%D0%B1%D1%8F%D1%81%D0%BD%D0%B8-%D0%B7%D0%B0-%D0%BF%D1%80%D0%B8%D0%B1%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%BE%D0%B9%D0%BA%D0%BE-%D0%BA%D0%BE%D1%86%D0%B5%D0%B2-%D0%BE%D1%82-%D0%BC%D0%BE-news738452.html", "text": "БСП настоя премиерът Бойко Борисов да дойде в парламента, за да обясни причините, по които е повикал за консултации българския посланик в Москва Бойко Коцев. Социалистите са съгласни това да стане дори на закрито заседание, но е желателно изслушването му да се проведе днес или утре, тъй като ситуацията е крайно динамична. Това заяви бившият външен министър и депутат от БСП Кристиян Вигенин от името на партията. Той нарече сегашните действия \"дипломатическа война\" и уточни, че социалистите са притеснени от непоследователната позиция на България. Затова искат Борисов да им обясни каква точно е тя. Червените определят повикването на посланика ни от Москва като по-мека стъпка. Сподели:", "date": "2018.03.28", "title": "ПЪРВО В ПИК TV! БСП вика Борисов в парламента да обясни за прибирането на Бойко Коцев от Москва"}
{"url": "http://pik.bg/%D0%B8-%D1%82%D0%BE%D0%B2%D0%B0-%D0%B3%D0%BE-%D0%B8%D0%BC%D0%B0-%D0%B1%D0%B8%D0%B2%D1%88-%D0%BA%D0%BC%D0%B5%D1%82-%D0%BD%D0%B0-%D0%B2%D0%B0%D1%80%D0%BD%D0%B0-%D0%B5%D0%BC%D0%B8%D0%B3%D1%80%D0%B8%D1%80%D0%B0-%D0%B2-%D0%B1%D1%83%D1%80%D0%B3%D0%B0%D1%81-news738410.html", "text": "Бившият кмет на Варна проф. Христо Бозов е новият управител на  \"Комплексен онкологичен център - Бургас\" ЕООД. На последното си заседание Общинския съвет в Бургас единодушно одобри избора на комисията и назначи Бозов за управител на Онкото. Бозов беше времен кмет на морската столица през 2013 г. Професор Христо Бозов бе класиран от комисията на първо място с най-висока оценка - 5.50, след разработка и проведено събеседване. В момента проф. Бозов е декан на Факултета по обществено здраве и здравни грижи към бургаския университет \"Проф. д-р Асен Златаров\", пише \"Флагман\". \"Целта на проф. Бозов е да вкара академизъм в бургаската медицина\", сподели кметът Димитър Николов. Проф. Христо Бозов е завършил Медицинската академия във Варна със специалност \"Лекар\", има диплома и за специалността \"Анестезиология и реанимация\" от Медицинска академия - София, специализация по морска медицина в САЩ , специализация по хибернарна медицина в Белгия, свидетелство за призната специалност \"Военна токсикология\" от Военноморска академия, както и диплома за висше образование, образователно-квалификационна степен \"Магистър\" по специалността \"Здравен мениджмънт\" и професионална квалификация \"Мениджър\" от Медицински университет \"Проф. д-р Параскев Стоянов\" във Варна. Бил е ръководител на катедрата по анестезиология, морска и интензивна медицина в МБАЛ - Варна. Дълги години Бозов бе зам.-кмет на Варна, отговаряше за здравеопазването в екипа на Кирил Йорданов, след оставката на варненския кмет през 2013 година Бозов стана вр.и.д. кмет на Варна, а по-късно се кандидатира като независим, подкрепен от БСП, но загуби вота срещу настоящия управник на Варна Иван Портних. Бозов вече се е преместил да живее в Бургас и в следващите няколко години ще има тежката задача да утвърди Медицинския факултет към Университет \"Проф.д-р Асен Златаров\", както и разработи на друго ниво общинския онкодиспансер в Бургас. Сподели:", "date": "2018.03.28", "title": "И ТОВА ГО ИМА! Бивш кмет на Варна... емигрира в Бургас"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%82%D0%BE%D0%BF-%D0%B0%D0%B4%D0%B2%D0%BE%D0%BA%D0%B0%D1%82%D0%B8-%D0%B1%D1%80%D0%B0%D0%BD%D1%8F%D1%82-%D0%BE%D1%82-%D1%81%D1%82%D1%80%D0%BE%D0%B5%D0%B6-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B0-%D0%B3%D1%80%D0%B0%D0%B4%D0%B8%D0%BD%D0%BA%D0%B0-news738420.html", "text": "Спорният трафопост, заради който живеещите в двата блока на ул. „Капитан Райчо” се вдигнаха на протест, вече е напълно изграден. \"Работят си хората - слагат си кабели и хич не им пука. Никак не се интересуват от нашето мнение. И рано или късно ще започнат да копаят в градинката ни за нова сграда”, каза Венцислав Антонов, един от активистите за спасяването на квартала от презастрояване. Той обясни пред \"Марица”, че хората от блоковете са се срещнали с инвеститора, откъдето им казали, че още нямат план за строеж. Такъв обаче щяло да има догодина, заради което живеещите наблизо обмислят нов протест.  \"Решихме да наемем най-добрите адвокати и да атакуваме в съда всичко, което сметнем за незаконосъобразно”, добави Антонов. Протестът избухна съвсем организирано миналия месец, когато зелената площ пред блока бе заградена и в нея започна строежът на трафопост. Хората се възмущаваха как е станало така, че преди повече от 10 години мястото е било заменено за друг имот и така е станало частно. Първият частен собственик бил бившият зам.-декан на Стоматологичния факултет Васил Будев, станал известен със скандалните заменки по времето на кмета Чомаков. Главният архитект Юлиана Петрова преди време заяви, че няма издадено разрешение за нова сграда, а само за трафопост. Тя подчерта, че това е първата стъпка към вдигането на такава. \"В Подборния устройствен план съществува нова сграда. Има достатъчно отстояние до двата съседни блока. Всичко е наред и няма как да откажем разрешение за строителство”, обясни арх. Петрова. \"Ще атакуваме всяко неизпълнено отстояние, като за целта ще ангажираме най-добрите адвокати. 80% от местата пред блока са за паркиране на нашите автомобили. Няма да пускаме коли от чужда кооперация на нашите места”, категоричен е Венцислав Антонов. Той припомня, че зелената площ е била предвидена навремето за подземни гаражи. \"На шега се чудехме дали да не отидем до Руския пазар и да се подготвим за въоръжен отпор. То друго не ни остана\", разсъждава Антонов. Сподели:", "date": "2018.03.28", "title": "НАПРЕЖЕНИЕ! Топ адвокати бранят от строеж пловдивска градинка"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%B1%D0%B5%D1%80%D0%B1%D0%B0%D1%82%D0%BE%D0%B2-%D1%81%D1%82%D0%B0%D0%B2%D0%B0-%D1%82%D1%80%D0%B5%D0%BD%D1%8C%D0%BE%D1%80-%D0%B2-%D0%B4%D1%83%D0%B1%D0%B0%D0%B9-news738472.html", "text": "Димитър Бербатов става треньор. Бившият национал ще води занимания на млади таланти към проекта \"Football Escapes\" в Дубай, съобщи Би Ти Ви. Бербатов ще дава насоки на бъдещите футболни звезди в елитния курорт \"JA Jebel Ali Golf Resort\" на Великден. Бившият нападател на \"Манчестър Юнайтед\" разкри за новото си амплоа в профила си в Инстаграм, като сподели, че вече няма търпение да започне. \"Football Escapes\" се занимава с организацията на футболни уроци за деца на различни места по света, като си партнира с най-добрите хотели и курорти. Тренировките се водят само от бивши футболисти с големи успехи. Занимания с талантите са провеждали Рио Фърдинанд, Боби Замора, Теди Шерингам, Ейдур Гудьонсен, Емил Хески и Дани Мърфи. В момента голмайстор №1 в историята на България е без отбор, след като в началото на март напусна със скандал индийския \"Керала Бластърс\". Сподели:", "date": "2018.03.28", "title": "ФУТБОЛНА БОМБА! Бербатов става треньор в Дубай"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%BE%D1%81%D1%82-%D0%BA%D0%B0%D0%BC%D0%B5%D1%80%D0%B8-%D0%B7%D0%B0%D1%81%D0%BD%D0%B5%D0%BB%D0%B8-%D0%BF%D0%BE%D0%B1%D0%BE%D1%8F-%D0%BD%D0%B0%D0%B4-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D0%B0-%D0%B2%D0%B5%D0%BD%D1%86%D0%B8%D1%81%D0%BB%D0%B0%D0%B2-%D0%BC%D0%BB%D0%B0%D0%B4%D0%B5%D0%BD%D0%BE%D0%B2-%D1%83%D0%B2%D0%B8%D0%BB%D0%B8-%D0%B3%D0%BE-%D0%B2-%D0%BD%D0%B0%D0%B9%D0%BB%D0%BE%D0%BD-%D0%B8-%D0%B3%D0%BE-%D0%B2%D1%8A-news738463.html", "text": "Камери са заснели побоя над столичния бизнесмен Венцислав Младенов, което тяло бе открито в микроязовир по пътя за Пампорово, съобщи окръжният прокурор Румен Попов по време на извънредния брифинг, съобщава \"Трафикнюз\". След побоя, който му е бил нанесен от Севдалин Боюклиев и синът му Марин Боюклиев в заведението, те го издърпали в съседното помещение. Мъжът все още давал признаци на живот, но с редица удари с тъп предмет те го убили. Двамата са увили тялото и го сложили в бидон с тежести, след което го изхвърлили в река Чепеларска. На 25 март близки на Венцислав са подали сигнал в софийската полиция, че той е изчезнал и не отговаря на телефона си. Убйството е извършено на 21 март около 17.00 часа. Двамата са обвинени в умишлено убийство и са задържани за 72 часа с прокурорско постановление. Припомняме, че столичният бизнесмен Венцислав е 45-годишният мъж, чието тяло бе открито в реката по пътя за Пампорово. По последни данни мъжът е бил ликвидиран преди няколко дни, но униформените са извадили тялото от водите едва снощи. За убийство на Венцислав са арестувани неговите съдружници и съдържатели на заведения в Нареченски бани - тотомилионерът от зората на демокрацията Севдалин и синът му Марин. Сподели:", "date": "2018.03.28", "title": "ЖЕСТОКОСТ! Камери заснели побоя над бизнесмена Венцислав Младенов, увили го в найлон и го вързали с тежести"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D1%83%D1%81%D0%BA%D0%B8%D1%8F%D1%82-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%82%D0%B5-%D0%B8%D0%BD%D1%82%D0%B5%D1%80%D0%B5%D1%81%D0%B8-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%B7%D0%B0%D0%B1-news738475.html", "text": "Руският посланик у нас Анатолий Макаров направи коментар по повод на викането за консултации на българския посланик в Русия Бойко Коцев. Макаров заяви, че българската реакция е разбираема и правилна. Според него националните интереси не трябва да бъдат забравяни заради солидарността. Макаров допълни, че Русия винаги е била и ще бъде надежден партньор на България и Европейския съюз, предава Нова телевизия. Припомняме, че във вторник министър-председателят Бойко Борисов нареди посланика ни в Москва Бойко Коцев да се върне в София за консултации с правителството. Мярката е заради напрежението между Русия и Запада след отравянето на бившия руски шпионин Сергей Скрипал. Българската реакция е ход, с който страната ни се опитва да отговори на исканията на европейските си партньори, но и опитва да запази баланс в дипломатическите отношения с Русия. На два пъти преди решението посланикът ни в Русия да бъде извикан, от МВнР категорично съобщиха, че България няма да отзовава дипломати. Сподели:", "date": "2018.03.28", "title": "ИЗВЪНРЕДНО! Руският посланик в България проговори: Националните интереси не трябва да се забравят"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D0%B8%D0%BD%D1%82%D0%B5%D1%80%D0%B2%D1%8E-%D0%B2-%D0%BF%D0%B8%D0%BA-%D0%B3%D0%B5%D0%BD%D0%B5%D1%80%D0%B0%D0%BB%D1%8A%D1%82-%D0%BE%D1%82-%D0%BA%D0%B3%D0%B1-%D0%BB%D0%B5%D0%BE%D0%BD%D0%B8%D0%B4-%D1%80%D0%B5%D1%88%D0%B5%D1%82%D0%BD%D0%B8%D0%BA%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BC%D0%B5-news738367.html", "text": "- Никакви отношения не сме имали, нямаме и не може да имаме. След оскърбителните и клеветническите изказвания по мой адрес, при това от трибуната на Народното събрание, нямам никакво желание да говоря с този човек. - Какво да правят \"бедните\"? Разкъсват, хапят, корят, но това им е недостатъчно, защото то укрепва нашето единство. Остава едно средство, което им е привично - война. Ще се опитаме да не го допуснем... Та, и българите - вместо да се занимавате с обсъждането на руския патриарх, се съсредоточете върху този проблем. От неговото решение зависи животът на света, на страните и на всеки човек. Сподели:", "date": "2018.03.28", "title": "СЕНЗАЦИОННО ИНТЕРВЮ В ПИК! Генералът от КГБ Леонид Решетников с ексклузивни разкрития за медията ни - за скандалите с Корнелия Нинова, Румен Радев и руския патриарх и за опасността от война "}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%BD%D0%B0%D1%81%D1%82%D1%8A%D0%BF%D0%B8-%D1%81%D0%B5%D0%B7%D0%BE%D0%BD%D1%8A%D1%82-%D0%BD%D0%B0-%D1%88%D0%B0%D1%80%D0%BA%D0%B8%D1%82%D0%B5-%D0%BA%D0%BE%D0%B2%D0%B0%D1%80%D0%BD%D0%BE%D1%82%D0%BE-%D0%BC%D0%BE%D1%80%D0%B1%D0%B8%D0%BB%D0%B8-%D0%BC%D0%BE%D0%B6%D0%B5-%D0%B4%D0%B0-%D0%BD%D0%B8-%D0%B4%D0%BE%D0%BA%D0%B0%D1%80%D0%B0-%D0%BF%D0%BD%D0%B5%D0%B2%D0%BC%D0%BE%D0%BD%D0%B8%D1%8F-%D0%B8-%D0%B5%D0%BD%D1%86%D0%B5-news738412.html", "text": "Всяка година по това време се наблюдава сезонът на шарките. В момента има малко по-широко разпространение в Пловдивско. Това каза в сутрешния блок на БНТ главният държавен здравен инспектор д-р Ангел Кунчев. \"Варицелата е масово разпространена на базата на това, че у нас няма профилактика. Всеки, който не я е преболедувал, при първа среща с вируса се заразява\", добави той. \"Когато се изкара в ранна детска възраст, варицелата протича сравнително леко. Усложненията се изразяват във възпаление на средното ухо, менингити, енцефалити. Иначе обикновено протича с температура, с характерен обрив\", уточни д-р Кунчев. \"Ваксиналното покритие за морбили у нас е сравнително добро, движи се между 89% и 94%. Това ни кара да мислим, че няма условия за много широко разпространение на епидемията в България. В Сърбия случаите на заболели от морбили станаха над 1600. Подобна е ситуацията и в Румъния, където има и смъртни случаи\", заяви главният държавен здравен инспектор. \"Морбили е много сериозно заболяване. Закъснение от 2-3 дена може да доведе до най-тежките усложнения - пневмония и енцефалити, подчерта той. Граничният контрол не е най-ефикасната мярка в случая. Ако трябва да говорим наистина за противодействие на заразата от морбили, това е ваксинацията. Морбили е най-заразното заразно заболяване. Дори един минимален контакт при морбили е достатъчен, за да получим вируса\", категоричен е д-р Ангел Кунчев. Сподели:", "date": "2018.03.28", "title": "ВНИМАВАЙТЕ! Настъпи сезонът на шарките! Коварното морбили може да ни докара пневмония и енцефалити"}
{"url": "http://pik.bg/%D0%B7%D0%B0-%D0%BF%D0%BE-%D0%BC%D0%B0%D0%BB%D0%BA%D0%BE-%D0%BE%D1%82-%D1%87%D0%B0%D1%81-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B4%D1%83%D0%BF%D0%BD%D0%B8%D1%86%D0%B0-%D0%B7%D0%B0%D0%BB%D1%8F%D1%82%D0%B0-%D1%81-%D1%82%D1%80%D0%B5%D0%B2%D0%BE%D0%B6%D0%BD%D0%B8-%D1%81%D0%B8%D0%B3%D0%BD%D0%B0%D0%BB%D0%B8-news738477.html", "text": "За по-малко от час в РУ – Дупница са постъпили 3 сигнала от граждани, че са получили обаждания по телефона с искане да окажат съдействие на полицията за задържане на измамници. Представилите се за полицаи препоръчали, ако им искат пари да ги дадат, съобщава Струма БГ. Призоваваме: Не го правете! Не давайте пари! Полицията не иска пари от гражданите! Ако се доверите и дадете пари, бъдете сигурни, че ще ги загубите= Сподели:", "date": "2018.03.28", "title": "За по-малко от час! Полицията в Дупница залята с тревожни сигнали"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BB%D0%B8%D0%BD%D0%B8%D1%8F-%D0%B1%D0%BE%D1%80%D0%B8%D1%81%D0%BE%D0%B2-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F-%D1%81-%D1%86%D0%B8%D0%BF%D1%80%D0%B0%D1%81-%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%BA%D0%B8%D0%BF%D1%8A%D1%80-news738480.html", "text": "Министър-председателят Бойко Борисов информира премиера на Гърция Алексис Ципрас и президента на Кипър Никос Анастасиадис в телефонни разговори за поставените въпроси по време на лидерската среща ЕС-Турция във Варна на 26 март. На заседанието на Европейския съвет в Брюксел на 22 и 23 март българският премиер пое ангажимент да съдейства откритите теми между Гърция и Кипър, от една страна, и Турция, от друга, да бъдат дискутирани с президента Ердоган. Борисов посочи, че е поставил въпросите за задържаните гръцки войници, за напрежението в Източното Средиземноморие и в Егейско море, както и за Кипърския въпрос в рамките на двустранната си среща с турския президент, а след това те са били обсъдени и по време на работната вечеря с участието на председателите на Европейския съвет и на Европейската комисия Доналд Туск и Жан-Клод Юнкер. Той каза също, че лидерите на ЕС са настояли за положителна развръзка до Великден по случая с двамата гръцки войници, задържани на турска територия. Относно въпросите, касаещи Кипър, турският президент ги е информирал, че ще се търси решение съгласно международното право. В телефонните си разговори от днес Бойко Борисов посочи, че развитието по темата ще продължи да бъде следено с внимание и от България, и от Брюксел. Според българския министър-председател възстановяването на доверието и спокойствието в региона в момента е от критична важност. Премиерът Алексис Ципрас и президентът Никос Анастасиадис изразиха благодарност към Бойко Борисов за това, че тези въпроси са били обсъдени на срещата във Варна. Сподели:", "date": "2018.03.28", "title": "ГОРЕЩА ЛИНИЯ! Борисов разговаря с Ципрас и президента на Кипър"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D1%83%D0%B4%D0%B0%D1%80%D0%B8-%D1%81-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8-%D0%B2-%D1%82%D0%B5%D0%BB-%D0%B0%D0%B2%D0%B8%D0%B2-%D0%B2%D0%B8%D0%B4%D0%B5%D0%BE-news738473.html", "text": "Германски самолет удари израелски лайнер на летището \"Бен Гурион\" край Тел Авив. Инцидентът стана тази сутрин на една от пистите на аерогарата, обслужваща главния град на еврейската държава. Самолен на компанията от западноевропейската страна \"Germania\" по време на маневра удря самолет на националния израелски авиопревозвач El Al, който се е готвил да отпътува за Рим, предава \"Новини.бг\". Няма пострадали хора при сблъсъка, но инцидентът стана причина за забавяне на полета до италианската столица. Нанесени са малки материални щети, информира \"Нюзру\". Сподели:", "date": "2018.03.28", "title": "Германски самолет се удари с израелски в Тел Авив (ВИДЕО)"}
{"url": "http://pik.bg/%D0%BD%D0%B0%D0%B9-%D0%BD%D0%B0%D0%BA%D1%80%D0%B0%D1%8F-%D0%BD%D0%B0%D1%81%D1%80%D0%BE%D1%87%D0%B8%D1%85%D0%B0-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D0%BA%D1%8A%D1%80%D0%B2%D0%B0%D0%B2%D0%B8%D1%8F-%D0%B1%D1%83%D0%BD%D1%82-%D0%B2-%D0%B1%D0%B5%D0%B6%D0%B0%D0%BD%D1%81%D0%BA%D0%B8%D1%8F-%D0%BB%D0%B0%D0%B3%D0%B5%D1%80-%D0%B2-%D1%85%D0%B0%D1%80%D0%BC%D0%B0%D0%BD%D0%BB%D0%B8-news738428.html", "text": "Районният съд в Харманли насрочи делото срещу 21 афганистанци, обвинени за бунта в бежанския лагер от 24 ноември 2016 година. Делото е насрочено за 24 април. При размириците бяха унищожени и повредени сграда, съоръжения и автомобил. Щетите са за над 84 хиляди лева. По делото са разпитани 62-ма свидетели и са изготвени множество експертизи, предава БНР. Причинените телесни повреди на пострадалите полицейски служители, участвали в опазването на обществения ред по същото време, са предмет на други две досъдебни производства.​ Сподели:", "date": "2018.03.28", "title": "Най-накрая! Насрочиха делото за кървавия бунт в бежанския лагер в Харманли"}
{"url": "http://pik.bg/%D0%B8%D0%B4%D0%B2%D0%B0-%D0%BB%D0%B8-%D0%BD%D0%BE%D0%B2%D0%B0-%D1%81%D1%82%D1%83%D0%B4%D0%B5%D0%BD%D0%B0-%D0%B2%D0%BE%D0%B9%D0%BD%D0%B0-27-%D1%81%D1%82%D1%80%D0%B0%D0%BD%D0%B8-%D1%81%D0%B0-%D0%B8%D0%B7%D0%B3%D0%BE%D0%BD%D0%B8%D0%BB%D0%B8-%D1%80%D1%83%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-news738421.html", "text": "27 станаха държавите по света, които решиха да изгонят руски дипломати заради случая \"Скрипал\". От тях 19 са членки на Европейския съюз. Мерките засягат повече от 140 руски граждани, работещи в дипломатически мисии. НАТО също реши да изгони седем руски дипломати, акредитирани към Алианса, информира Нова телевизия. В изказване пред британския парламент, премиерът Тереза Мей приветства увеличаващата се международна подкрепа. Сподели:", "date": "2018.03.28", "title": "Идва ли нова Студена война? 27 страни са изгонили руски дипломати"}
{"url": "http://pik.bg/%D0%B2%D0%B8%D0%BD-%D0%BC%D0%B8%D0%BD-%D0%B5-%D0%BD%D0%BE%D0%B2%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%BC%D0%B8%D0%B0%D0%BD%D0%BC%D0%B0-news738495.html", "text": "Парламентът на Мианма избра за президент Вин Мин от управляващата партия \"Национална лига за демокрация\" на Аун Сан Су Чжи , съобщиха световните агенции. На днешните избори кандидатурата на Вин Мин - бивш председател на парламента и близък съмишленик на Аун Сан Су Чжи - беше одобрена от мнозинството от членовете на Националното законодателно събрание - 403-ма от общо 636 парламентаристи, посочва ДПА. 66-годишният Вин Мин става 10-ят президент на страната. Той поема поста в резултат на идването на власт на \" Национална лига за демокрация \" след съкрушителната й изборна победа през 2015 г. - първите напълно демократични избори след десетилетия военна хунта. Както и предшественика му Тхин Чжо , новия президент е близък съюзник на Аун Сан Су Чжи , която няма право да се кандидатира за поста, тъй като синовете й имат чуждо (британско) гражданство, и ръководи цивилното правителство като държавен съветник. Според експерти Вин Мин е опитен юрист и праволинеен администратор, способен да отмени Су Чжи при много бюрократични процедури, което ще й даде възможност да се съсредоточи върху решаването на стратегически въпроси, включително очакваните икономически реформи, отбелязва ТАСС. Мианма и носителката на Нобелова награда за мир Аун Са Су Чжи са остро критикувани от международната общност за отношението към малцинството рохинга, след като близо 700 000 членове на тази мюсюлманска общност бяха прокудени в Бангладеш при военна кампания, която ООН определи като етническа чистка. Сподели:", "date": "2018.03.28", "title": "Вин Мин е новият президент на Мианма"}
{"url": "http://pik.bg/%D0%B7%D0%B0%D1%85%D0%B0%D1%80%D0%B8-%D0%B1%D0%B0%D1%85%D0%B0%D1%80%D0%BE%D0%B2-%D0%B5-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%BE%D0%BD%D0%BD%D0%B8%D1%8F%D1%82-%D0%B0%D0%B2%D0%B0%D1%82%D0%B0%D1%80-%D0%BD%D0%B0-%D1%85%D0%B0%D0%B7%D0%B0%D1%80%D1%82%D0%B0-%D0%B8-%D0%BD%D0%B8%D0%BA%D0%B0%D0%BA%D0%B2%D0%B8-%D0%B8%D0%BA%D0%B0%D1%80%D0%B8-%D0%BD%D1%8F%D0%BC%D0%B0-%D0%B4%D0%B0-%D0%B3%D0%BE-%D1%81%D0%BF%D0%B0%D1%81%D1%8F%D1%82-news738457.html", "text": "Чудесният актьор Захари Бахаров взе \"Икар\" за най-добра мъжка роля за моноспектакъла \"Чамкория\". Да му е честито, заслужава. Бахаров обаче не бива да се заблуждава, че по този начин ще заличи горчилката от халтурите си в \"Националната лотария\". И това е нещо повече от естетически компромис. Нещо повече от баналното оправдание: \"е, и той къща храни, и той трябва да яде, само в театъра даяни ли се...\". Този номер тук не минава, това не са безобидните \"Комици\" или \"Шоуто на Канала\". Примерно. Иска или не, Захари Бахаров вече е лицето на хазарта, на обуначването на народа, телевизионният аватар на Васил Божков. И никакви \"Икари\", \"Оскари\" или \"Аскери\" няма да измият срама от челото. Сподели:", "date": "2018.03.28", "title": "Захари Бахаров е телевизионният аватар на хазарта. И никакви \"Икари\" няма да го спасят"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D0%BE%D0%B4%D0%B0%D0%BB%D0%B8%D1%8F%D1%82-%D0%BE%D1%81%D1%82%D0%B0%D0%B2%D0%BA%D0%B0-%D0%B3%D0%B0%D0%BC%D0%B8%D1%88%D0%B5%D0%B2-%D0%BE%D1%82-%D0%B3%D0%B5%D1%80%D0%B1-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B2%D0%B5%D1%87%D0%B5-%D0%BD%D0%B5-%D0%B5-%D0%B4%D0%B5%D0%BF%D1%83%D1%82%D0%B0%D1%82-%D0%BD%D0%BE-%D0%BE%D1%81%D1%82%D0%B0%D0%B2-news738494.html", "text": "Сам взех решение да подам оставката си. Говорих с Цветан Цветанов и го убедих, че е по-добре така. Това каза в кулоарите на парламента подалият по-рано днес оставка депутат от ГЕРБ Димитър Гамишев. \"Подадох си оставката, така мисля, че е правилно. Това се е случило преди две години, има адвокати, има консултанти, до които съм се допитал. Друго е защо се повдига въпросът. Подал съм си оставката. Искам никой да не злоупотребява с партия ГЕРБ\", допълни още той. \"Купиха ми я фирмата\", уточни Гамишев. И допълни, че тя е била без задължения, а човекът, който я е купил от него, бил порядъчен. Сподели:", "date": "2018.03.28", "title": "ЕКСКЛУЗИВНО В ПИК TV! Подалият оставка Гамишев от ГЕРБ проговори! Вече не е депутат, но остава лидер в Гоце Делчев (ОБНОВЕНА)"}
{"url": "http://pik.bg/%D0%BA%D0%BE%D0%BB%D0%B0-%D0%BF%D0%BE%D0%BC%D0%B5%D1%82%D0%B5-%D0%B6%D0%B5%D0%BD%D0%B0-%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B0-%D0%BF%D1%8A%D1%82%D0%B5%D0%BA%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B8-news738431.html", "text": "43-годишна жена е в болница, след като е блъсната от лек автомобил на пешеходна пътека в Пловдив, съобщиха от Областната дирекция на МВР. Сигналът за инцидента, станал на кръстовището на булевард \"Александър Стамболийски“ с улица \"Димитър Талев“ е подаден към 6:00 часа тази сутрин на телефон 112. Няма данни жената да е тежко ранена. Водачът на лекия автомобил \"Тойота“ е на 53 години. Тестван за наличие на алкохол в кръвта, като пробата му е отрицателна. Извършен е оглед на мястото на инцидента и установяват се причините и обстоятелствата, довели до него. Сподели:", "date": "2018.03.28", "title": "Кола помете жена на пешеходна пътека в Пловдив (СНИМКИ)"}
{"url": "http://pik.bg/%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B3%D0%B0-%D0%B7%D0%B0%D0%BF%D0%BE%D1%87%D0%B2%D0%B0-%D0%B8%D0%B7%D0%BF%D0%BB%D0%B0%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD%D1%81%D0%BA%D0%B8%D1%82%D0%B5-%D0%B4%D0%BE%D0%B1%D0%B0%D0%B2%D0%BA%D0%B8-news738448.html", "text": "От 4 април започва изплащането на еднократните допълнителни суми на пенсионерите за Великден. Това каза министърът на труда и социалната политика Бисер Петков по време на редовното заседание на Министерски съвет. Той уточни, че допълнителни суми към априлските пенсии ще получат 1 227 000 пенсионери. „Това са 56.5% от пенсионерите в България. НОИ има готовност да изпълни решението на Министерски съвет с пенсиите за април, изплащането на които ще започне на 4 април ”, каза още министър Петков. Министър-председателят Бойко Борисов обясни, че това са вторите допълнителни 50 млн. лв., които се отпускат за пенсионерите през последните 3-4 месеца, и заедно с тези за Коледа стават общо 100 млн. лв. „Това не са малко пари“, коментира премиерът. Сподели:", "date": "2018.03.28", "title": "Социалният министър разкри кога започва изплащането на великденските добавки"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%B7%D0%B0%D0%BB%D1%8F%D1%82%D0%B0%D1%82%D0%B0-%D1%81-%D0%BA%D0%B8%D1%81%D0%B5%D0%BB%D0%B8%D0%BD%D0%B0-%D0%B0%D0%B6%D0%B4%D0%B0-%D0%BE%D1%81%D1%82%D0%B0%D0%B2%D0%B0-%D1%82%D0%B5%D0%B6%D0%BA%D0%BE-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%B4%D0%B2%D0%B5-%D0%B2-news738375.html", "text": "състоянието на 36-годишната Ажда, която беше залята с киселина на бул. \"Александър Стамболийски\" в столицата. Извършителят се издирва. Жената е настанена в \"Пирогов\" с 24% изгаряния по лицето и тялото. Ажда е поставена на командно дишане. Вътрешният министър Валентин Радев заяви, че полицията работи по две версии за нападението - бизнес отношения или личен мотив. Тежко остава Сподели:", "date": "2018.03.28", "title": "ОТ ПОСЛЕДНИТЕ МИНУТИ! Състоянието на залятата с киселина Ажда остава тежко! Разследват две версии за нападението"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89-%D0%BE%D0%B1%D1%80%D0%B0%D1%82-12-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%BD%D0%B0%D1%80%D0%BE%D1%87%D0%BD%D0%BE-%D0%B4%D1%80%D0%B0%D1%81%D0%BD%D0%B0%D0%BB%D0%BE-%D0%BA%D0%BB%D0%B5%D1%87%D0%BA%D0%B0%D1%82%D0%B0-%D0%BD%D0%B0-%D0%BC%D0%BE%D0%BB%D0%B0-%D0%B2-%D0%BA%D0%B5%D0%BC%D0%B5%D1%80%D0%BE%D0%B2%D0%BE-news738399.html", "text": "Главният свидетел в разследването на пожара в търговския център в Кемерово назовава подпалвача в интервю за вестник \"Московский комсомолец\". Вестникът разговаря с работещия в детския център като фотограф-аниматор Евгений. Той е главен свидетел в разследването, тъй като е видял кой е извършил подпалването. Евгений казва, че подпалвачът е 12-годишно момче, което е предизвикало нарочно пожара, като и по-рано през деня то се е опитало да запали атракциона. \"В този ден той се опита да подпали атракциона, но не успя да завърши започнатото, спряха го. А малко по-късно той все пак доведе намисленото от него до край. При това сам едва не се задуши в дима. Аз веднага го забелязах, спасих го. А след това разказах всичко на следователите\", обяснява Евгений. Според директора на търговския център Надежда Судденок пожарът е причинен от \"група\" деца, които са обирали посетителите и са целели паника. По стечение на обстоятелствата в момента на пожара Евгений и децата са играели игра, в която са се използвали противогази. \"Когато започна пожарът, аз си сложих противогаз и започнах да изнасям децата от горящото помещение. Някои от децата също си слагаха противогази. В крайна сметка помогнах на 20 деца да излязат\", разказва мъжът. Сподели:", "date": "2018.03.28", "title": "ШОКИРАЩ ОБРАТ! 12-годишно момче нарочно драснало клечката на мола в Кемерово"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8-%D1%89%D0%B5-%D1%80%D0%B0%D0%B7%D0%BF%D0%B8%D1%82%D0%B2%D0%B0%D1%82-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B8-%D1%88%D0%B5%D1%84%D0%B0-%D0%BD%D0%B0-%D0%B4%D0%B0%D0%BD%D1%81-%D0%B7%D0%B0-%D0%B0%D0%BA%D1%86%D0%B8%D1%8F%D1%82%D0%B0-%D0%B2-%D0%BE%D0%B1%D1%89%D0%B8%D0%BD%D0%B0-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news738376.html", "text": "Вътрешният министър и шефът на ДАНС ще бъдат изслушани от депутатите от две парламентарни комисии във връзка с намерени документи на ДАНС след проведена акция в община Септември. За участие в заседанието е поканен и главният прокурор. На 1 февруари прокуратурата и новосъздадената Комисия за противодействие на корупцията и отнемане на незаконно придобито имущество проведоха акция в сградата на община Септември. Специализираната прокуратура повдигна 2 обвинения на кмета Марин Рачев - за умишлена безстопанственост и за неизгодни сделки, с които е ощетил общината за стотици хиляди лева. Съдът обаче прецени, че срещу Рачев няма категорични доказателства, взе предвид, че е излязъл в отпуск до 2 април и го върна на работа. Сподели:", "date": "2018.03.28", "title": "Депутати ще разпитват вътрешния министър и шефа на ДАНС за акцията в община Септември"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D0%B1%D1%8F%D0%B2%D1%8F%D0%B2%D0%B0-%D1%89%D0%B5-%D0%B8%D0%BC%D0%B0-%D0%BB%D0%B8-%D0%B2%D0%B5%D0%BB%D0%B8%D0%BA%D0%B4%D0%B5%D0%BD%D1%81%D0%BA%D0%B8-%D0%B4%D0%BE%D0%B1%D0%B0%D0%B2%D0%BA%D0%B8-%D0%B7%D0%B0-%D0%BD%D0%B0%D0%B9-%D0%B1%D0%B5%D0%B4%D0%BD%D0%B8%D1%82%D0%B5-%D0%BF%D0%B5%D0%BD%D1%81%D0%B8%D0%BE%D0%BD%D0%B5-news738393.html", "text": "Днес ще стане ясно дали най-бедните пенсионери у нас ще получат великденски добавки към пенсиите си за април. На заседанието си правителството трябва да разгледа предложение за отпускане на такива добавки, внесено от финансовия министър Владислав Горанов. В петък социалният министър Бисер Петков обяви предстоящото разглеждане на предложение за отпускане на великденски добавки, но не уточни какъв ще бъде размерът им и колко души ще ги получат. Петков увери, че ще настоява за запазване на досегашния обхват на това подпомагане - през 2017 година и за Великден, и за Коледа възрастните хора с доход до линията на бедност получиха добавка от 40 лева. Финансовият министър Владислав Горанов обаче постави възможността за отпускане на добавки на кантар. Неговото обяснение беше, че постоянно изникват нови разходи, свързани с поемането на ангажименти към различни сектори, като полицията и служителите в затворите. Горанов си даде няколко дни за размисъл и разчети в рамките на гласувания закон за бюджета. Ако бъде взето решение за отпускане на добавките при запазване на миналогодишните параметри, по 40 лева за Великден ще получат всички пенсионери с доход до 321 лева. Сподели:", "date": "2018.03.28", "title": "ВАЖНО РЕШЕНИЕ! Правителството обявява ще има ли великденски добавки за най-бедните пенсионери"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%B2%D0%BB%D0%B5%D0%B7%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news738402.html", "text": "Израелският премиер Бенямин Нетаняху беше приет в болница за медицински изследвания, съобщи говорителят му, цитиран от Франс прес. 68-годишният лидер на управляващата партия Ликуд имал висока температура и кашлица. Личният лекар на Нетаняху смята, че не се е възстановил от болестта, която прекарал преди две седмици, и поискал по-сериозни изследвания. Няколко часа по-късно  Нетаняху излезе от болницата „Хадаса“ в Йерусалим, съобщи пресофисът му. Изследванията показали леко вирусно заболяване на дихателните пътища. Лекарите са препоръчали лечение и почивка. Общественото радио съобщи, че днешното заседание на правителството по въпросите на сигурността няма да бъде отложено и ако Нетаняху отсъства, срещата ще води военният министър Авигдор Либерман. В момента Нетаняху е в центъра на разследване за корупция. Сподели:", "date": "2018.03.28", "title": "ИЗВЪНРЕДНО! Нетаняху влезе в болница"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B3%D0%B5%D0%BE%D1%80%D0%B3-%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D0%B7%D0%B0%D1%85%D0%B0%D0%BF%D0%B0-%D0%BD%D0%B8%D0%BD%D0%BE%D0%B2%D0%B0-%D0%B7%D0%B0-%D1%81%D1%82%D0%B5%D0%BD%D0%BE%D0%B3%D1%80%D0%B0%D0%BC%D0%B0%D1%82%D0%B0-%D0%B8-%D0%BF%D0%BE%D1%85%D0%B2%D0%B0%D0%BB%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0%D1%89%D0%B8%D1%82%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB-news738395.html", "text": "Разчитам един опит за повтаряне на един друг опит за искане на стенограмата за срещата между президента Румен Радев и руския патриарх Кирил. Очевидно е, че се търси някаква тема, която да бъде интерпретирана по неправилен начин. Това каза по Нова телевизия заместник-външният министър Георг Георгиев по повод на искането на Корнелия Нинова от вчера, стенограмата от срещата между Бойко Борисов и Реджеп Ердоган да бъде разсекретена. \"Темите са поставени и няма как някой да очаква, че премиерът Борисов не е защитил националния интерес. Ако помните, той започна с това. Тук става въпрос, които са важни за обществото и държавата. Нормално е това, което е направил българският премиер\", похвали позицията на Борисов външният ни дипломат. Георгиев отвърна подобаващо на държанието и изкаванията на Корнелия Нинова и Румен Петков за отношенията между България и Русия. Според него, те са критични, но не и към определена трета страна, визирайки Русия, но без да я назове: \"Цитираните политически лидери са критични към всички, освен към една трета страна. Имам предвид, че очевидно в риториката на тези хора, критиката към една държава понякога липсва. Отсъства контекста срещи и разговори да бъдат разгледани в една по-критична светлина\". \"Следим в развитие какво ще се случи. Това се прави в такива случаи, темата е сериозна и сега се разгръща\", коментира ситуацията с привикването на консултации в София на българския посланик в Москва Бойко Коцев. По думите му, България вече е заявила своята позиция, като е изказала своята солидарност с Великобритания. Преди страната ни да предприеме по-крути мерки с експулсиране на руски дипломати Георгиев заяви, че са необходими  още няколко точки, които към момента не били на лице. \"Очевидно е, че става въпрос за сериозна ситуация. Това е най-крупният случай на експулсиране на дипломати в цялата история. Казусът надявам се, че ще бъде разрешен на масата за преговори\", коментира още той. \"Институциите не работят под натиска на медии, институциите работят с институции. Извикахме нашия посланик за консултации, които също е определен знак. Ние ще вземем нашето решение. Силно вярваме, че няма да се доведе до някаква допълнителна ескалация от тази\", завърши Георгиев. Сподели:", "date": "2018.03.28", "title": "ЕКСКЛУЗИВНО! Георг Георгиев захапа Нинова за стенограмата и похвали Борисов: Защити националния интерес!"}
{"url": "http://pik.bg/%D0%BE%D1%82%D0%BA%D1%80%D0%B8%D1%82%D0%B8%D0%B5-%D1%85%D0%BE%D1%80%D0%B0%D1%82%D0%B0-%D1%81-%D0%BD%D0%B0%D0%B4%D0%BD%D0%BE%D1%80%D0%BC%D0%B5%D0%BD%D0%BE-%D1%82%D0%B5%D0%B3%D0%BB%D0%BE-%D0%B3%D1%83%D0%B1%D1%8F%D1%82-%D0%B2%D0%BA%D1%83%D1%81%D0%BE%D0%B2%D0%B8%D1%82%D0%B5-%D1%81%D0%B8-%D1%80%D0%B5%D1%86%D0%B5%D0%BF%D1%82%D0%BE%D1%80%D0%B8-news736919.html", "text": "Хората с наднормено тегло имат по-малко вкусови рецептори по езика, предаде Асошиейтед прес. Това установиха учени от Корнелския университет в САЩ, които проведоха лабораторно изследване с мишки. Екипът с ръководител Робин Дандо подложи гризачите на хранителен режим, който бързо доведе до наддаването на тегло. След това специалистите се фокусираха върху онези части от езика на животните, които отговарят за възприятията на петте вкуса - за сладко, кисело, солено, горчиво и умами. Експертите откриха, че пълните мишки имат 25 % по-малко вкусови луковици, отколкото онези с нормално тегло. Причината за това е възпаление, което възпрепятства нормалната регенерация на образуванията по езика. Те непрекъснато се обновяват, като рецепторните клетки, които ги съставят, узреят, умрат и бъдат заменени от нови. Рецепторите по езика имат продължителност на живота около 10 дни, а обновяването на една вкусова луковица отнема около четири седмици. Хранителният режим, физическите упражнения и генетичното предразположение са сред множеството фактори, които играят роля за напълняването. Но вкусовите предпочитания влияят върху избора на храна и някои предходни изследвания откриха, че хората с наднормено тегло често избират продукти и ястия с по-слабо наситен вкус, отколкото хората с нормално. Все още недоказана теория е, че пълните индивиди компенсират за отслабените си вкусови възприятия с консумацията на по-калорични храни или като цяло с поглъщането на по-големи количества. \"Изследването подчертава връзката между вкусовата сетивност и теглото. Това е още едно доказателство защо е трудно да се свалят килограми\", каза доктор Джон Мортън от Станфордския университет. Сподели:", "date": "2018.03.28", "title": "ОТКРИТИЕ! Хората с наднормено тегло губят вкусовите си рецептори"}
{"url": "http://pik.bg/%D1%88%D0%BE%D0%BA-%D0%B2-%D1%80%D1%83%D1%81%D0%B5-%D0%B1%D0%BB%D0%BE%D0%BA-%D1%81%D0%B5-%D1%80%D0%B0%D0%B7%D1%86%D0%B5%D0%BF%D0%B8-%D0%BD%D0%B0-%D0%B4%D0%B2%D0%B5-%D1%85%D0%BE%D1%80%D0%B0%D1%82%D0%B0-%D1%81%D0%B0-%D0%B2-%D1%83%D0%B6%D0%B0%D1%81-%D1%81%D0%BD%D0%B8%D0%BC%D0%BA%D0%B8-news738411.html", "text": "Животът на десетки семейства от Русе е заплашен. Причината е разцепен на две блок. Само за дни разстоянието между двете половини е станало 25 см. Вече поведе от педя дели едната половина на блока в квартал „Бенковски” от другата, показа репортаж на Нова телевизия. Сподели:", "date": "2018.03.28", "title": "ШОК В РУСЕ! Блок се разцепи на две, хората са в ужас (СНИМКИ)"}
{"url": "http://pik.bg/%D0%B2-%D1%81%D1%8A%D1%80%D0%B1%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B7%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%BE-%D0%BE%D1%80%D1%8A%D0%B6%D0%B8%D0%B5-news738380.html", "text": "Сръбската полиция е арестувала 40-годишен български гражданин. В автомобила му са открити два пистолета, револвер и боеприпаси, предава агенция \"Танюг\". При преглед на автомобил \"Мицубиши\" с българска регистрация на граничен пункт \"Батровци“, който е на границата с Хърватия, полицаите открили два пистолета с 12 патрона, малокалибрен револвер с 6 патрона, заглушител и кутия с 12 патрона. Българинът е идентифициран с инициалите З.Д.З., ще остане в ареста 48 часа, след което ще бъде изслушан от прокурор в Сремска Митровица. Сподели:", "date": "2018.03.28", "title": "В Сърбия арестуваха българин за незаконно оръжие"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%86%D0%B2%D0%B5%D1%82%D0%B8-%D0%BF%D0%B8%D1%80%D0%BE%D0%BD%D0%BA%D0%BE%D0%B2%D0%B0-%D1%81%D1%82%D0%B0%D0%BD%D0%B0-%D0%BC%D0%B0%D0%B9%D0%BA%D0%B0-news738415.html", "text": "Цветана Пиронкова стана майка. Бившата ни първа ракета роди момченце в късните часове на 27 март, съобщава вестник \"Марица\". Майката и бебето са добре. По неофициална информация двамата са решили да кръстят рожбата си Григор. Полуфиналистката от \"Уимбълдън\" 2010 г. получи контузия в средата на миналата година. Тя прекъсна участията си по турнири, а преди Коледа стана ясно, че със съпруга й Михаил ще стават родители. Тенисистката и бившият футболист на \"Локомотив\" Пловдив Мирчев се венчаха през лятото на 2016 година. Сподели:", "date": "2018.03.28", "title": "ОТ ПОСЛЕДНИТЕ МИНУТИ! Цвети Пиронкова стана майка"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D0%B2%D0%B0%D1%82-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%B8%D1%8F-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%BE%D1%82%D0%BA%D1%80%D0%B8%D1%82-%D0%B2-%D1%8F%D0%B7%D0%BE%D0%B2%D0%B8%D1%80-%D0%BA%D1%80%D0%B0%D0%B9-%D0%BD%D0%B0%D1%80%D0%B5%D1%87%D0%B5%D0%BD%D1%81%D0%BA%D0%B8-%D0%B1%D0%B0-news738381.html", "text": "Полицията и прокуратурата в Пловдив ще дадат официална информация по случая с убития Венцислав Младенов край Нареченски бани. Тялото на мъжа с множество порезни рани беше намерено в микроязовир по пътя за Пампорово, припомня раздио \"Дарик\" . По неофициална информация става дума за софийски бизнесмен, който е бил убит преди дни. Задържан от пловдивската полиция е съдружникът на бизнесмена, с който са държали крайпътно заведение в Нареченски бани . Предполага се, че между двамата мъже е имало финансов конфликт. Сподели:", "date": "2018.03.28", "title": "Разкриват подробности за смъртта на софийския бизнесмен, открит в язовир край Нареченски бани"}
{"url": "http://pik.bg/%D1%86%D0%B8%D1%80%D0%BA-%D0%B2-%D0%B5%D1%84%D0%B8%D1%80%D0%B0-%D0%BC%D0%B5%D1%81%D1%82%D0%B0%D0%BD-%D1%81%D0%B5-%D0%B1%D0%B8%D0%B5-%D0%B2-%D0%B3%D1%8A%D1%80%D0%B4%D0%B8%D1%82%D0%B5-%D0%BD%D0%B8%D0%B5-%D1%81%D0%BC%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%BF%D0%B0%D1%80%D1%82%D0%B8%D1%8F-%D0%B1%D0%B5%D0%B3%D0%BB%D0%B5%D1%86%D1%8A%D1%82-%D0%B2-%D1%82%D1%83%D1%80%D1%81%D0%BA%D0%BE%D1%82%D0%BE-%D0%BF%D0%BE%D1%81%D0%BE%D0%BB%D1%81%D1%82%D0%B2-news738403.html", "text": "Поредният политически цирк се разигра тази сутрин в ефира на Би Ти Ви. Лютви Местан изплува от тресавището, в което е затънал, за да защитава турските интереси. По думите му Ердоган никога не проявавал апетити към нашите територии, а \"душевните граници\" на турския президент били нещо нормално. Лидерът на ДОСТ се опита да дърпа ушите на водещия Антон Хекимян, който няколко пъти го запита, докъде стигат неговите \"душевни граници\" и защо се обижда, след като е единственият български политик, който по време на изборите се е снимал и срещал най-често с Ердоган. Местан направи опит да се измъкне от пиперливите въпроси на водещия, като заяви, че ДОСТ е българска партия, но не даде обяснения, защо най-големите му изяви бяха в Турция. Той дори се ожали, че финансовото състояние на партията му е изключително тежко, не бил получавал финансиране от южната ни съседка и се издържали само от членски внос. На въпрос дали получава заплата, Местан заяви, че не взима никакви пари, но не пожела да разкрие как тогава се издържа и живее. \"Не съм коментатор на турската политика, а съм председател на българска партия\", нацупи се Местан, но бързо му беше припомнено, че е поканен да коментира именно Турция. Лидерът на българската партия ДОСТ явно е забравил как се скри в турското посолство в София, когато беше позорно натирен от ДПС лично от почетния председател н адвижението Ахмед Доган. Сподели:", "date": "2018.03.28", "title": "ЦИРК В ЕФИРА! Местан се бие в гърдите: Ние сме българска партия! Беглецът в турското посолство се нацупи на Хекимян"}
{"url": "http://pik.bg/%D1%86%D1%8F%D0%BB%D0%B0-%D1%80%D1%83%D1%81%D0%B8%D1%8F-%D0%BF%D0%BE%D1%82%D1%8A%D0%B2%D0%B0-%D0%B2-%D1%82%D1%80%D0%B0%D1%83%D1%80-%D0%B7%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%B2-%D0%BA%D0%B5%D0%BC%D0%B5%D1%80%D0%BE%D0%B2%D0%BE-news738384.html", "text": "В Русия е ден на национален траур в памет на десетките жертви на пожара в търговския център в Кемерово. Книга за съболезнования ще бъде отворена в руското посолство в София. На 25 март 64-ма души, 41 от които деца, загинаха при инцидента. Образувано е дело за причиняване на смърт по небрежност и за нарушаване на изискванията за противопожарна безопасност. Задържани са петима души, включително арендаторът на помещението, в което по предварителни данни е пламнал пожарът, директорът на управляващата търговския център компания и служител на частната охранителна фирма, който изключил алармената система за пожар. Сподели:", "date": "2018.03.28", "title": "Цяла Русия потъва в траур за жертвите в Кемерово"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BE%D1%82-%D0%B3%D0%B5%D1%80%D0%B1-%D0%B5%D0%BC%D0%B8%D0%BB-%D1%80%D0%B0%D0%B4%D0%B5%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D1%81%D0%BE%D0%BB%D0%B8%D0%B4%D0%B0%D1%80%D0%BD%D0%B0-%D1%81-%D0%B5%D1%81-%D0%B7%D0%B0-%D1%80%D1%83%D1%81%D0%BA%D0%B8%D1%82%D0%B5--news738425.html", "text": "България е солидарна с ЕС за руските дипломати, просто ни трябват още доказателства. Великобритания е все още наш партньор, ние извикахме нашия посланик от Москва за консултации. Трябва да запазим нормални двустранни отношения с Русия. Това е позицията на евродепутата от ГЕРБ Емил Радев във връзка с изгонването на руски дипломати от страните членки на ЕС след призива на Великобритания и Тереза Мей заради случая \"Скрипал\". Вчера премиерът Бойко Борисов повика на разговор руския посланик у нас. \"Вчера внесохме предложение в Европейската комисия за нова програма, която да предотврати двойните стандарти в храните. Средствата, които ще отделим са 320 000 евро. С тези пари ще се финансират тестове и изследвания. Това няма да доведе до съкращаване на работни места и затваряне на фабрики\", заяви на брифинга в кулоарите на Народното събрание евродепутатът Андрей Новаков (ГЕРБ/ЕНП) за двойния стандарт при храните в Европа. \"Проблемът съществува от 15 години, имаше сигнали от десетки съседни държави. Сега действащото законодателство следи дали съставките са здравословни, но не и дали качеството на един продукт в европейски страни е еднакво. Тази дискриминация е недопустима. Почти невъзможно е националните органи да направят нужните проучвания и да се санкционират големите корпорации. Тук идва времето на общоевропейски стандарти\", допълни Радев. \"За съжаление заместители се слагат и в детски храни. В България цените са двойни в сравнение със западните страни, въпреки, че са с по-ниско качество. Двойните стандарти са неморални. Отпуснахме 2 млн. лева за информиране на гражданите. Ако искаме единна Европа, трябва да имаме единни стандарти\", каза още евродепутатът от ГЕРБ. Сподели:", "date": "2018.03.28", "title": "ИЗВЪНРЕДНО В ПИК TV! Евродепутатът от ГЕРБ Емил Радев: България е солидарна с ЕС за руските дипломати"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0%D1%80%D0%B0%D0%B4%D0%B2%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8%D1%82%D0%B5-%D1%81-50-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B7%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D0%B2%D1%80%D1%8A%D1%87%D0%B8%D1%85%D0%B0-%D0%BC%D1%83-news738371.html", "text": "Премиерът Борисов предложи на днешното заседание да се гласуват великденски добавки за най-бедните пенсионери. \"С финансовия министър и социалния министър разгледахме възможностите за великденски добавки за пенсионерите. Ако Бисер Петков е съгласен да се включи тази точка в днешното заседание, да отпуснем тези 50 млн. лв.\". Това заяви в началото на редовното заседание премиерът Бойко Борисов. \"Въпреки, че беше инцидентно първия път, над 1 млн. пенсионери очакват да получат добавки\", заяви още премиерът. Той допълни, че добавки на пенсионерите се дават не само са Великден, но и за Коледа, което е в рамките само на няколко месеца, а общата сума е 100 млн. лв. Той се обърна към социалния министър, ако може да задейства нещата по-бързо, за да може пенсионерите да получат добавките си навреме за празника. Преди да започне заседанието, премиерът Борисов бе награден от фондация \"Искам бебе\", затова че е изпълнил обещанието и държавния фонд финансира повече опити за двойките с репродуктивни проблеми, както и замразяването на яйцеклетки на онкоболни жени. 906 са децата, родени само през 2017 г. след инвитро процедури, финансирани от Центъра за асистирана репродукция. От януари тази година държавата поема повече опити за двойките с репродуктивни проблеми, включително при партньори с генетични заболявания и при онкоболни жени. Това бяха и основни искания на НПО-та и фондация Iskam Bebe, които днес ми връчиха отличието „Ангел на благодетелността“ за изпълнените ангажименти, посочи Борисов в профила си във Фейсбук. Борисов заяви още, че по-рано днес е разговарял с гръцкия си колега Алексис Ципрас, за го уведоми за резултатите и разговорите от срещата на върха във Варна. Сподели:", "date": "2018.03.28", "title": "ПЪРВО В ПИК TV! Премиерът Борисов зарадва пенсионерите с 50 млн. лева за Великден, връчиха му награда \"Ангел на благодарността\" (СНИМКИ/ОБНОВЕНА)"}
{"url": "http://pik.bg/%D1%8F%D0%BF%D0%BE%D0%BD%D0%B8%D1%8F-%D1%81%D0%B5-%D0%B3%D0%BD%D0%B5%D0%B2%D0%B8-%D0%B7%D0%B0%D1%80%D0%B0%D0%B4%D0%B8-%D1%80%D1%83%D1%81%D0%BA%D0%BE-%D1%83%D1%87%D0%B5%D0%BD%D0%B8%D0%B5-%D0%BD%D0%B0-%D0%BA%D1%83%D1%80%D0%B8%D0%BB%D1%81%D0%BA%D0%B8%D1%82%D0%B5-%D0%BE%D1%81%D1%82%D1%80%D0%BE%D0%B2%D0%B8-news738388.html", "text": "ТАСС, цитирани от \"Фокус\". Япония отправила официален протест срещу Руската федерация във връзка с провежданите там руски учения, заявява японския външен министър Таро Коно пред долната камара на японския парламент, предава „Това води до засилване присъствието на Руската армия на северните територии (така Япония нарича южната част на Курилските острови), което е несъвместимо с нашата позиция за тези острови“ , предава думите му агенция Kyodo, цитирана от ТАСС. По-рано военна авиация от Източния военен окръг на Русия тренирали пребазиране от Хабаровския край на курилския остров Итуруп. Сподели:", "date": "2018.03.28", "title": "Япония се гневи заради руско учение на Курилските острови"}
{"url": "http://pik.bg/%D0%B1%D0%B8%D0%B2%D1%88-%D0%B0%D0%B3%D0%B5%D0%BD%D1%82-%D0%BF%D1%83%D1%82%D0%B8%D0%BD-%D0%BC%D0%B8%D1%81%D0%BB%D0%B8-10-%D1%81%D1%82%D1%8A%D0%BF%D0%BA%D0%B8-%D0%BF%D1%80%D0%B5%D0%B4%D0%B8-%D0%B7%D0%B0%D0%BF%D0%B0%D0%B4%D0%B0-news738377.html", "text": "Руският президент Владимир Путин винаги . Агентите на Кремъл са най-страшните противници на Великобритания. Това заяви в телевизионно интервю бившият агент на МИ-5 Том Маркъс. Той е прекарал над десетилетие сред руски, китайски, ирландски и ислямистки заплахи по улиците на Обединеното кралство. Руските агенти във Великобритания прекарват времето си в кражба на тайни - но присъствието им в Обединеното кралство също позволява на тайните служби на Обединеното кралство за руските дейности тук и по света, разказва \"Нюз.бг\". Кремъл се интересувал основно от военна информация, за да не изостава в надпреварата на въоръжаването. Според Том Маркъс в момента Путин обмисля всички възможни реакции на фона на близо 100 изгонени руски дипломата. Неговият отговор Той смята, че Русия се готви за нова Студена война. Президентът на Европейския съвет Доналд Туск предупреди, че в близките седмици могат да се вземат нови мерки срещу Кремъл. мисли 10 стъпки пред Запада да събират разузнавателни данни ще бъде даден, след анализ на всички възможности, посочва Том Маркъс. Сподели:", "date": "2018.03.28", "title": "Бивш агент: Путин мисли 10 стъпки преди Запада"}
{"url": "http://pik.bg/%D0%BC%D0%B2%D1%80-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B5%D1%82%D0%BE-%D0%BA%D0%BE%D0%B9-%D0%B5-%D1%81%D0%B0%D0%BC%D0%BE%D1%83%D0%B1%D0%B8%D0%B5%D1%86%D1%8A%D1%82-%D0%BE%D1%82-%D0%BC%D0%B8%D0%B7%D0%B8%D1%8F-77-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D1%81%D1%82%D0%B0%D1%80%D0%B5%D1%86-%D1%81%D0%B8-%D0%B5-%D1%82%D0%B5%D0%B3%D0%BB%D0%B8%D0%BB-%D0%BA%D1%83%D1%80%D1%88%D1%83%D0%BC%D0%B0-%D1%81-%D0%BB%D0%BE%D0%B2-news738422.html", "text": "МВР официално потвърди новината от вчера за самоубилия се мъж в Мизия. Въ зрастен мъж е сложил край на живота си със законно притежавана от него ловна пушка. Това е 77-годишният В.К.. Той е намерен мъртъв в дома си вчера сутринта към 7:55 часа. Открит е с огнестрелна рана в главата, а до тялото е била ловната му пушка, пише \"Булнюз\". На мястото на инцидента са пристигнали полицаи и спешни медици, които са потвърдили смъртта на стареца. Образувано е досъдебно производство. Сподели:", "date": "2018.03.28", "title": "МВР официално: Ето кой е самоубиецът от Мизия! 77-годишният старец си е теглил куршума с ловна пушка"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%81%D0%B2%D0%B8%D0%B4%D0%B5%D1%82%D0%B5%D0%BB%D1%8F%D1%82-%D0%BD%D0%B0-%D0%B7%D0%B0%D0%BB%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%B6%D0%B4%D0%B0-%D1%81-%D0%BA%D0%B8%D1%81%D0%B5%D0%BB%D0%B8%D0%BD%D0%B0-%D1%81%D1%8A%D1%81-%D0%B7%D0%BB%D0%BE%D0%B2%D0%B5%D1%89-%D1%80%D0%B0%D0%B7%D0%BA%D0%B0%D0%B7-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD-news738382.html", "text": "Специално тази вечер, не знам защо, нямаше много хора тук. Бях сам тук на улицата, освен жертвата и извършителя. Той е изчаквал може би точно такава обстановка. Това разказа Георги по Нова телевизия, който е единствения свидетел на заливането с киселина на 36-годишната Ажда Ибрахимова. \"Не знаех, че това е извършителят. Той седеше до контейнера, като ме видя, започна да се приближава към автомобила. За самото лице... По-висок е от мен, с качулка\", продължи със зловещия си разказ Георги. \"В момента, в който се случи това, болката й не можеше да се опише с думи. Чух, че я изгаря\", допълни смразяващата картинка той. \"Сутрин излизат рано, вечер се прибират късно. Имат сладкарски цех. Бизнесът им се разрастна, по различни павилиони, снабдяват с турски сладкиши. Там са им най-добрите възможности. Много добро и тихо семейство са\", сподели тяхна съседка в блока, където живеят Ажда и семейството й. Ажда остава в \"Пирогов\" в тежко състояние с 24% изгаряния. Сподели:", "date": "2018.03.28", "title": "ЕКСКЛУЗИВНО В ПИК! Свидетелят на заливането на Ажда с киселина със зловещ разказ за нападението"}
{"url": "http://pik.bg/%D1%87%D0%B0%D0%B2%D1%83%D1%88%D0%BE%D0%B3%D0%BB%D1%83-%D0%BE%D1%87%D0%B0%D0%BA%D0%B2%D0%B0-%D0%BF%D0%BE%D0%B7%D0%B8%D1%82%D0%B8%D0%B2%D0%BD%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D0%BC%D0%B5%D0%B6%D0%B4%D1%83-%D1%82%D1%83%D1%80%D1%86%D0%B8%D1%8F-%D0%B8-%D0%B5%D1%81-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news738437.html", "text": "Hurryiet, цитирани от \"Фокус\". Очакват се позитивни стъпки в отношенията между Европейския съюз и Турция, заяви турския външен министър Мевлют Чавушоглу, цитиран от „Ще гледаме за конкретни стъпки“, посочи Чавушоглу, като добави, че ролята на ЕС не е толкова голяма без Турция и описа разговорите във Варна като „откровени“. Според неговите думи, разговорите в българското черноморско пристанище са включвали теми като турската военна операция „Маслинова клонка“ в сирийския район Африн, Ерусалим, Кипър и бежанския въпрос. Освен това той подчерта, че турския президент Реджеп Таийп Ердоган е изложил ясно очакванията на Анкара спрямо Брюксел. „Трябва да продължим напред на основата на взаимно уважение“,посочи Чавушоглу. Според турския външен министър, повечето страни-членки на ЕС искат Турция да се присъедини към Съюза и виждат потенциалната й роля в него. В заключение той посочи, че срещата във Варна може да е била повратна точка. Сподели:", "date": "2018.03.28", "title": "Чавушоглу очаква позитивни отношения между Турция и ЕС след срещата във Варна"}
{"url": "http://pik.bg/%D1%81%D0%B1%D0%BE%D0%B3%D0%BE%D0%BC-%D0%B7%D0%B8%D0%BC%D0%B0-%D0%B7%D0%B4%D1%80%D0%B0%D0%B2%D0%B5%D0%B9-%D0%BF%D1%80%D0%BE%D0%BB%D0%B5%D1%82-%D1%81%D0%BB%D1%8A%D0%BD%D1%86%D0%B5%D1%82%D0%BE-%D0%B8%D0%B7%D0%B3%D1%80%D1%8F%D0%B2%D0%B0-%D0%BD%D0%B0%D0%B4-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%81%D0%BA%D0%B0%D1%87%D0%B0%D1%82-news738352.html", "text": "Днес от северозапад облачността ще продължи постепенно да се разкъсва и намалява. През по-голямата част от деня в югоизточната половина на страната ще се задържи облачно, с ръмежи, на места ще се образуват и мъгли. До вечерта и там облачността ще намалее. Ще духа слаб до умерен северозападен, в югоизточните райони – североизточен вятър. Минималните температури ще са между минус 1° и 4°, а дневните ще достигнат 10-15°. Над Западна Стара планина ще е предимно слънчево, а до края на деня и над останалите планински масиви облачността ще се разкъса и намалее. Преди обяд на места в Рило-Родопската област ще има превалявания от сняг, под 1200 метра – от дъжд. Ще духа умерен запад-северозападен вятър, който вечерта ще се ориентира от север. Максималната температура на височина 1200 метра ще е около 5°, на 2000 метра – около минус 1°. Над Черноморието ще е предимно облачно, с по-съществени разкъсвания на облачността в северните райони. Там вятърът ще е от запад-северозапад, докато в южните все още ще е от североизток. По южното крайбрежие ще има и слаби валежи от дъжд. Максималните температури ще са между 7° и 10°. Температурата на морската вода е 6-7°. Вълнението на морето е 2 бала. На 28.03.2018 слънцето ще изгрее в 07:16 часа и ще залезе в 19:48 часа. Продължителност на деня 12:32 часа. На 28.03.2018 луната ще изгрее в 16:22 часа и ще залезе в 05:42 часа. Осветеност на диска в 0h UT 85 %. Фаза на луната: след първа четвърт преди пълнолуние. Сподели:", "date": "2018.03.28", "title": "СБОГОМ, ЗИМА! ЗДРАВЕЙ, ПРОЛЕТ! Слънцето изгрява над България, температурите скачат"}
{"url": "http://pik.bg/%D0%BA%D0%BB%D0%BE%D0%B4-%D0%BC%D0%BE%D1%80%D0%B0%D0%B5%D1%81-%D0%B7%D0%B0%D0%B5%D0%B4%D0%BD%D0%BE-%D1%81-%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%83%D1%81%D0%BF%D1%8F%D1%85%D0%BC%D0%B5-%D0%B4%D0%B0-%D0%B2%D1%8A%D0%B2%D0%B5%D0%B4%D0%B5%D0%BC-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%BA%D0%BE%D0%BD%D1%82%D1%80%D0%BE%D0%BB-%D0%B2%D1%8A%D1%80%D1%85%D1%83-%D0%B5%D0%B2%D1%80%D0%BE%D0%BF%D0%BE%D0%BB-news738340.html", "text": "ТВ \"Европа\" Заедно с Цветан Цветанов успяхме за пръв път да въведем национален контрол върху Европол. Tова каза председателят на комисията по граждански свободи, правосъдие и вътрешни работи в ЕП Клод Мораес (С&Д) заяви в интервю за . Той отбеляза, че това решение е знаково и от голямо значение, защото Европол е сред най-важните агенции на ЕС, която се бори с организираната престъпност, тероризма, заплахите в интернет и именно затова се нуждаем от агенция, която е добре управлявана, добре финансирана, но също се е концентрирала върху тези заплахи. По думите на Мораес срещата в София е историческа заради това решение. \"За българското европредседателство, за българското правителство това е наистина голям успех. В европейския парламент работихме в тясно сътрудничество с българското правителство, за да се случи тази регулация на Европол\", коментира той. Мораес заяви, че начинът, по който България организира европредседателството, е отличен. \"Успявате да повдигнете въпроса за Западните Балкани, как Европол може да помогне. Ключовото с Европол е не само той по себе си, но комуникацията му с отделните държави в Западните Балкани и да ги предпазва. Това е ключовият момент. Мисля, че българското председателство помага много на европейския парламент както и на правителствата на всички държави да работят по тези проблеми. Трябва да бъдем оптимисти\", коментира той. Мораес заяви, че след Брекзит обмяната на информация с Великобритания ще продължи, но на различна база. \"Тероризмът няма граници, затова трябва да сме сигурни, че дори държавата да не е в ЕС имаме ползотворни взаимоотношения\", каза той. Сподели:", "date": "2018.03.28", "title": "Клод Мораес: Заедно с Цветан Цветанов успяхме да въведем национален контрол върху Европол"}
{"url": "http://pik.bg/%D0%BB%D0%B8%D0%BA%D0%B0-%D0%BF%D1%80%D0%B8%D0%BB%D0%B8%D0%BA%D0%B0-%D0%B1%D0%BB%D0%B0%D0%B3%D0%BE-%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D0%BA%D0%B0%D1%82%D0%BE-%D0%B4%D0%B2%D0%B5-%D0%BA%D0%B0%D0%BF%D0%BA%D0%B8-%D0%B2%D0%BE%D0%B4%D0%B0-%D1%81-%D1%81%D0%BD%D0%B8%D0%BC%D0%BA%D0%B8-news738207.html", "text": "Благой Георгиев прилича едно към едно с прочутия пластичен хирург доктор Ангел Енчев, споделиха зрители, наблюдавала последното интервю на футболиста. Пред Венета Райкова той призна, че е в развод със съпругата си Есмер и че е обърнал гръб на футбола. Благо бе с очила с черна рамки и прическа, с която сме свикнали да виждаме доктора на звездите в телевизионните му изяви, пише \"Хотнюз\". Еднаквият овал на лицето и блестящата усмивка допълнително засилват приликата между двамата. Откакто е в България, Георгиев е първа писта по всички светски купони, а вече втора седмица не пропуска и епизод на \"Като две капки вода\". Причината Благо да виси в студиото било желанието му за забавление и евентуална кариера пред камерата, която в момента обмисля. Сподели:", "date": "2018.03.28", "title": "ЛИКА ПРИЛИКА! Благо Георгиев като две капки вода с... (СНИМКИ)"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B8%D1%81%D0%BA%D0%B0-%D0%BD%D0%B8%D1%89%D0%BE%D0%B6%D0%BD%D0%B8%D1%8F%D1%82-%D1%87%D0%B5%D1%80%D0%B2%D0%B5%D0%B9-%D0%B0%D1%81%D0%B0%D0%BD%D0%B4%D0%B6-%D0%B4%D0%B0-%D1%81%D0%B5-%D0%BF%D1%80%D0%B5%D0%B4%D0%B0%D0%B4%D0%B5-news738392.html", "text": "Джулиан Асандж беше наречен \"жалък нищожен червей\" от държавния министър в британското министерство на външните работи Алън Дънкан, според когото основателят на \"Уикилийкс\" трябва да напусне еквадорското посолство в Лондон и да се предаде на британското правосъдие, предаде Ройтерс. От юни 2012 г. Асандж живее в посолството, след като отиде там, за да избегне екстрадиция в Швеция, където да бъде разпитван заради обвинения в сексуални посегателства, които той отрича. През май миналата година шведското разследване беше прекратено, но срещу Асандж, който се намираше под гаранция, когато отиде в посолството, има издадена заповед за арест от британските власти за нарушаване на условията на гаранцията и тя следва да бъде изпълнена, ако той излезе извън пределите на дипломатическата мисия. \"Голямо съжаление буди фактът, че Джулиан Асандж все още е в еквадорското посолство\", каза Дънкан в отговор на въпрос за Асандж по време на изслушване в комисията по външни работи на Камарата на общините. \"Крайно време е този жалък нищожен червей да излезе от посолството и да се предаде на британското правосъдие.\" Засега Асандж не е отговорил на запитване за коментар, изпратено му на имейл адрес, който често използва, за да разпространява съобщения до медиите. Той твърди, че обвиненията в сексуални посегателства в Швеция са безпочвени и че истинската причина за проблемите му е фактът, че сайтът \"Уикилийкс\" е публикувал американски дипломатически и военни тайни. Асандж се опасява, че ако се предаде, това ще доведе до екстрадирането му в САЩ. Той гледа на себе си като на жертва на произвол, при който според него на практика е държан под стража в еквадорското посолство - описание на ситуацията, което британските власти отхвърлят, заявявайки, че той доброволно е отишъл там и може да си тръгне, когато поиска, ако е готов да понесе последствията от действията си. Миналия месец британски съд отказа да прекрати делото срещу Асандж за нарушаването на гаранцията и заяви в мотивите си, че той е \"човек, който иска да диктува свои условия на правосъдието\". През октомври 2015 г. британската полиция изтегли постоянните си постове пред посолството, но заяви, че ще продължи да действа, за да арестува Асандж, ако той напусне сградата, само че този път \"под прикритие\". Тогава полицията каза, че за охрана около посолството са били похарчени около 12,6 милиона британски лири. Сподели:", "date": "2018.03.28", "title": "Британски министър иска \"нищожният червей\" Асандж да се предаде"}
{"url": "http://pik.bg/%D0%B2%D1%81%D0%B8%D1%87%D0%BA%D0%B8-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D0%B5-%D1%87%D1%83%D0%B4%D1%8F%D1%82-%D0%BA%D0%B0%D0%BA-%D1%89%D0%B5-%D1%81%D0%B5-%D0%BA%D0%B0%D0%B7%D0%B2%D0%B0-%D1%82%D1%80%D0%B5%D1%82%D0%BE%D1%82%D0%BE-%D0%B4%D0%B5%D1%82%D0%B5-%D0%BD%D0%B0-%D1%83%D0%B8%D0%BB%D1%8F%D0%BC-%D0%B8-%D0%BA%D0%B5%D0%B9%D1%82-news738333.html", "text": "В края на април принц Уилям и херцогиня Катрин ще станат за трети път родители. Както и преди раждането на принц Джордж и принцеса Шарлот, букмейкърите вече приемат залози за възможни имена за кралския наследник или наследница. Според Newshub, кралското семейство често използва едни и същи имена на няколко поколения. Имената, на които се залага най-много при момиче са Алис и Мери. Ако пък имат момче е най-вероятно да се казва Албърт или Артър. Според в. „Метро“ пък ако Кейт роди дъщеря е твърде възможно тя да носи името Виктория, пише Тялото.бг. Пълното име на сина на Уилям и Кейт е Джордж Александър Луи. Първото е в чест на крал Джордж VI – бащата на прабаба му Елизабет II. Александър пък е мъжката версия на второто име на кралицата (Елизабет Александра Мария). Името Луи пък идва от Луи Маунтбетен, чичото на принц Филип. Дъщерята на принца и дукесата пък носи името Шарлот Елизабет Диана. Името на Шарлот е дадено на момичето в чест на дядо ѝ Чарлс, второто е на кралицата, а трето в памет на баба ѝ – принцеса Даяна. Сподели:", "date": "2018.03.28", "title": "Всички във Великобритания се чудят как ще се казва третото дете на Уилям и Кейт"}
{"url": "http://pik.bg/%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D0%BA%D0%BE%D0%B3%D0%B0-%D1%89%D0%B5-%D0%B7%D0%B0%D0%B2%D1%8A%D1%80%D1%88%D0%B8-%D0%B0%D0%BD%D0%B0%D0%BB%D0%B8%D0%B7%D1%8A%D1%82-%D0%BD%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%BE%D1%82%D0%BE-%D0%B2%D0%B5%D1%89%D0%B5%D1%81%D1%82%D0%B2%D0%BE-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%BE-%D1%81%D1%80%D0%B5%D1%89%D1%83-%D1%81%D0%BA%D1%80%D0%B8%D0%BF%D0%B0%D0%BB-%D0%B8-%D0%B4%D1%8A%D1%89-news738334.html", "text": "Генералният директор на Организацията за забраненото химическо оръжие (ОЗХО) Ахмет Узюмджю заяви, че в близките 2-3 седмици ще бъде завършено изследването на образците на веществото, открито на мястото на покушението на руския двоен агент и ескполковник от Главното разузнавателно управление (ГРУ) Сергей Скрипал и дъщеря му Юлия. Както съобщава РИА Новости, пробите, които са били събрани от мястото на инцидента, се анализират в различни лаборатории. \"Когато анализът бъде завършен в близките 2-3 седмици, ние ще съобщим резултатите. Първо във Великобритания\", заявява генералният директор на ОЗХО. По думите му, след това резултатите ще бъдат предоставени и на Москва. Припомняме, че примерът на Великобритания Тереза Мей обвини Русия в причастност към покушението срещу Скрипал, станало на 4 март. Бившият офицер от ГРУ и дъщеря му бяха намерени в безсъзнание в Солсбъри. Сподели:", "date": "2018.03.28", "title": "Стана ясно кога ще завърши анализът на химическото вещество, използвано срещу Скрипал и дъщеря му"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BC%D0%B0%D0%B9%D0%BA%D1%8A%D0%BB-%D0%B1%D1%83%D0%B1%D0%BB%D0%B5-%D0%BF%D0%BE%D1%82%D0%B2%D1%8A%D1%80%D0%B4%D0%B8---%D1%81%D1%8A%D1%81-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BC%D1%83-%D1%89%D0%B5-%D1%81%D1%82%D0%B0%D0%B2%D0%B0%D1%82-%D1%80%D0%BE%D0%B4%D0%B8%D1%82%D0%B5%D0%BB%D0%B8-%D0%B7%D0%B0-%D1%82%D1%80%D0%B5%D1%82%D0%B8-%D0%BF%D1%8A%D1%82-news738331.html", "text": "Майкъл Бубле и съпругата му Луисана Лопилато чакат трето дете. Това съобщи самият певец, който се завърна като водещ на церемонията за наградите „Джуно“ във встъпителната си реч, предаде ЮПИ. Откривайки шоуто за музикалните отличия, смятани за канадския еквивалент на американските награди „Грами“, Бубле сподели, че съпругата му, аржентинската актриса Луисана Лопилато, е бременна с третото им дете, предава Тялото.бг. Двойката има две по-големи момчета – Ноа и Елайъс, съответно на 4 и 2 години. През април миналата година Бубле и Лопилато съобщиха, че по-големият им син Ноа е диагностициран с рак през 2016 г. Сподели:", "date": "2018.03.28", "title": "ОФИЦИАЛНО! Майкъл Бубле потвърди - със съпругата му ще стават родители за трети път"}
{"url": "http://pik.bg/%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D1%80%D0%BE%D0%BD%D0%B0%D0%BB%D0%B4%D0%B8%D0%BD%D1%8C%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B1%D0%B0%D1%80%D1%81%D0%B0-%D0%B8-%D0%BC%D0%B5%D1%81%D0%B8-news738346.html", "text": "Носителят на “Златната топка” за 2005 година Роналдиньо разкри как е стигнал до решението да премине от Барселона в Милан през 2008 година. 38-годишният бразилец сподели и какви са били отношенията му с аржентинската суперзвезда Лионел Меси по времето, когато двамата бяха съотборници на “Камп Ноу”. “Беше лесно решение - беше време да си тръгна. Исках да следвам стъпките на (Франк) Рийкард, който ми беше треньор и ми каза прекрасни неща за Милан. Имах и други опции, но исках да играя за Милан”, сподели пред FourFourTwo Роналдиньо. “Що се отнася до писанията, свързани с Меси - те не са верни. Не трябва да вярвате на всичко, което четете. Винаги съм съм се опитвал да имам добро влияние върху него и да направя за него това, което Роналдо (\"Феномена”) направи за мен. Аз се почувствах посрещнат с широко разтворени обятия от Роналдо (в националния отбор на Бразилия) и исках Лео да получи същото отношение”, добави бразилецът, който е бил обвиняван, че имал лошо влияние върху младия Меси. “Меси винаги беше много срамежлив, но винаги фантастичен играч. Живеехме на същата улица, така че имах прекрасни отношения с него и семеиството му. Дори тогава знаех, че той е по-добър играч от мен”, каза още Роналдиньо по темата за Лионел Меси. Сподели:", "date": "2018.03.28", "title": "Легендата Роналдиньо проговори за Барса и Меси"}
{"url": "http://pik.bg/%D0%BC%D0%B0%D0%B9%D1%87%D0%B8%D0%BD%D0%B0-%D0%BB%D1%8E%D0%B1%D0%BE%D0%B2-%D0%BC%D0%B8%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%BB%D0%B0%D0%B2%D0%B5%D0%BD%D0%B0-%D0%B2%D1%8A%D1%82%D0%BE%D0%B2%D0%B0-%D0%BF%D0%BE%D0%BA%D0%B0%D0%B7%D0%B0-%D0%B4%D1%8A%D1%89%D0%B5%D1%80%D0%B8%D1%82%D0%B5-%D1%81%D0%B8-%D1%81%D0%BD%D0%B8%D0%BC%D0%BA%D0%B0-news738356.html", "text": "Мис България 2006 Славена Вътова показа дъщерите си. Носителката на титлата за най-красива българка, показа двете си наследници–Ема и Ани, пише хотарена.нет. Снимката на красавицата и двете й наследнички спечели хиляди харесвания в социалните мрежи. Както и куп поздравителни коментари. До този момент брюнетката не споделяше фотоси на бебето, най-вероятно от суеверие. Славена заяви, че втората й бременност е била кошмарна, тъй като през повечето време трябвало да лежи вкъщи. Единственият плюс от наложения режим бил фактът, че успяла да прекара повече време с дъщеря си Ема. Последователите на Вътова не пропуснаха да отбележат, че изглежда в супер форма, дори след второто раждане. Сподели:", "date": "2018.03.28", "title": "МАЙЧИНА ЛЮБОВ! Мис България Славена Вътова показа дъщерите си (СНИМКА)"}
{"url": "http://pik.bg/%D1%85%D0%B0%D0%BA%D0%B5%D1%80%D0%B8-%D0%B0%D1%82%D0%B0%D0%BA%D1%83%D0%B2%D0%B0%D1%85%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%B0%D0%BD%D1%82%D0%B8%D0%B4%D0%BE%D0%BF%D0%B8%D0%BD%D0%B3%D0%BE%D0%B2%D0%B0-%D0%B0%D0%B3%D0%B5%D0%BD%D1%86%D0%B8%D1%8F-%D0%BF%D0%BE%D0%B4%D0%BE%D0%B7%D0%B8%D1%80%D0%B0%D1%82-%D1%80%D1%83%D1%81%D0%B8%D1%8F-news738254.html", "text": "Безпрецедентна хакерска атака срещу една от най-големите и най-старите антидопингови агенции в света - тази на Великобритания. Хиляди файлове с досиетата на бивши и все още активни спортисти от Острова са източени незаконно през уикенда. Сигналът е подаден веднага към полицията в Лондон и към Световната антидопингова агенция. Британските власти подозират руска намеса и се опасяват, че секретната информация ще бъде качена в интернет, предава Би Ти Ви. Ако това се случи, репутацията на редица олимпийски, световни и европейски шампиони от близкото минало и настоящето може да бъде разрушена. Сподели:", "date": "2018.03.28", "title": "Хакери атакуваха Британската антидопингова агенция, подозират... Русия"}
{"url": "http://pik.bg/%D0%BF%D1%80%D0%BE%D0%B1%D0%B8%D0%B2-%D1%8F%D0%BF%D0%BE%D0%BD%D0%B8%D1%8F-%D1%89%D0%B5-%D0%BF%D1%80%D0%B0%D0%B2%D0%B8-%D0%BB%D0%B5%D1%82%D1%8F%D1%89%D0%B8-%D0%BA%D0%BE%D0%BB%D0%B8-news736933.html", "text": "Японското правителство реши да подкрепи активно разработката на летящи автомобили с цел решаване на проблемите с транспортните тапи и оптимизиране на товарните потоци. Информацията е на телевизия Ен Ейч Кей, която обяви, че министерството на икономиката, търговията и промишлеността на страната планира съответните промени в законодателството и помощ за компаниите, които работят в тази област. Ведомството гледа на създаването на летящи коли като на потенциално един от най-перспективните отрасли за развитие на националната индустрия. Предполага се да се сформира съвет от експерти към министерството, който да се заеме с координиране на разработването на такива устройства и обсъждане на предлаганите технологии. Опити за създаване на летящи автомобили се предприемат и сега в различни страни. В Япония се наблюдава активност на компанията \"Картивейтър\" с участието на гиганта Тойота и други големи корпорации. Тя има намерение да създаде прототип на летящ автомобил за предстоящата в Токио лятна Олимпиада 2020. Сподели:", "date": "2018.03.28", "title": "ПРОБИВ! Япония ще прави летящи коли "}
{"url": "http://pik.bg/%D0%B7%D0%BE%D0%B2-%D0%B7%D0%B0-%D0%BF%D0%BE%D0%BC%D0%BE%D1%89-%D0%B1%D0%B5%D0%B1%D0%B5-%D1%81-%D1%82%D0%B5%D0%B6%D0%BA%D0%BE-%D0%B7%D0%B0%D0%B1%D0%BE%D0%BB%D1%8F%D0%B2%D0%B0%D0%BD%D0%B5-%D1%81%D0%B5-%D0%BD%D1%83%D0%B6%D0%B4%D0%B0%D0%B5-%D0%BE%D1%82-%D0%BB%D0%B5%D1%87%D0%B5%D0%BD%D0%B8%D0%B5-news738187.html", "text": "Бебе с остра лимфобластна левкемия се нуждае спешно от помощ. Тежката диагноза е поставена на малката Мартина Петрова през месец ноември 2017 година, когато е само на 2 месеца. След вдигане на висока температура е направена пълна кръвна картина и от изследванията й се разбира, че левкоцитите са много над нормата, съобщава Нова телевизия. От тогава до днес семейството полага необходимите грижи за лечението на Мартина. За щастие заболяването в момента е в ремисия, но лечението трябва да продължи най-малко две години. Мартина се лекува в Университетска многопрофилна болница за активно лечение „Царица Йоанна”. Крехката възраст на Мартина я прави още по-рискова към заболяването и всеки ден на адекватно лечение е от значение и е животоспасяващ. Документите на Мартина се разглеждат в няколко болници в различни държави за продължение на лечението. По предварителни данни необходимата сума е около 100 000-150 000 евро. Утре Мартина заминава за Турция за продължаване на лечението.Средствата, събрани до момента, са достатъчни за първоначалното заминаване, но не и за цялосното лечение. Сумата е голяма и непосилна за семейството й и затова малката Мартина има нужда от помощ. Ако имате желание и възможност да помогнете, можете да го направите, като дарите средства. Повече за дарителската кампания можете да разберете на Facebook страницата \"Да помогнем на бебе МАРТИ\", както и на helpkarma.com. Дарителска сметка: IBAN: BG68FINV91501317133190 Tитуляр: Мартина Ангелова Петрова BIC: FINVBGSF Сподели:", "date": "2018.03.28", "title": "Зов за помощ! Бебе с тежко заболяване се нуждае от лечение"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B7%D1%83%D0%BA%D1%8A%D1%80%D0%B1%D1%8A%D1%80%D0%B3-%D1%81%D0%B5-%D0%B8%D0%B7%D0%BF%D1%80%D0%B0%D0%B2%D1%8F-%D0%BF%D1%80%D0%B5%D0%B4-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%BD%D0%B0-%D1%81%D0%B0%D1%89-news738366.html", "text": "Шефът на Фейсбук Марк Зукърбърг ще говори пред Конгреса на САЩ на 12 април, съобщи във вторник агенция \"Блумбърг\", цитирана от БГНЕС. Информацията е потвърдена от източник в американския парламент, както и от представител на компанията. По-рано телевиция Си Ен Ен съобщи, че Фейсбук подготвя стратегия, към която ще се придължа Зукърбърг по време на изказването си. Миналата седмица депутати от британския парламент поискаха да разговарят лично с Марк Зукърбърг по въпроси, свързани с личните данни на потребителите в социалната мрежа. Зукърбърг бе предложил да изпрати свои заместници. Преди това представител на Фейсбук разкри, че компанията работи с регулатори в целия свят, чрез които да разбере колко хора от всяка страна са засегнати от скандала с използването на лични данни на потребители на социалната мрежа за политически цели от британска компания. „До момента можем да потвърдим, че около един процент от цялото глобално сваляне на приложението е било от потребители в ЕС, включително Великобритания”, бе признал представителят. Покрай скандала на светло излязоха и доказателства за други мръсни ризи на електронния шпионаж на хората през интернет. Така например стана известно, че Фейсбук е крадял личните данни на своите потребители дори и чрез игрите. Това твърди бившият мениджър на компанията Санди Паракилас, добавяйки, че профилите в социалната мрежа представляват \"стоки, които ежедневно се продават\". Паракилас е работил във Фейсбук от 2011 до 2012 г. Той е отговарял за спазването на правилата за защита на данните потребителите. В интервю за \"Вашингтон пост“ специалистът споделя, че по това време не се е безпокоял чак толкова много за защитата на личните данни, но аферата с \"Кеймбридж Аналитика“ го е подканила да говори по случая. Според него, данни за клиентите са \"крадени\" и чрез големия брой популярни игри на Фейсбук, включително \"Кенди краш“ и \"Фармвил“. Паракилас разкрива, че всеки път, когато потребител приеме приложение чрез Фейсбук, се появява \"прозорец\", в който се иска разрешение за достъп до данните му. Става дума за данни, които са публични на всеки профил, като име и фамилия, снимки, лайкове и т.н., но приложението получавала и достъп до информация, които потребителят съхранява като тайна. Сподели:", "date": "2018.03.28", "title": "СКАНДАЛЪТ ПРОДЪЛЖАВА! Зукърбърг се изправя пред Конгреса на САЩ"}
{"url": "http://pik.bg/%D0%BD%D0%BE%D0%B2%D0%BE-20-%D0%BA%D0%B8%D1%82%D0%B0%D0%B9%D1%81%D0%BA%D0%B0%D1%82%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B0-%D1%81%D1%82%D0%B0%D0%BD%D1%86%D0%B8%D1%8F-%D1%89%D0%B5-%D0%BF%D0%B0%D0%B4%D0%BD%D0%B5-%D0%BE%D0%BA%D0%BE%D0%BB%D0%BE-1-%D0%B0%D0%BF%D1%80%D0%B8%D0%BB-%D0%B5%D1%82%D0%BE-%D0%BA%D0%B0%D0%BA%D1%8A%D0%B2-%D0%B5-%D1%88%D0%B0%D0%BD%D1%81%D1%8A%D1%82-%D0%B4%D0%B0-%D1%83%D0%B4%D0%B0%D1%80%D0%B8-%D1%87-news738350.html", "text": "Неконтролируемата китайска космическа станция \"Тиенгун\" 1 ще падне на земята около 1 април. Тази прогноза изрази Европейската космическа агенция, цитирана от АФП. През миналата година беше съобщено, че има вероятност отломки от китайската космическа станция \"Тиенгун\" 1 да паднат в България. 8,5-тонната станция се разпада в орбита от март 2016 г. Предимно ще изгори заради екстремната горещина, породена от преминаването с висока скорост през атмосферата, се казва в съобщение на агенцията. Някои от отломките вероятно ще паднат в океана, а други на земята, но вероятността да ранят хора е изключително малка, каза представител на агенцията. Той поясни, че през последните 60 г. на космически полети близо 6000 обекта, включително сателити и части от ракети, са влезли в атмосферата и са паднали на земята. Повече от 90% от този космически отпадъци тежат около 100 килограма. Само при един случай отломка е ударила човек, който обаче не е пострадал. Шансът космически отпадък да удари човек е едно към 1,2 трилиона. Китайската станция беше изпратена в орбита през септември 2011 г. Тя е първата космическа станция на Китай. \"Тиенгун\" 1 в момента е на 207,7 километра от Земята. Държавната медия \"Синхуа\" съобщава, че космическата лаборатория \"трябва напълно да изгори в атмосферата на Земята\". Повече от 5000 ракети са изстреляни от 1957 г. 7 500 сателита са изпратени в орбита, като 4 300 все още са на позиция. Според САЩ 23 000 отломки се движат в орбитата на Земята със скорост от 28 000 километра в час. Сподели:", "date": "2018.03.28", "title": "НОВО 20! Китайската космическа станция ще падне около 1 април, ето какъв е шансът да удари човек"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BD%D1%8F%D0%BC%D0%B0-%D1%80%D0%B8%D1%81%D0%BA-%D0%BE%D1%82-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D0%BE%D1%82-%D0%BC%D0%BE%D1%80%D0%B1%D0%B8%D0%BB%D0%B8-%D1%83-%D0%BD%D0%B0%D1%81-news738349.html", "text": "Нисък е рискът от развитие на епидемия от морбили у нас, независимо от нарастващия брой на заразените в съседните на България страни. Налице е обаче опасността от внос на дребната шарка, такъв вече се е случил у нас, но е ограничен. Това разкри пред Дарик радио държавният здравен инспектор д-р Ангел Кунчев. Майка и дете, пристигнали от Италия, преди седмица са били лекувани от морбили в столичната Инфекциозна болница. Само в Румъния и Италия за миналата година са регистрирани 5000 случая на морбили. Над 1000 са заразените към момента в Гърция и в Сърбия. Тежко е положението и в Украйна, където вече има осем смъртни случая, обясни д-р Ангел Кунчев. \"Аз бих разделил въпроса на две - реалният риск от внос на нови случаи е налице, но реалният риск от развитие от сериозна тежка национална епидемия е нисък. Ние успяхме да постигнем задоволителен резултат от покритие с ваксина срещу морбили. Това, което се случи миналата година с два-три случая на внос, показа, че дори попаднала в най-рисковите контингенти - един от случаите беше в ромската махала в Пловдив, той не можа да намери повече от тези 140 неимунни лица, които да зарази, така че се самоограничи\", успокои държавният здравен инспектор. По подобен начин се развива ситуацията и тази година. \"Миналата седмица имахме два случая, внесени от Италия - майка и дете. Доста тежко го прекарваше майката, но слава Богу вече всичко е наред. Ние успяхме да диагностицираме заболяването още на границата. Бяха съвсем своевременно лекувани двата случая в инфекциозна клиника. Намерихме всички контакти, изследвахме ги\", каза д-р Кунчев. Според него системата за надзор на заразните болести действа добре и активно. И при бъдещи случаи на внос, каквито по думите му неминуемо ще има, ако се реагира бързо и вирусът не може да намери неимунни лица, то няма да се стигне до епидемия. Сподели:", "date": "2018.03.28", "title": "Добра новина! Няма риск от епидемия от морбили у нас"}
{"url": "http://pik.bg/%D1%81%D1%82%D1%80%D1%8F%D1%81%D0%BA%D0%B0%D1%89%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D1%89%D0%BE-%D0%BD%D0%B5-%D1%81%D0%B5-%D1%81%D0%BF%D1%80%D0%B0%D0%B2%D1%8F%D0%BC%D0%B5-%D1%81-%D0%BF%D0%BB%D0%B0%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D1%80%D0%B5%D0%B4%D0%B8%D1%82%D0%B8-news738351.html", "text": "Над 600 000 са необслужваните кредити на физически лица, обяви омбудсманът Мая Манолова и настоя за Закон за личен фалит. На този фон ново проучване отчете защо не се справяме с плащането на заемите. Най-честата причина е загубата на работа. Изникването на по-спешни разходи, обслужването на много заеми и болестите също водят до проблеми с вноските. Най-често българинът взема кредит, по който забавя плащането по-дълго: за ремонт на жилището, за нова техника, за кола или за плащане на битовите сметки. Мъж, който е станал поръчител по кредит преди години, разказва, че, когато заемът спрял да се обслужва, дългът останал за него. Неспособен да се справи, съдия-изпълнител му отнел цялото семейно имущество. Оттогава живее нелегално по квартири и приятели, а единственият му източник на доходи е сивият сектор. За да си стъпят на крака в подобни ситуации, омбудсманът предлага нов Закон за личен фалит. Според него, ако длъжникът има доход над несеквестируемия минимум, трябва за период между 3 и 5 години да плати поне 50% от задълженията си. Ако доходите са под определен минимум, да се разпродаде имущество и да се опрости част от задължението. Ако няма нито доход, нито имущество – се обявява в несъстоятелност, но за 10 години човек е длъжен да уведомява съда за постъпващи приходи. Жилището без ипотека да остава на длъжника: „Ако единственото жилище е луксозен имот тогава биха могли да бъдат предприети съответни действия за продажба на идеални части или за снабдяване с друго жилище, което да е адекватно на потребностите”, заяви Мая Манолова. Частните съдебни изпълнители настояха към личния фалит да се подходи строго, предава Би Ти Ви. Предстои да видим дали законодателните идеи на омбудсмана ще бъдат обсъдени от парламента. Сподели:", "date": "2018.03.28", "title": "Стряскаща статистика! Проучване разкри защо не се справяме с плащането на кредити"}
{"url": "http://pik.bg/%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%87%D0%B5%D1%80%D0%BF%D0%B8-%D0%B2-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8-%D1%81%D1%8A%D0%B2%D0%B5%D1%82-news738390.html", "text": "На 28 март Българската православна църква почита своя първи мъченик -  Св. мчк Енравота-Боян, княз Български. Енравота е син на кан Омуртаг. Приема тайно христовата вяра. Според официалната версия заради нея той е лишен от правото си да застане на престола. На него се възкачва третият син на Омуртаг – Маламир. Енравота, приел християнското име Боян, е осъден на смърт от брат си, заради което по-късно е обявен за мъченик от Църквата. Така той, в онези времена, в които християнската вяра, още не е била широко разпространена по нашите земи, се превръща и в първия български мъченик. Днес премиерът Бойко Борисов ще почерпи всички министри от кабинета по повод именния си ден. Сподели:", "date": "2018.03.28", "title": "ГОЛЯМ ПРАЗНИК! Премиерът Бойко Борисов черпи в Министерски съвет"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D1%81%D0%B0%D0%BF%D0%B0%D1%80%D0%B5%D0%B2%D0%B0-%D0%B1%D0%B0%D0%BD%D1%8F-%D1%81%D0%B5%D0%B4%D0%BC%D0%BE%D0%BA%D0%BB%D0%B0%D1%81%D0%BD%D0%B8%D0%BA-%D0%BE%D0%BF%D1%80%D1%8F-%D0%BD%D0%BE%D0%B6-%D0%B2-%D0%B3%D1%8A%D1%80%D0%BB%D0%BE%D1%82%D0%BE-%D0%BD%D0%B0-%D1%81%D1%8A%D1%83%D1%87%D0%B5%D0%BD%D0%B8%D0%BA-news738379.html", "text": "Инцидент в училището в Сапарева баня вдигна на крак полиция и детска педагогическа стая. По време на учебните занятия седмокласник е опрял джобно ножче в гърлото на съученик от 6-ти клас. Нападателят е с изключително буен нрав, имал е и други подобни прояви, съобщава \"струма.бг\". Нападателят е бил задържан и с него работят специалисти. Сподели:", "date": "2018.03.28", "title": "ЕКШЪН В САПАРЕВА БАНЯ! Седмокласник опря нож в гърлото на съученик"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%80%D0%B0%D1%84%D0%B0-%D0%BD%D0%B0%D0%B4%D0%B0%D0%BB-%D0%B8%D1%81%D0%BF%D0%B0%D0%BD%D0%B5%D1%86%D1%8A%D1%82-news738311.html", "text": "01.25 Рафаел Надал беше включен в състава на Испания за четвъртфиналите срещу Германия от неофициално световно отборно първенство по тенис за мъже “Купа Дейвис\". 31-годишният Надал не е играл в турнира от 2016-а. Пабло Кареньо Буста, Роберто Баутиста Агут, Давид Ферер и Фелисиано Лопес също бяха повикани в испанския състав за предстоящите двубои между 6 и 8 април. Мачовете между петкратния шампион Испания и Германия ще се играят във Валенсия. Германците са печелили три пъти “Купа Дейвис\". Рафаел Надал се отказа от участие на Откритото първенство на Австралия, след като достигна до четвъртфиналите. Испанецът трябваше да се завърне на корта в края на февруари в Мексико, но заради контузия не е играл от Аустралиън Оупън. Рафа ще се завърне на корта като №1 в света, тъй като Роджър Федерер ще загуби първата си позиция в ранглистата на 2 април. Сподели:", "date": "2018.03.28", "title": "Голяма новина за Рафа Надал, испанецът..."}
{"url": "http://pik.bg/%D0%BD%D0%B0%D0%B3%D0%BB%D0%B5%D1%86-%D0%B7%D0%B0%D0%BF%D1%83%D1%88%D0%B8-%D1%82%D1%80%D0%B8-%D0%BA%D0%BE%D0%BB%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D1%8A%D1%81%D0%B5%D0%B4%D0%B8%D1%82%D0%B5-%D0%B2%D0%B8%D0%BA%D0%B0%D1%82-%D0%BF%D0%BE%D0%BB%D0%B8%D1%86%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news738263.html", "text": "В пловдивския квартал Кючук Париж тази сутрин се наложи намесата на полиция заради нагло паркиране. Причината е, че шофьор на рено запушил три автомобила, като спрял на тротоар зад тях пред вход на жилищна сграда, сигнализира читателка на \"Трафик Нюз\" изпаднала в абсурдната ситуация. Действието се развива около 8 часа на улица \"Лайпциг\" 20, точно когато хората бързат да отидат на работа. Да, ама не с колите си…тъй като не могат да потеглят. Автомобилът бил оставен на аварийни светлини повече от половин час. Наглото паркиране принудило хората да позвънят на телефон 112 и да повикат органите на реда, за да могат все пак да изкарат от паркинга автомобилите си. Полицаите дошли и потърсили виновника, оказало се, че това е жена, която уж спряла за малко, но престоят й се проточил. , Сподели:", "date": "2018.03.28", "title": "Наглец запуши три коли в Пловдив, съседите викат полиция (СНИМКИ)"}
{"url": "http://pik.bg/%D0%BE%D1%82%D0%BA%D1%80%D0%B8%D0%B2%D0%B0%D1%82-%D1%81%D0%B5%D0%B4%D0%BC%D0%B8%D1%86%D0%B0%D1%82%D0%B0-%D0%BD%D0%B0-%D0%B3%D0%BE%D1%80%D0%B0%D1%82%D0%B0-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D0%BD%D0%B0-30-%D0%BC%D0%B0%D1%80%D1%82-news738315.html", "text": "Седмицата на гората в Кюстендил ще бъде открита на 30 март с традиционното поднасяне на цветя на паметника на залесителя Йордан Митрев в местността Юч бунар, съвместно с Държавното ловно стопанство /ДЛС/ \"Осогово\" и Регионалната дирекция по горите /РДГ/. Това съобщи на пресконференция директорът на Държавното горско стопанство /ДГС/ \"Кюстендил\" Тони Колев. В Седмицата на гората са предвидени залесителни мероприятия, футболен турнир, изложби. Традиционно ще бъдат предоставени и фиданки на обществени организации, детски заведения и физически лица. Финалът на седмицата ще бъде на 14 април, със залесяване от служители на прокуратурата от цялата страна, в района на кюстендилското с. Драговищица. През тази година ДГС \"Кюстендил\" планира да залеси около 160 дка, основно на площи с бял бор, които са били изсечени след нашествие на върхов корояд. През миналата година са били освободени общо около 4 хиляди дка на територията на горското стопанство, но по-голямата част от тях се възстановяват сами, посочи Тони Колев. Той допълни, че при 45 хиляди куб. м дървен материал по план, са били реализирани 91 хиляди куб. м. от такива сечи. \"Продаваме на фирми и на частни лица. Тази дървесина се реализира в дървопреработващите предприятия и в цехове за пелети\", каза директорът на стопанството. Сподели:", "date": "2018.03.28", "title": "Откриват Седмицата на гората в Кюстендил на 30 март"}
{"url": "http://pik.bg/%D0%B1%D0%B0%D1%80%D0%BE%D0%B2%D0%BA%D0%B0-%D0%B1%D0%BE%D1%80%D0%B8%D1%81%D0%B0-%D1%82%D1%8E%D1%82%D1%8E%D0%BD%D0%B4%D0%B6%D0%B8%D0%B5%D0%B2%D0%B0-%D1%80%D0%B0%D0%B7%D0%BF%D1%83%D1%81%D0%BA%D0%B0-%D1%81-%D0%BA%D0%BE%D0%BA%D1%82%D0%B5%D0%B9%D0%BB%D0%B8-%D0%B2-%D0%B4%D0%BE%D0%BC%D0%B8%D0%BD%D0%B8%D0%BA%D0%B0%D0%BD%D0%B0-%D0%BC%D0%BE%D0%B4%D0%B5%D0%BB%D0%BA%D0%B0%D1%82%D0%B0-%D0%B8-%D0%BB%D1%8E%D0%B1%D0%B8%D0%BC%D0%B8%D1%8F%D1%82-%D0%B9-%D1%82%D1%8A%D0%BD%D0%B0%D1%82-%D0%B2-news738359.html", "text": "За далечна Доминикана замина моделката Бориса Тютюнджиева. Изкусителката е на поредна екзотична ваканция с дългогодишното си гадже и се глези като принцеса, пише хотарена.нет. Бориса по цял ден събира тен по плажовете, а когато й стане топло се разхлажда с коктейли. Двойката е отседнала в един от най-лъскавите хотели в Доминиканаи и тъне в лукс. Моделката и любимият й, когото тя пази в тайна, избягвайки да го показва пред обществото, са запалени по пътешествията. Двойката обожава да обикаля света и вече са посетили почти половината държави от земното кълбо. Сподели:", "date": "2018.03.28", "title": "БАРОВКА! Бориса Тютюнджиева разпуска с коктейли в Доминикана! Моделката и любимият й тънат в лукс"}
{"url": "http://pik.bg/%D1%81%D0%B2%D0%B5%D1%82%D0%BE%D0%B2%D0%BD%D0%BE%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%8F%D1%82-%D1%84%D0%B8%D0%BB%D0%BE%D1%81%D0%BE%D1%84-%D1%8E%D0%BB%D0%B8%D1%8F-%D0%BA%D1%80%D1%8A%D1%81%D1%82%D0%B5%D0%B2%D0%B0---%D0%B0%D0%B3%D0%B5%D0%BD%D1%82-%D1%81%D0%B0%D0%B1%D0%B8%D0%BD%D0%B0-%D0%BE%D1%82-%D0%B4%D1%81-news738345.html", "text": "Световноизвестният философ, лингвист и изследовател професор Юлия Кръстева е била сътрудник на първо главно управление на бившата Държавна сигурност с псевдоним Сабина. Това става ясно от решение на Комисията по досиетата. Кръстева е проверена като член на редакционния съвет на \"Литературен вестник\". Юлия Кръстева е била регистрирана като сътрудник през юни 1971 г. - пет години, след като заминавада следва в Париж със стипендия на френското правителство. Юлия Кръстева е френско-българска изследователка – психоаналитик, лингвист, семиотик, философ, както и не на последно място феминистка. Работата й заема важно място в постструктуралната мисъл и литературна критика. Тя е също така известна писателка, като част от романите й имат за тема България и Балканите. Във Франция развива научна дейност, работи с Ролан Барт и Люсиен Голдман. Получава докторат по семиология и държавен докторат по литература на лингвистична тема в Париж. През 1979 г. завършва обучение по психоанализа. Има огромно число научни публикации и книги, много от които са преведени на други езици. Всички нейни научни трудове се издават на английски от Колумбийския университет в Ню Йорк. Понастоящем Юлия Кръстева е професор в Парижкия университет „Дени Дидро” и има частна практика като психоаналитик. През 1997 г. получава едно от най-престижните отличия във Франция – Почетния легион. Сподели:", "date": "2018.03.28", "title": "Световноизвестният философ Юлия Кръстева - агент \"Сабина\" от ДС"}
{"url": "http://pik.bg/%D0%BD%D0%B5%D0%B2%D0%BE%D0%BB%D0%B8-%D1%88%D0%B5%D1%84%D1%8A%D1%82-%D0%BD%D0%B0-%D0%B0%D0%BF%D0%B8-%D1%81%D0%B5-%D0%BE%D0%B6%D0%B0%D0%BB%D0%B8-%D0%B2%D1%81%D1%8F%D0%BA%D0%B0-%D0%B3%D0%BE%D0%B4%D0%B8%D0%BD%D0%B0-%D1%82%D1%80%D0%B0%D1%84%D0%B8%D0%BA%D1%8A%D1%82-%D0%BD%D0%B0%D1%80%D0%B0%D1%81%D1%82%D0%B2%D0%B0-%D0%B0-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B5-%D0%B4%D0%BE%D1%81%D1%82%D0%B8%D0%B3%D0%B0-news738200.html", "text": "\"Успяваме с бюджета, който имаме. И правителството дава доста пари през последните години, но все още недостига финансиране, а пътят е жив организъм и когато днес не го направиш, утре вече е късно. Пътната агенция е полагала, в момента полага и ще полага огромни усилия в пътната безопасност. Но, за съжаление, не всички от тях се увенчават с успех. Независимо от всичко обаче там, където много бързо и екстрено можем да предотвратим катастрофи, ние го правим. Давам пример с участъка Бургас – Созопол, където допреди години загиваха годишно между 15 и 20 човека. Но от десет години там почти няма загинали“, коментира Атанасов, предава \"Фокус\". Всяка година трафикът се увеличава с 10-15%, увеличава се и броят на товарните автомобили, което носи много проблеми, а финансирането продължава да недостига. Това каза председателят на УС на Агенция „Пътна инфраструктура” инж. Дончо Атанасов по време на откриването на международна конференция „Пътна безопасност. Нови технологии и добри световни и европейски практики“. Той посочи, че днес ще бъде първата копка на АМ „Хемус“. \"И се надявам в рамките на тази година да стартират всичките й процедури до Велико Търново, както и на автомагистралата от Русе до Велико Търново. Наблягам на строителството на автомагистрали като една изключително важна част от пътната безопасност и важен фактор за значителното намаляване на жертвите по пътищата. Състоянието на тунели, на мостове също е важно за пътната безопасност, но те изискват огромен финансов ресурс“, уточни Атанасов. Сподели:", "date": "2018.03.28", "title": "НЕВОЛИ! Шефът на АПИ се ожали: Всяка година трафикът нараства, а финансирането не достига"}
{"url": "http://pik.bg/%D0%BE%D0%B1%D1%81%D1%8A%D0%B4%D0%B8%D1%85%D0%B0-%D0%B2-%D1%81%D0%BE%D1%84%D0%B8%D1%8F-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-%D0%B7%D0%B0-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5-%D0%BD%D0%B0-%D0%B4%D0%B5%D0%BB%D0%B0%D1%82%D0%B0-news738319.html", "text": "Разработването на системата на Европейската прокуратура за управление на делата, бе обсъдена вчера на международната конференция от програмата на Българското председателство на Съвета на Европейския съюз, посветена на създаването на новата Служба. По време на форума, организиран съвместно с Европейската комисия, участници от Австрия и Естония представиха функционалните характеристики на своите национални системи за управление на делата, които позволяват на правоприлагащите органи да обменят информация по хода и същността на производствата. Директорът на Националния институт на правосъдието Миглена Тачева очерта конкретни решения, свързани с обучението на бъдещите служители на Службата на европейския прокуратура и практикуващите магистрати. А представителите на Европейската мрежа за съдебно обучение и Агенцията на ЕС за обучение в областта на правоприлагането дадоха примери за добри практики във връзка с тази форма на обучение. На дискусия отново бе поставен и въпросът относно сътрудничество на европейската прокуратура с другите агенции на ЕС, като ОЛАФ, Евроюст и Европол. Акцентира се върху необходимостта от осигуряване на добър информационен обмен между тях и избягване на дублирането на функциите им. Вчера, в първия ден от конференцията, представителят на Европейската комисия Петър Чонка обяви, че процедурата по избор на европейски главен прокурор ще започне през юни 2018 г. и се очаква да приключи с назначаването му през март 2019 г. Реално Службата, която ще разследва злоупотреби с европейски средства  трябва да заработи през есента на 2020 г. Сподели:", "date": "2018.03.28", "title": "Обсъдиха в София системата на Европейската прокуратура за управление на делата"}
{"url": "http://pik.bg/%D0%B7%D1%83%D0%BA%D1%8A%D1%80%D0%B1%D1%8A%D1%80%D0%B3-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%B7%D0%B0%D1%81%D1%82%D0%B0%D0%BD%D0%B5-%D0%BF%D1%80%D0%B5%D0%B4-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-news738326.html", "text": "Във вторник депутати от британския парламент поискаха да разговарят лично със собственика на „Фейсбук“ Марк Зукърбърг по въпроси, свързани с личните данни на потребителите в социалната мрежа. По-рано Зукърбърг отговори на това запитване, като предложи да изпрати свои заместници. От публикувано във вторник писмо става ясно, че от британското представителство са предложили на фирмата да изпратят технологичния директор на компанията Майк Скропър или шефа на продуктовият отдел инж. Крис Кокс в Лондон следващия месец. Деймиън Колинс председател на комисията по дигитална култура и медии, сподели, че сериозността на изявлението предполага Зукърбърг да обясни лично случилото се. „Бихме били щастливи да поканим г-н Кокс да ни даде доказателствата”, каза Колинс в началото на изслушването на комисията във вторник. „Но въпреки всичко ние настояваме да разговаряме и с г-н Зукърбърг. „ Искаме да изясним с „Фейсбук“ дали могат или не да ни предоставят доказателства, тъй като до момента от нашата кореспонденция това не става ясно. Ако той (Зукърбърг) може да ни даде доказателства, нека да го направи, независимо дали на живо или чрез видео връзка, така, както му е удобно.” Сподели:", "date": "2018.03.28", "title": "Зукърбърг отказа да застане пред британския парламент"}
{"url": "http://pik.bg/%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%80%D1%83%D1%81%D0%B8%D1%8F-%D0%B2-%D1%81%D0%BE%D1%84%D0%B8%D1%8F-%D0%BE%D1%82%D0%B2%D0%B0%D1%80%D1%8F-%D0%BA%D0%BD%D0%B8%D0%B3%D0%B0-%D0%B7%D0%B0-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D0%BD%D0%B8%D1%8F-%D0%B7%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%B2-%D0%BA%D0%B5%D0%BC%D0%B5%D1%80%D0%BE%D0%B2%D0%BE-news738317.html", "text": "На 25 март в руския град Кемерово се случи ужасяваща трагедия - безпрецедентен пожар в мол, в резултат на който по последни данни загинаха общо 64 души, сред тях 41 - деца. 28 март в Русия е обявен за общонационален ден на траур. Във връзка с това днес, 28 март, от 10.00 до 12.00 и от 14.00 до 17.00 в Посолството на Руската Федерация в Република България (бул. „Драган Цанков\" №28) ще бъде изложена книга за съболезнования. Сподели:", "date": "2018.03.28", "title": "Посолството на Русия в София отваря книга за съболезнования за загиналите в Кемерово"}
{"url": "http://pik.bg/12-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BC%D0%B0%D0%B9%D0%BA%D0%B0-%D0%B7%D0%B0%D0%B4%D1%83%D1%88%D0%B8%D0%BB%D0%B0-%D1%81-%D1%87%D0%BE%D1%80%D0%B0%D0%BF-%D0%B4%D0%B2%D0%B5%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D1%81%D0%B8-%D0%B4%D1%8A%D1%89%D0%B5%D1%80%D1%8F-news738306.html", "text": "Пловдивският окръжен съд осъди Гергана Б. на 12 години затвор за убийството на двегодишната си дъщеря, съобщиха от пресцентъра на Съдебната палата. Тя е призната за виновна в това, че на 16 юли 2017 г. в Стамболийски умишлено е умъртвила рождената си дъщеря – двегодишната А. Б., намираща се в безпомощно състояние предвид възрастта. Младата жена удушила с чорап детето си и го захвърлила в парк в град Стамболийски. Магистратите осъдиха Гергана Б. на 18 години лишаване от свобода, но наказанието се намалява с една трета и подсъдимата следва да изтърпи 12 години затвор при първоначален строг режим. Делото е гледано по реда на съкратеното съдебно следствие, като подсъдимата признава фактите и обстоятелствата, описани в обвинителния акт. Присъдата подлежи на обжалване и протест в 15-дневен срок пред Апелативен съд - Пловдив. Сподели:", "date": "2018.03.28", "title": "12 години затвор за майка, задушила с чорап двегодишната си дъщеря"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%BC%D1%8A%D0%BB%D1%87%D0%B8-%D0%B7%D0%B0-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%BE%D1%82%D0%BE-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%BD%D0%B0-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news738195.html", "text": "В понеделник медии съобщиха, че лидерът на Пхенян Ким Чен-ун е на изненадваща визита в Пекин – първата му задгранична след идването му на власт през 2011 г. Ден, след като медии съобщиха за вероятна визита на севернокорейския лидер Ким Чен-ун в Пекин, от Министерството на външните работи на Китай увериха, че ще представят „своевременно“ информация за разпространените твърдения, предава Франс прес. В рамките на брифинг говорителят на китайското външно министерство подчерта, че „към момента няма информация. Такава ще бъде публикувана своевременно\". Повече подробности за посещението не бяха съобщени. Но бе пояснено, че той вероятно е пристигнал в Пекин с влак през граничния китайски град Дандун. Местни медии излъчиха кадри, на които се вижда пристигащ влак, изглеждащ по същия начин като онзи, използван от бащата на севернокорейския лидер – Ким Чен Ир, при посещението му в Китай малко преди смъртта му през 2011 г. Сподели:", "date": "2018.03.28", "title": "Китай мълчи за мистериозното посещение на Ким Чен-ун"}
{"url": "http://pik.bg/%D0%B4%D0%BE-%D0%B4%D0%BD%D0%B8-%D1%89%D0%B5-%D0%BC%D0%BE%D0%B6%D0%B5%D0%BC-%D0%B4%D0%B0-%D0%BF%D0%BB%D0%B0%D1%89%D0%B0%D0%BC%D0%B5-%D0%BC%D0%B5%D1%81%D1%82%D0%BD%D0%B8-%D0%B4%D0%B0%D0%BD%D1%8A%D1%86%D0%B8-%D0%BE%D0%BD-%D0%BB%D0%B0%D0%B9%D0%BD-%D0%B2-%D1%81%D0%BE%D1%84%D0%B8%D1%8F-%D0%B7%D0%B0-%D0%B2%D1%81%D0%B5%D0%BA%D0%B8-%D0%B8%D0%BC%D0%BE%D1%82-%D0%BF%D0%BE%D0%BE%D1%82%D0%B4%D0%B5%D0%BB%D0%BD%D0%BE-news738308.html", "text": "Причината се крие в тълкуване на разпоредба от Данъчно-осигурителния процесуален кодекс, която по разяснение на НАП се прилага от Столичната община по този начин, обясни Юлия Ценкова. \"Ние се съветвахме с юристи, с директора и на среща при господин Барбалов (зам.-кметът по финансите на София - бел. ред.) заедно с колегите, с които я разработват, стигнахме до извода, че това не е правилно и е отишло такова писмо от мен, подписано от директора, това да бъде оправено\", каза Ценкова. Два месеца след началото на данъчната кампания в София , онлайн системата на Столичната община не позволява заплащането на местния данък и такса смет за всеки имот поотделно. Проверка на Дарик показала, че ако имате повече от един имот и искате да платите данъците за тях по електронен път , трябва да преведете пари за първата вноска от задълженията или да платите дължимата сума накуп за всички. Поотделно данъците на различните имоти могат да се платят само на каса, обясни Юлия Ценкова , началник на отдел \"Информационно обезпечаване\" в Столичната община. По думите й проблемът идва от версията на онлайн системата, която е настроена по този начин след разяснение от НАП, че ако човек няма задължения за предходни години, трябва да плаща цялото си задължение наведнъж или първите вноски на отделните партиди. До края на тази седмица ще бъде въведена новата версия , която ще позволява самостоятелно плащане на данъка за всеки имот, увериха от Столичната община. Да нъкът върху недвижимите имоти може да се заплаща на две равни вноск и със съответните срокове и ли наведнъж до 30-ти април, като за това предплащане човек получава отстъпка от 5 процента. За такса смет на територията на София няма отстъпка , но се дава възможност за заплащането й на четири вноски. Ако имате повече от един имот в София и сте изряден платец без стари задължения, към момента можете да платите данъците си онлайн накуп за всички имоти или само първите вноски за всеки от имотите, с което губите право на отстъпка. Новата версия на онлайн системата на Столичната община ще дава следната възможност: \"К огато човек дължи данъци само за 2018 годин а, а няма задължения за предходни години, да има право да плаща за която иска партид а, а не да те принуждава сайтът да плащаш за всички вкупом \", обясни Ценкова. Годишно в онлайн системата на Столичната община се извършват около 20 хиляди плащания по закона за местните данъци и такси. Сподели:", "date": "2018.03.28", "title": "До дни ще можем да плащаме местни данъци он лайн в София за всеки имот поотделно"}
{"url": "http://pik.bg/%D0%BB%D0%BE%D0%B2-%D0%BD%D0%B0-%D0%B2%D0%B5%D1%89%D0%B8%D1%86%D0%B8-%D0%B2-%D0%B0%D0%BD%D0%B3%D0%BB%D0%B8%D1%8F-%D0%BD%D0%B0%D1%80%D0%BE%D1%87%D0%B8%D1%85%D0%B0-%D0%B2%D0%B8%D0%BD%D0%BE%D0%B2%D0%BD%D0%B8%D0%BA%D0%B0-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news738241.html", "text": "Компанията \"Кеймбридж аналитика”, която е обвинена в това, че е използвала за политически цели личните данни на 50 млн. потребители на Фейсбук е изиграла ключова роля за гласуването в полза на брекзит, твърди разобличителят Кристофър Уайли в интервю за европейски издания. Според него участието им в референдума е изиграло ключова роля във финалния резултат. Уайли твърди, че канадската компания \"Агрегейт Ай Кю”, която е свързана с \"Кеймбридж аналитика”, е работила съвместно с нея за подпомагане на кампанията за излизане на кралството от ЕС, за да може да се надхвърля определеният таван на разходите. Според него без \"Агрегейт” привържениците на Брекзит не биха спечелили референдума. В същото време Уайли отхвърли призивите на хората да напускат Фейсбук: \"Вече е невъзможно да се живее без тези платформи, но трябва да им се наложат известни правила”, коментира той. Разобличителят разказва и за будещи тревога подробности около постъпването си на работа към Ес Си Ел - компанията майка на основаната с негова помощ \"Кембридж Аналитика” през 2013 г. Обяснява как след време е открил, че предшественикът му е „умрял при неясни обстоятелства в хотелската си стая в Найроби, когато е работел за Ухуру Кенията, тогавашният президент на Кения. Освен това Уйли твърди, че в британската компания е действал скандалният Стив Банън, бивш приближен съветник на Доналд Тръмп и някогашен шеф на \"Брайтбарт” – водещия сайт на крайнодесните в САЩ. Според него Банън идвал в Лондон най-малко веднъж месечно и това допринесло Уайли да напусне поста си. Сподели:", "date": "2018.03.28", "title": "ЛОВ НА ВЕЩИЦИ! В Англия нарочиха виновника за Брекзит"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D0%BD%D0%B0%D0%BF%D0%BB%D1%8E-%D1%81%D0%B0%D1%89-%D1%88%D0%B0%D0%BD%D1%82%D0%B0%D0%B6%D1%8A%D1%82-%D0%B5-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B8%D1%8F%D1%82-%D0%B8%D0%BC-%D0%B5%D0%B7%D0%B8%D0%BA-%D0%BD%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0%D1%82%D0%B0-%D1%81%D1%86%D0%B5%D0%BD%D0%B0-news738249.html", "text": "РИА Новости. Шантажът остава единствения език на САЩ на международната сцена. Това заяви министърът на външните работи на Руската федерация Сергей Лавров пред журналисти в Ташкент, Узбекистан, предава „(Експулсирането на дипломати на Руската федерация от редица страни) е резултат от колосалният натиск и шантаж, който към настоящия момент е основен инструмент на Вашингтон на международната сцена, било то около случая „Скрипал“, било то около палестинския проблем, когато директно им бе казано – няма да ви даваме пари, докато не се съгласите с идеята, която още не се измислили“, коментира първият дипломат на Москва. Общо 16 страни от Европейския съюз, САЩ, Канада, Норвегия, Украйна, Македония и Албания взеха решение да изгонят от пределите си руски дипломати в координиран отговор на предполагаемата намеса на Москва в отравянето на бившия офицер от руското Главно разузнавателно управление (ГРУ) Сергей Скрипал и дъщеря му Юлия. Русия отрече обвиненията. Сподели:", "date": "2018.03.28", "title": "Лавров наплю САЩ: Шантажът е единственият им език на международната сцена"}
{"url": "http://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%BC%D0%B0%D1%81%D0%B8%D1%80%D0%B0%D0%BD%D0%BE%D1%82%D0%BE-%D0%B5%D0%BA%D1%81%D0%BF%D1%83%D0%BB%D1%81%D0%B8%D1%80%D0%B0%D0%BD%D0%B5-%D0%BD%D0%B0-%D1%80%D1%83%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-%D0%BC%D0%BE%D0%B6%D0%B5-%D0%B4%D0%B0-%D0%B5-%D0%BF%D0%BE%D0%B2%D1%80%D0%B0%D1%82%D0%B5%D0%BD-%D0%BC%D0%BE%D0%BC%D0%B5%D0%BD%D1%82-%D0%B2-%D0%BE%D1%82%D0%BD%D0%BE%D1%88-news738330.html", "text": "Масираното експулсиране на руски дипломати от западни страни след отравянето на бивш руски двоен агент във Великобритания може да се окаже повратен момент в отношенията с Русия, заяви днес британският външен министър Борис Джонсън, цитиран от Франс прес. Двадесет и четири държави, включително САЩ и 17 страни от Европейския съюз, решиха да изгонят общо 117 руски дипломати като съгласувана ответна мярка на Запада - нещо, което не се е случвало и в Студената война. \"Никога досега толкова страни не са се обединявали, за да експулсират руски дипломати\", каза днес Джонсън пред британския в. \"Таймс\". По-късно пред британския парламент, той приветства \"безпрецедентния и твърд международен отговор на безотговорния акт на Русия\". \"Смятам, че вчерашните събития може да се окажат повратен момент. Западният съюз взе решителни мерки, партньорите на Обединеното кралство се обединиха срещу безотговорната амбиция на Кремъл\", добави министърът. С експулсирането на 23-ма руски дипломати от Великобритания (на което Москва реагира, като изгони британски дипломати), бе нанесен нов тежък удар на руските разузнавателни служби, на които ще са нужни години да се възстановят, отбеляза Джонсън. Сподели:", "date": "2018.03.28", "title": "Борис Джонсън: Масираното експулсиране на руски дипломати може да е повратен момент в отношенията с Русия"}
{"url": "http://pik.bg/%D1%81%D1%83%D0%BF%D0%B5%D1%80-%D1%84%D0%BE%D1%80%D0%BC%D0%B0-%D0%B4%D0%B6%D0%B5%D0%BD%D0%B0-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA-%D0%BE%D1%82%D1%81%D0%BB%D0%B0%D0%B1%D0%B2%D0%B0-%D1%87%D0%B0%D0%BB%D0%B3%D0%B0-%D0%B4%D0%B8%D0%B2%D0%B0%D1%82%D0%B0-%D0%BF%D0%BE%D1%85%D0%B2%D0%B0%D0%BB%D0%B8-%D0%BC%D0%B0%D0%BB%D0%BA%D0%B8%D1%8F-%D0%BA%D0%B0%D0%BD%D0%B0%D1%80---%D0%B1%D0%B8%D0%BB-%D1%81%D1%83%D0%BF%D0%B5%D1%80-%D0%B1%D0%B0%D1%89%D0%B0-news738358.html", "text": "Джена сподели, че бащата на детето й – Наско от орк. „Канарите“ е идеалният татко – гледа бебето досущ като нея – сменя пелени, храни го, гушка го и му пее. Вчера тя бе спипана от репортери в столичен мол със съпруга си, новата си гледачка и малкия Наско. „Да, вярно е, че от днес имаме гледачка. Цялата рода между другото е на разположение, всички искат да ни помагат, но от първия ден с Наско решихме бебето да го гледаме сами и засега успяваме“, похвали се Джена пред столичен всекидневник. На вчерашната си разходка с бавачката певицата хапна зеленчуци и месо на скара, меню, което от няколко месеца предпочита в диетата си. „Спрях да ям въглехидрати, от време на време само си позволявам по един шоколадов бонбон и пия много вода. Така свалих 10 килограма, остават ми още 3, но ще се справя“, споделя още тя. От утре изпълнителката се връща на сцената, а от 1 юни графикът й е запълнен изцяло през лятото. Сподели:", "date": "2018.03.28", "title": "СУПЕР ФОРМА! Джена разкри как отслабва! Чалга дивата похвали Малкия Канар - бил супер баща"}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B0%D1%82%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-%D0%B8%D1%81%D0%BA%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D1%81%D1%80%D0%B5%D1%89%D1%83-%D0%B8%D1%81%D0%BB%D1%8F%D0%BC%D0%B8%D1%81%D1%82%D0%B0-%D1%80%D0%B5%D0%B4%D1%83%D0%B0%D0%BD-news738373.html", "text": "Френската прокуратура заяви, че е поискала официално разследване срещу приятелката на Редуан Лакдим – ислямиста, който уби четирима души в Южна Франция миналата седмица, предаде Ройтерс. Прокуратурата каза, че 18-годишната приятелка на Лакдим, идентифицирана само като Марин П., е разследвана за терористичен заговор. Тя остава във временен арест. Разследването е стъпка, която следователите могат да предприемат, ако имат сериозни основания да подозират, че е извършено престъпление. То често води до съдебен процес, но невинаги, отбелязва Би Ти Ви. Сподели:", "date": "2018.03.28", "title": "Френската прокуратура иска разследване срещу ислямиста Редуан"}
{"url": "http://pik.bg/%D0%BF%D0%BE%D1%82%D0%B2%D1%8A%D1%80%D0%B4%D0%B5%D0%BD%D0%BE-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%B5-%D0%B2-%D0%BA%D0%B8%D1%82%D0%B0%D0%B9-news738372.html", "text": "Севернокорейският лидер Ким Чен-ун с китайския президент Си Дзинпин, предаде Би Би Си. Двамата лидери са обсъдили развитието на двустранните отношения и ситуацията на Корейския полуостров. Посещението на Ким в Китай е неговото първо официално обявено пътуване в чужбина, откакто пое властта през 2011 г. То става седмици преди подготвяната Корейската среща на върха трябва да се състои през април, а среща между Ким и президента на САЩ Доналд Тръмп - до края на май. Белият дом е бил уведомен от Пекин за срещата. От там коментираха, че този развой на събитията е доказателство, че кампанията за максимален натиск създава подходящата атмосфера за диалог със Северна Корея. През последните дни се засилиха спекулациите за визитата на Ким Чен-ун. Основание беше , пътуващ в Китай. По традиция лидерите на Северна Корея пътуват в чужбина с влак. се е срещнал в Пекин среща на високо равнище между Северна Корея и САЩ. снимките със севернокорейски влак Сподели:", "date": "2018.03.28", "title": "Потвърдено! Ким Чен-ун е в Китай"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%80%D0%B5%D1%88%D0%B0%D0%B2%D0%B0-%D0%B7%D0%B0-%D0%BA%D0%BE%D0%BD%D1%86%D0%B5%D1%81%D0%B8%D0%BE%D0%BD%D0%B5%D1%80%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D0%BF%D0%BB%D0%BE%D0%B2%D0%B4%D0%B8%D0%B2-news738396.html", "text": "Днес ще стане ясен новият концесионер на летище Пловдив. Решението ще бъде гласувано на заседанието на Министерски съвет. До финала стигнаха обединението между „Пловдив Еърпорт Инвест” и „Хайнан груп” и „Консорциум Летище Пловдив”, в който партньори са местните икономически гиганти Тракия икономическа зона, КЦМ и ПИМК. Офертите на двете компании бяха подадени през май 2017 година, а валидността им е една година. Новият стопанин на летището ще трябва да реализира инвестиционната си програма. , Китай, чиято оферта е предпочетена,  е един от петте индустриални холдинга в страната. Основните акционери в него са HNA Infrastructure и CCOOP. Холдингът управлява 5 дружества в които работят повече от 40 хиляди души. Регистриран е в провинция Хайнан. Инвестицията, която китайците планират, е близо 80 милиона лева. Плановете на HNA Group са летището да бъде превърнато в голяма карго зона на трафика между Европа и Азия. Тъй като летгището е извън града, локацията позволява там да кацат големи самолети в различни часови пояси. Сподели:", "date": "2018.03.28", "title": "Правителството решава за концесионера на летище Пловдив"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B7%D0%B8-%D1%81%D1%8A%D1%81-%D1%81%D1%82%D1%80%D1%8F%D1%81%D0%BA%D0%B0%D1%89%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B8%D0%B4%D0%B2%D0%B0-%D0%BD%D0%BE%D0%B2%D0%B0-%D1%81%D1%82%D1%83%D0%B4%D0%B5%D0%BD%D0%B0-%D0%B2%D0%BE%D0%B9%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B2%D0%B7%D0%B5-%D0%BD%D0%B0%D0%B9-%D0%BF%D1%80%D0%B0%D0%B2%D0%B8-news738391.html", "text": "Новата Студена война вече започна, това заявиха в ефира на Би Ти Ви политолозите Кольо Колев и Димитър Ганев по повод шпионския скандал с отравянето на Сергей Скрипал, който доведе до експулсирането на руски дипломати по цял свят. Според тях това, че премиерът Бойко Борисов е привикал българския посланик в Руската федерация Бойко Коцев е добър ход. „От една страна се солидаризираме, от друга не гоним дипломати”, допълни Кольо Колев. „Самата тази сценка с експулсирането на посланиците изглежда безумна. Обществеността не е получила нито едно потвърждение, че това идва от Русия. „Живеем в момента с най-ниската точка на отношенията между Запада и Русия от Кубинската криза насам. В последните четири години светът се движи към повишаване на напрежението и хората не си дават сметка колко сме близо до реален конфликт”, коментира Димитър Ганев. Той допълни още, че светът се намира в много ясен преход от еднополюсен към многополюсен. „Когато минаваме от един световен ред на друг, това минава през война”, каза още Ганев. Сподели:", "date": "2018.03.28", "title": "ИЗВЪНРЕДНО! Политолози със стряскаща прогноза: Идва нова Студена война, Борисов взе най-правилното решение!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D1%81%D0%BA%D0%B0%D1%87%D0%B0-%D0%BD%D0%B0-%D0%B3%D0%B5%D1%80%D0%B1-%D0%B7%D0%B0%D1%80%D0%B0%D0%B4%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B0-%D0%B4%D0%B8%D0%BC%D0%B8%D1%82%D1%8A%D1%80-%D0%B3%D0%B0%D0%BC%D0%B8%D1%88%D0%B5%D0%B2-%D0%B8-%D1%81%D0%BF%D0%B0%D1%81%D1%82%D1%80%D0%B5%D0%BD%D0%BE%D1%82%D0%BE-%D0%B4%D0%B4%D1%81-%D0%BE%D0%B1-news738435.html", "text": "БСП скача на ГЕРБ заради депутата Димитър Гамишев, прехвърлил фирма на бедняк и спестил над 200 000 лв. ДДС. ГЕРБ не изпълнява обещанията, които е дала на избирателите си за борба със сивата икономика и събираемостта на ДДС. Парите, които не се събират са необходими за здравеопазването, образованието и социалната сфера. Това заяви депутатът Николай Божилов в деклерация на БСП, прочетена от парламентарната трибуна. Социалистите обвиниха финансовия министър Владислав Горанов, че отчита резултати от борба със сивата икономика, но такава няма и проблемите за овладяване на данъчните измами чрез прехвърляне на фирми на малоимотни лица продължават. Социалистите твърдят, че депутата от ГЕРБ Димитър Гамишев, който остана без имунитет заради прехвърляне на своя фирма, дължаща 200 000 лева ДДС, е регистрирал тази фирма и още 22 на един и същи адрес в Ловеч, а капиталът ѝ е 2 лв. Социалистите смятат, че политиката на ГЕРБ в борбата със сивия сектор е лицемерна и определят това като причина България да не бъде приемана в Шенген и еврозоната. Сподели:", "date": "2018.03.28", "title": "ИЗВЪНРЕДНО В ПИК TV! БСП скача на ГЕРБ заради депутата Димитър Гамишев и спастреното ДДС (ОБНОВЕНА)"}
{"url": "http://pik.bg/%D0%B3%D0%BE%D1%80%D0%B5%D1%89-%D0%B0%D0%BD%D0%B0%D0%BB%D0%B8%D0%B7-%D0%B5%D0%BA%D1%81%D0%BF%D0%B5%D1%80%D1%82-%D0%BF%D0%BE%D1%81%D0%B5%D1%87%D0%B5-%D0%B1%D1%81%D0%BF-%D0%B7%D0%B0-%D0%BC%D0%B0%D0%BB%D0%BE%D1%83%D0%BC%D0%B8%D0%B5%D1%82%D0%BE-%D0%B4%D0%B0-%D0%B8%D1%81%D0%BA%D0%B0-%D1%81%D1%82%D0%B5%D0%BD%D0%BE%D0%B3%D1%80%D0%B0%D0%BC%D0%B0-%D0%BE%D1%82-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B5-news738407.html", "text": "\"Успех е, че каналът за комуникация и отворен, а БСП много добре знаят, че не може да искат стенограма от срещата по този начин\", добави той. Експертите се обединиха около идеята, че ако има нещо хубаво за премиера Бойко Борисов, то е че скандалите не му се лепят. България се опитва да играе меко с Русия. Това коментира в сутрешния блок на България оон ер социологът Първан Симеонов. „Ние сме онези, които имат правото да държим каналите отворени“, посочи експертът. По думите на специалиста случаят с отравянето на Скрипал показва, че не просто напрежението между Изтока и Запада расте, но и минава на ново стъпало. Според него срещата с между лидерите на ЕС и Турция, която се проведе във Варна, е хубава с факта, че се състоя. „Взаимоизгодни са такива срещи за Запада. Тази среща е хубава и за Турция, защото те имат търговски връзки с ЕС“, посочи Първан Симеонов. Политическият пиар Арман Бабикян пък смята, че диалог с Турция има и той продължава. „Хората, които имат абсолютно противоположни интереси, не се срещат“, смята експертът. Според него след събитието се потвърди фактът, че двете страни са склонни да си говорят. „Целта е точно това да се превърне в рутина. Все пак наистина е по-добре да си говорят двете страни“, заяви Бабикян. Сподели:", "date": "2018.03.28", "title": "ГОРЕЩ АНАЛИЗ! Експерт посече БСП за малоумието да иска стенограма от срещата на Борисов с Ердоган! Първан Симеонов от \"Галъп\": Играем меко с Русия"}
{"url": "http://pik.bg/%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D1%82%D1%80%D0%B0%D1%83%D1%80-%D0%BC%D0%B0%D1%81%D0%BE%D0%B2%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D1%80%D1%83%D1%81%D0%B8%D1%8F-%D1%81%D0%BB%D0%B5%D0%B4-%D0%BE%D0%B3%D0%BD%D0%B5%D0%BD%D0%B8%D1%8F-%D0%B0%D0%B4-%D0%B2-%D0%BA%D0%B5%D0%BC%D0%B5%D1%80%D0%BE%D0%B2%D0%BE-news738400.html", "text": "В Русия сряда е ден на национален траур в памет на десетките жертви на пожара в търговския център в Кемерово и в цялата страна знамената ще са спуснати наполовина, съобщават информационните агенции. Спонтанни митинги в памет на жертвите и с лозунги срещу властите се проведоха във вторник вечерта в много руски градове, сред които столицата Москва, Санкт Петербург, Владивосток, Волгоград, Новоросийск, Ростов на Дон. Хиляди се включиха в протеста в Москва, за който нямаше предварително разрешение от властите. Някои от тях поискаха оставката на президента Владимир Путин. В Кемерово над 1500 души се събраха пред областната администрация и потърсиха отговорност за трагедията от местните власти. 64 са жертвите на инцидента, от тях 41 са деца. По последни данни пожарът е тръгнал от игрален комплекс на четвъртия етаж. Вентилационната система не се изключила и пламъците са се разпространили много бързо. Пожарната аларма не е работила, а повечето врати били блокирани, за да не могат хора без билети да влязат в киносалоните. Образувано е дело за причиняване на смърт по небрежност и за нарушаване на изискванията за противопожарна безопасност. Задържани са петима души. Сподели:", "date": "2018.03.28", "title": "НАЦИОНАЛЕН ТРАУР! Масови протести в Русия след огнения ад в Кемерово"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BE%D1%82-%D0%B3%D0%B5%D1%80%D0%B1-%D0%B4%D0%B8%D0%BC%D0%B8%D1%82%D1%8A%D1%80-%D0%B3%D0%B0%D0%BC%D0%B8%D1%88%D0%B5%D0%B2-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news738450.html", "text": "Депутатът от ГЕРБ Димитър Гамишев подаде оставка в Народното събрание. Лично главният прокурор Сотир Цацаров я поиска заради прехвърлянето на фирма, дължаща 200 000 лева за ДДС на малоимотно лице. Сподели:", "date": "2018.03.28", "title": "ПЪРВО В ПИК! Депутатът от ГЕРБ Димитър Гамишев подаде оставка в парламента"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%BE%D1%82%D0%B2%D0%BE%D1%80%D0%B5%D0%BD%D0%B0-%D0%B7%D0%B0-%D0%BF%D0%B0%D1%80%D1%82%D0%BD%D1%8C%D0%BE%D1%80%D1%81%D1%82%D0%B2%D0%BE-%D1%81-%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%8F-%D0%B1%D0%B8%D0%B7%D0%BD%D0%B5%D1%81-news738441.html", "text": "Корея е едно от икономическите чудеса на света, България е отворена и обнадеждена за партньорство с корейския бизнес. Това каза вицепремиерът по икономическата и демографска политика Валери Симеонов по време на откриването на Българо-корейски бизнес форум в столицата. \"За мен е висока чест и отговорност да открия Българо-корейския форум. Искам да поднеса поздравленията си към Република Корея за перфектно организираните зимни олимпийски игри в Пьонгчанг, където освен високия спортен дух беше постигнато едно изключително постижение, а именно основите за намаляване на напрежението на Корейския полуостров“, заяви Симеонов. \"На пръв поглед държавите ни са различни, по отношение на икономиката и бизнеса, всъщност ценностите на два народа си приличат и именно това позволява въпреки огромното разстояние помежду ни да правим интензивен общ бизнес“, коментира той, предава \"Фокус\". По думите ми българите и корейците са трудолюбиви, дисциплинирани, патриоти, до голяма степен консервативни в социално отношение, но либерални във възгледите си за глобализацията на индустриалния свят. \"Във време, в което се говори за протекционизъм за глобализация, твърде често и за икономически войни смятам, че нашите народи остават сред най-твърди привърженици за свободната частна търговия и отворените граници за международния бизнес и инвестиции. Това ми вдъхва увереност, че българо-корейските икономически отношения ще останат не само стабилни, но и имат и възходяща тенденция на развитие. България гледа на Корея като един перспективен бизнес партньор и като на държава, от която може да научи много“, допълни вицепремиерът. Симеонов изтъкна успешния пример на Корея в технологичния сектор. \"Корея е един от водещите инвеститори в иновациите. По отношение на годишните инвестиции с над 4,25% от БВП вашата държава изпреварва дори Япония и Израел“, подчерта Симеонов. Той уточни, че Корея е държавата с най-модерна икономика - далеч пред Германия, Швеция, Япония и Швейцария. \"Смятам, че може да се каже, че Корея е едно от икономическите чудеса на света, което превърна една земеделска държава в една високо технологична развита икономика. По тези и много други причини България е отворена и обнадеждена за партньорство с корейския бизнес, виждайки във вас не просто източника на капитали, пазари и инвестиции, а хора от които можем да научим много“, каза още Валери Симеонов. Сподели:", "date": "2018.03.28", "title": "Вицепремиерът Валери Симеонов: България е отворена за партньорство с корейския бизнес"}
{"url": "http://pik.bg/%D1%81%D0%B0%D1%89-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0%D1%85%D0%B0-%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D0%BA%D0%BE%D0%BD%D1%84%D0%BB%D0%B8%D0%BA%D1%82-%D1%81-%D1%80%D1%83%D1%81%D0%BA%D0%B8-%D0%BD%D0%B0%D0%B5%D0%BC%D0%BD%D0%B8%D1%86%D0%B8-%D0%B2-%D1%81%D0%B8%D1%80%D0%B8%D1%8F-news738401.html", "text": "САЩ са избегнали конфликт с руски наемници в Сирия, предава Франс прес. Министърът на отбраната на САЩ Джеймс Матис е съобщил за конфликтна ситуация, когато „руски елементи“ са пресекли линията на изток от река Ефрат, контролирана от САЩ . Началникът на генералния щаб на САЩ генерал Джо Дънфорд се е обадил на руския си колега генерал Валери Герасимов, руските наемници са се изтеглили и сблъсъкът е избегнат, твърди агенцията. Сподели:", "date": "2018.03.28", "title": "САЩ се разминаха на косъм от конфликт с руски наемници в Сирия"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D1%81%D0%B8%D1%85%D0%B8%D0%B0%D1%82%D1%8A%D1%80-%D0%B7%D0%B0-%D0%B0%D1%82%D0%B0%D0%BA%D0%B0%D1%82%D0%B0-%D1%81-%D0%BA%D0%B8%D1%81%D0%B5%D0%BB%D0%B8%D0%BD%D0%B0-%D0%B8%D0%B7%D0%B2%D1%8A%D1%80%D1%88%D0%B8%D1%82%D0%B5%D0%BB%D1%8F%D1%82-%D0%B5-%D1%84%D1%80%D1%83%D1%81%D1%82%D1%80%D0%B8%D1%80%D0%B0%D0%BD-%D1%87%D0%BE%D0%B2%D0%B5%D0%BA-news738405.html", "text": "Нападенията с киселина не са престъпления, извършвани в състояние на афект. Това са обмислени неща, а целта е жертвата да бъде накарана да страда. Това заяви за \"Здравей, България\" психиатърът Цветеслава Гълъбова, след като в понеделник вечер жена беше залята с киселина в центъра на София. Тогава неизвестен мъж нападна 36-годишната Ажда Ибрахимова на метри пред дома й. \"Това обикновено са хора, които са фрустрирани по някакъв начин, които не са могли да получат нещо желано\", посочи тя, като допълни, че причината може да е свързана с бизнес, но и с лични отношения. По тези две версии работи и полицията, каза вчера вътрешният министър Валентин Радев. \"Жертвата е направила нещо, което не се харесва на извършителя. Целта е тя да бъде унизена и обезобразена за цял живот\", посочи д-р Гълъбова. Според нея извършителите на подобен род престъпления са неустойчиви хора, които са несигурни в себе си, и се отличават с примитивизъм в личностен план. Сподели:", "date": "2018.03.28", "title": "ГОРЕЩА ТЕМА! Психиатър за атаката с киселина: Извършителят е фрустриран човек"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B7%D0%B0%D1%81%D0%B8%D0%BF%D0%B0-%D1%81-%D0%BF%D0%BE%D1%85%D0%B2%D0%B0%D0%BB%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news738455.html", "text": "\"Този форум беше едно много добро постижение за българската външна политика и като цяло за България като член на ЕС, като един посредник между Турция и ЕС. Това е повече от очевидно, никой не може да пренебрегне или омаловажи резултатите. Използвам случая, за да поздравя премиера за постижението, което успя да постигне“, допълни Валери Симеонов, предава \"Фокус\". Срещата ЕС – Турция във Варна е много добро постижение за българската външна политика и като цяло за страната ни. Това каза пред журналисти вицепремиерът по икономическата и демографска политика Валери Симеонов относно срещата ЕС-Турция във Варна . На въпрос какви са изводите, които могат да се направят след срещата във Варна, Симеонов заяви: \"След като се запозная с детайлите, ще могат да отговоря конкретно. Там имаше разговори, свързани с енергетиката, за които нямам информация, трябва да събера такава и тогава ще мога да кажа“. Сподели:", "date": "2018.03.28", "title": "ЕКСКЛУЗИВНО! Валери Симеонов засипа с похвали Борисов след срещата във Варна"}
{"url": "http://pik.bg/%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-20-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B3%D1%80%D0%BE%D0%B7%D0%B8-%D1%83%D0%B1%D0%B8%D0%B9%D1%86%D0%B8%D1%82%D0%B5-%D0%BF%D0%BE%D0%B3%D1%83%D0%B1%D0%B8%D0%BB%D0%B8-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D0%B0-%D0%BA%D1%80%D0%B0%D0%B9-%D0%BD%D0%B0%D1%80%D0%B5%D1%87%D0%B5%D0%BD%D1%81%D0%BA%D0%B8-%D0%B1%D0%B0%D0%BD%D0%B8-news738497.html", "text": "Извършителите на убийството на софийския бизнесмен край Нареченски бани може да лежат в затвора до 20 години. Това съобщи на брифинг наблюдаващият прокурор Анна Викова . От вчера те са задържани за 72 часа. Предявено им е обвинение за умишлено убийство, като наказанието за това е от 10 до 20 години лишаване от свобода. „Разследването е на ранен етап и въпреки извършените над 6 претърсвания и изземвания, 4 огледа, следствени експерименти, свидетелски показания и назначени съдебно-медицински и други експертизи на веществени доказателства, активната фаза на разследването продължава”, каза прокурор Викова. По думите ѝ при събиране на по-различен обем от доказателства това обвинение като правна квалификация може да бъде променено. Убитият и баща и син Севдалин и Марин Буюклиеви са имали общо търговско дружество, като Венцислав Маринов е бил управител. Бащата е криминално проявен, но е бил реабилитиран. Сподели:", "date": "2018.03.28", "title": "ОБВИНЕНИЕ! 20 години затвор грози убийците, погубили бизнесмена край Нареченски бани"}
{"url": "http://pik.bg/%D0%B7%D0%B0%D1%80%D0%B0%D0%B4%D0%B8-%D1%81%D1%82%D0%B0%D1%80%D0%B0-%D0%B2%D1%80%D0%B0%D0%B6%D0%B4%D0%B0-52-%D0%B3%D0%BE%D0%B4%D0%B8%D1%88%D0%B5%D0%BD-%D1%81%D0%B5-%D0%BF%D0%BE%D1%87%D0%B5%D1%80%D0%BF%D0%B8-%D1%81%D0%BE%D0%BB%D0%B8%D0%B4%D0%BD%D0%BE-%D0%B8-%D0%B7%D0%B0%D1%82%D1%80%D0%B8-%D0%B1%D0%B0%D1%89%D0%B0-%D1%81%D0%B8-%D1%81-%D0%B4%D1%8A%D1%80%D0%B2%D0%B5%D0%BD-%D0%BF%D1%80%D1%8A%D1%82-news738498.html", "text": "Мъж, убил баща си, е задържан от служители на полицейското управление в Септември, съобщиха от ОДМВР - Пазарджик. Сигнал за случилото се е подаден рано тази сутрин в дежурната част на управлението. Незабавно на мястото са насочени полицейски екипи и линейка на „Спешна помощ“. Пристигайки униформените установили, че в основата на тежкото битово престъпление е стар конфликт между 52-годишен мъж и възрастните му родители. Мъжът системно злоупотребявал с алкохол и проявявал агресивно поведение към тях. Рано тази сутрин скандалът се разразил отново, като се спречкал първо с майка си, а после и с баща си. В резултат на солидно употребения алкохол мъжът взел дървен прът и ударил с него 77-годишния си баща в областта на главата. Възрастният мъж починал на място. На местопроизшествието е извършен оглед от дежурна група при РУ - Септември, иззети са веществени доказателства имащи отношение към извършеното тежко престъпление. Мъжът е задържан за срок от 24 часа. За случая незабавно е уведомена Окръжната прокуратура в Пазарджик, образувано е дознание. Сподели:", "date": "2018.03.28", "title": "ЗАРАДИ СТАРА ВРАЖДА: 52-годишен се почерпи солидно и затри баща си с дървен прът"}
{"url": "http://pik.bg/%D0%BD%D0%B0-%D0%BF%D0%B0%D0%B7%D0%B0%D1%80%D0%B0-%D0%B2%D1%81%D0%B5%D0%BA%D0%B8-%D1%81%D0%B5%D0%B4%D0%BC%D0%B8-%D1%82%D1%8A%D1%80%D0%B3%D0%BE%D0%B2%D0%B5%D1%86-%D0%BD%D0%B8-%D1%83%D0%B4%D1%80%D1%8F-%D0%B2-%D0%B3%D1%80%D0%B0%D0%BC%D0%B0%D0%B6%D0%B0-news738378.html", "text": "Всеки седми търговец ни удря в кантара и ни продава по-малко количество стока, отколкото изписаното на везната. Това показват данни на Държавна агенция за метрологичен и технически надзор (ДАМТН), цитирани от „Монитор“. Оказва се, че от инспектираните през 2017 г. общо 5597 везни за 817 или 14,6% е установено, че не отговарят на законовите изисквания. 261 измервателни уреда пък не са разрешени за използване за търговски плащания. 545 (близо 10%) теглилки са били без знаци, удостоверяващи резултати от извършена проверка, а за 11 броя са открити други несъответствия с изискванията на Закона за измерванията и приложимите наредби като техническа неизправност и неправилна употреба. С всяка изминала година обаче нарушителите се увеличават. През 2015 г. фалшивите кантари са били 12,2%, през 2016 г. – 14,2%, а миналата – 14,6%. От държавната агенция обясняват, че този ръст се дължи и на факта, че инспектираните везни са с 1530 повече спрямо тези през 2016 г., както и на засилените масови проверки на пазари и стокови тържища и на проверките във временни пунктове за продажба на сезонни плодове и зеленчуци през летните месеци и есента. „Нарушенията се дължат предимно на липса на валиден знак от последваща периодична проверка. Везните се проверяват всяка година. Повечето нарушения, които откриваме, са за везни с изтекъл срок на валидност. Второто по големина нарушение е ползването на кантари, които не са от одобрен тип по Закона за измерванията“, коментира Павлина Данаилова, директор Дирекция „Метрологичен надзор“ в ДАМТН. Според държавната агенция с неизправни кантари най-често ни цакат по пазарите и тържищата, където близо 34 на сто от проверените устройства са били нередовни. 31,5% пък са хванатите кантари в обектите за измерване на големи товари. Освен това обаче се оказва, че масово ни мамят и в малките магазинчета, главно в провинцията. На кантарите на тези търговци не им били направени нужните проверки, които да доказват, че всичко им е наред. За да припечелят някой лев отгоре, бабите и дядовците, които продават по улицата плодове и зеленчуци, произведени в двора, също си спестяват по килце. В повечето пъти обаче те не го правят нарочно, а просто използват кантарите, които имат подръка. „Там се използват най вече везни, които не отговарят на законовите изисквания, т.нар. черни везни. Не се знае как точно измерват и каква е тяхната стабилност. Това са теглилки, които не са разрешени за използване с цел измерване за търговски плащания“, разясни Данаилова. Много често подобни нарушения се срещали и по временните тържища за продажба на грозде, където хората се отбиват, за да си купят материал за вино и ракия. Трудно е обаче ние като потребители да разберем дали мерилото е разрешено за търговска употреба и дали е преминало изискуемата проверка. Ако има такава, то на уреда трябва да има поставен знак. „За потребителя е важно да се убеди, че преди да му бъде измерена покупката, везната показва 0. При ценоизчисляващите везни да се убеди, че правилно му е въведена цената за 1 кг от продукта. При съмнения за невярно измерване потребителят следва да поиска повторно измерване на продукта, а също и да измери покупката си на контролните везни, каквито има монтирани на пазарите и в големите търговски обекти и да информира управата на пазара за това или да подаде сигнал в ДАМТН“, категорични са от контролния орган. Сигнал за това, че можем да бъдем излъгани в грамажа на покупката, може да бъде много ниската обявена цена за 1 кг продукт спрямо обявените от другите търговци цени за същия продукт. От 200 до 500 лева пък ще трябва да платят юридическите лица, в това число и едноличните търговци, ако бъдат хванати, че правят далавери и цакат клиентите си в грамажа. През миналата година инспекторите на ДАМТН са съставили 688 акта на лицата, които нарушават закона. Санкции са наложени и на двама майстори, които ремонтирали устройства за измерване. Сподели:", "date": "2018.03.28", "title": "НА ПАЗАРА! Всеки седми търговец ни удря в грамажа"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D1%80%D0%B5%D1%88%D0%B8-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%B4%D0%B0-%D1%81%D0%B5-%D1%81%D1%82%D1%80%D0%BE%D0%B8-%D0%B4%D0%BE-50-%D0%BC%D0%B5%D1%82%D1%80%D0%B0-news738505.html", "text": "Народните представители приеха окончателни промени в Закона за устройството и застрояването на Столична община . Промените включват ограничения във височината на сградите: за централна градска част - 50 метра, с изключение на имотите в зоната на новия делови център; за територията, ограничена от Околовръстния път, южна строителна граница на София, бул. „Цар Борис Трети“ - 15 метра; за останалата част - 75 метра. Първоначалното предложение беше- за централна градска част до 50 метра; в рамките на Околовръстния път - 75 метра; извън Околовръстния път - 15 метра; в останалата част на града - 125 метра. Отпадна и предложението за територии за много високо строителство - Околовръстния път при ж.к. „Люлин“ и по бул. „Цариградско шосе“ от кръстовището на 7-ми км до р. Искър. Депутатите въведоха минимална озеленена площ: за детски градини- 50%; за училища- 20%; за висши училища 30%; за лечебни заведения- 30%; за заведения за социални услуги- 30%. С промените се конкретизираха границите на районите „Витоша“, „Овча купел“, „Люлин“, „Панчаре Сподели:", "date": "2018.03.28", "title": "ДОБРА НОВИНА! Парламентът реши в центъра на София да се строи до 50 метра"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BA%D0%B0%D0%BA-%D0%B4%D0%B0-%D1%80%D0%B5%D0%B0%D0%B3%D0%B8%D1%80%D0%B0%D0%BC%D0%B5-%D0%BF%D1%80%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D1%81-%D0%BA%D0%B8%D1%81%D0%B5%D0%BB%D0%B8%D0%BD%D0%B0-news738408.html", "text": "В първия момент различните киселини не могат да бъдат различени, защото при всички тях се наблюдава едно и също – болка и изключително повишаване на температурата заради реакцията с кожата. Това каза по БНТ учителят по химия Наско Стаменов за заливането с киселина. Той даде и много ценен съвет какво трябва да направим и каква да е реакцията ни, ако бъдем нападнати по този начин: \" Сподели:", "date": "2018.03.28", "title": "ВАЖНО! Как да реагираме при нападение с киселина?"}
{"url": "http://pik.bg/%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%B8%D1%86%D0%B0%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%B5-%D1%82%D0%BE%D0%BF%D0%B8-%D0%B3%D1%80%D0%B0%D1%84%D0%B8%D0%BA%D0%B0-news738424.html", "text": "Безработицата в Пловдивска област намалява. Това сочат резултати от наблюдението на работната сила в региона през 2017 г., проведено от Териториално статистическо бюро Юг. Експертите са изчислили, че коефициентът на безработица се е свил с 2 процентни пункта в сравнение с 2016 г. и достига 4.7%, като безработните лица са малко над 15 хиляди. През 2017 г. икономически активните лица на възраст 15-64 навършени години са 320.3 хил., или 73.6% от населението на същата възраст. В сравнение с 2016 г. коефициентът на икономическа активност (15-64 навършени години) се увеличава със 7.1 процентни пункта. Заетите лица на възраст 15-64 навършени години са 305 хил., като в сравнение с 2016 г. се увеличават с 12.2%. Ръст на заетост се наблюдава и за възрастовата група 55-64 навършени години. Той достига 69.2%, и е със 7.0 процентни пункта по-висок в сравнение с 2016 година, разяснява \"Марица\". Броят на заетите лица с висше образование е 90.1 хил., със средно - 185.7 хил. и с основно и по-ниско образование - 41.2 хиляди. Коефициентът на заетост при висшистите е 71.8%, или с 4.6 процентни пункта по-висок от този за 2016 г. За хората със средно образование той е 63.5% и съответно с 6.9 процентни пункта по-висок. Тези с основно и по-ниско образование - са 26.6%, съответно със 7.6 процентни пункта по-висок спрямо 2016 година. Икономически неактивните лица между 15 и 64 години са 114.9 хил., от които 47.9 хил. са мъже и 67.0 хил. - жени. Коефициентът на икономическа неактивност е 26.4%, съответно 22.0% за мъжете и 30.8% за жените. Справка за безработицата в Пловдивска област за периода 2007-2017 г. сочи, че най-ниска - 3.1% е била през 2007 г., а най-висока през 2013 г. - 13.4%. Сподели:", "date": "2018.03.28", "title": "Безработицата в Пловдив се топи (ГРАФИКА)"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%BD%D0%B0-%D0%B7%D0%B2%D0%B5%D1%80%D1%81%D0%BA%D0%B8-%D1%83%D0%B1%D0%B8%D1%82%D0%B8%D1%8F-%D0%B2%D0%B5%D0%BD%D1%86%D0%B8%D1%81%D0%BB%D0%B0%D0%B2-%D1%81%D0%B2%D1%8A%D1%80%D1%88%D0%B8%D0%BB%D0%B8-%D0%BF%D0%BE%D0%BB%D0%BE%D0%B2%D0%B8%D0%BD%D0%B0%D1%82%D0%B0-%D1%80%D0%B0%D0%B1%D0%BE%D1%82%D0%B0-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-news738489.html", "text": "Близките на убития Венцислав Маринов сами намират охранителната камера, която е заснела скандала в заведението край Нареченски бани и я предават на полицията. Това съобщи на брифинг директорът на ОДМВР - Пловдив старши комисар Атанас Илков. \"В периода 21-25 март близките на убития правят безуспешни опити да се свържат с него, но телефонът му е изключен. Това не е типично за Венцислав и затова те са провокирани да обявят в полицията за изчезването му”, каза Илков. На 23 март в 9 РУ в София те подават сигнала. Започват съвместни издирвателни мероприятия. На по-късен етап се установява и видеозаписа от камера в заведението, от който полицията придобива данни за скандала и вече има сериозни основания да смята, че е извършено тежко престъпление спрямо Венцислав, предава \"Фокус\". По-късно установяват и мястото, където е изхвърлен трупа, над село Косово в река Чепеларска. Роднините сами отиват в заведението на третия ден от изчезването на Венцислав, тъй като са знаели за неговите бизнес взаимоотношения с бащата и сина Боюклиеви. Те намират камерата и я вземат. \"Тъй като тя е с определени кодове я отнасят в София на човек, който може да отвори записа и да се покаже какво се случва на него“, каза Илков. Окръжният прокурор Румен Попов поясни, че камерата е била свалена от стената, където обикновено стои, а мястото е било замазано със строителни материали, за да няма следа. Роднините я намират изхвърлена в стопанска постройка в двор, където са събрани строителни отпадъци. От прокуратурата направиха уточнение и за това, че убитият не е дължал пари, а е имал съмнения, че се злоупотребява с паричните средства и обороти, които се реализират в търговския обект. Сподели:", "date": "2018.03.28", "title": "РАЗКРИТИЕ! Близките на зверски убития Венцислав свършили половината работа на полицията"}
{"url": "http://pik.bg/%D1%81%D1%80%D0%B5%D1%89%D0%B0-%D0%BF%D1%83%D1%82%D0%B8%D0%BD---%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9---%D1%8E%D0%BD%D0%BA%D0%B5%D1%80---%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE-%D1%81%D1%85%D0%B5%D0%BC%D0%B0%D1%82%D0%B0-%D0%B5%D0%B2%D0%BA%D1%81%D0%B8%D0%BD%D0%BE%D0%B3%D1%80%D0%B0%D0%B4-%D0%B7%D0%B0%D1%89%D0%BE-%D0%BD%D0%B5-%D0%BA%D0%BE%D0%B3%D0%B0-%D0%B0%D0%BA%D0%BE-%D0%BD%D0%B5-%D1%81%D0%B5%D0%B3%D0%B0-news738430.html", "text": "Стефан Тафров, обикновен формалдехид, за чиито гей подвизи още се носят легенди из коридорите на ООН, избълва отрова срещу Русия по Нова. Спомена и за \"държавен тероризъм\". И за \"малко бременната България“, която отказвала солидарност на Запада и не гонела руски дипломати. На типове като този всеки път трябва да се припомня как набедиха Сергей Антонов за атентата срещу папата. Тогава пак имаше „солидни доказателства“ за българската следа. „Прогресивният“ свят се беше обединил, медиите бълваха пропаганда, а една змеица на име Клеър Стърлинг (предтеча на Тереза Мей, дори визуално) надъхваше с басни за поръчителите от КГБ. После папата дойде на крака в София и се извини на България. Сергей Антонов, разбира се, бе със съсипан живот и издъхна в духовна и физическа мизерия, забравен от всички. На типове като Тафров трябва да се припомня и за \"великите\" операции-зрелища за пред камерите на Си Ен Ен от типа „Пустинна буря“, когато Западът разполагаше със „солидни доказателства“, че Саддам складира химическо оръжие. Ако не и ядрено. И всеки момент ще натисне копчето. После Тони Блеър, друг предшественик на Тереза Мей, трябваше да се извинява, Ирак се разпадна и разцепи на фундаменталистки групи, появи се ИДИЛ, ислямски терористи окървавиха Лондон. Да се припомня и за избитите сърби-християни след бомбардировките над Белград заради „чудовищния геноцид“ на Милошевич. За който, естествено, отново имаше „солидни доказателства“. Да се припомня и че Иван Костов, духовният гуру на Стефан-Тафровци, пусна натовските самолети към Сърбия. И това бе началото на края му. После безславно падна от власт. Има неща, които не се прощават и има народна стихия, пред която и най-върлият диктатор е безсилен. Алюзиите с двойния предател Скрипал не са косвени. България пак е пред съдбоносен избор, но това не е избор между „либералните ценности“ и „комунистическото наследство“. Изборът е между нормалността и безумието. Засега властта удържа и това е равнозначно на малко геройство. Съмнява ли се някой в степента на натиска? В недвусмислените заплахи, в рекета дори – морален и финансов? Цакат ни с мантрите за идеологическа принадлежност към същите тези прословути „либерални ценности“. Но либерална ценност ли е да клеветиш и насъскваш общества и народи едни срещу други? Да активираш реториката от най-мрачните времена на Студената война? Да дрънкаш оръжия? Да проповядваш милитаризъм? Да търсиш конфликта на всяка цена, да важничиш и размахваш пръст, и то може би в името на вътрешнопартийни цели, от корист? Да разпалиш от суета, инат или лудост Трета световна? Ситуацията за Борисов и колегите му е трудна. Не ми се иска да правя аналогии с едно друго време от края на 30-те години, преди избухването на Втората световна. Не ми се иска да си спомням, че и Първата световна започна след един атентат. Да не дърпаме дявола за опашката. Какво трябва да се направи? Как хем да угодиш на съюзниците, хем да не разсърдиш имперска Русия, и то когато над главата ти се е надвесил със строгостта на ревизор очевидно прокремълският президент Радев? Единствено вярно би било да се постъпи според интересите на България. Не на Брюксел, Лондон или Москва, а на София. За малка България е важно да е добре с всички, да общува, партнира и търгува с всички, да е мост, както повелява и географското й положение. Със срещата в Евксиноград вече показахме, че владеем тънкото изкуство на медиацията. Моментът е наистина тежък за Борисов, но би могъл да се превърне в исторически за България. В ситуация, когато председателстваме Евросъюза, трябва да инициираме разумен контакт между враждуващите сили. Да опитаме да ги съберем на една маса, да отпушим диалог, да посредничим. Няма по-подходящи от нас – еднакво близки сме и до Русия (духовно, религиозно и сантиментално), и до Запада (в качеството си на формални съюзници). Оттук нататък усилията на дипломацията ни трябва да бъдат насочени в тази посока. Отзовем ли руснаци, взимаме страна. Замълчим ли, снишим ли се по живковски, докато отмине бурята, пак взимаме страна. Тогава ще ни намразят всички, ставаме непотребни и жалки. Нужно е публично, гласно да призовем към помирение и не просто да призовем – да го организираме, според силите и авторитета си. Иначе австрийският канцлер, хитрецът Курц, ще се възползва и първи ще се сети. Среща Путин - Тереза Мей - Туск - Юнкер - Борисов по схемата \"Евксиноград\"? Защо не? Кога, ако не сега? Сподели:", "date": "2018.03.28", "title": "Среща \"Путин - Тереза Мей - Юнкер - Борисов\" по схемата \"Евксиноград\"? Защо не? Кога, ако не сега?"}
{"url": "http://pik.bg/%D0%BA%D0%BE%D1%80%D0%BD%D0%B8-%D0%B8-%D1%82%D1%80%D1%83%D0%BF%D0%B0%D1%82%D0%B0-%D0%B9-%D0%B2%D0%B7%D0%B5%D1%85%D0%B0-%D0%B7%D0%B0-%D0%BB%D0%B0%D0%BF%D0%BD%D0%B8-%D1%88%D0%B0%D1%80%D0%B0%D0%BD%D0%B8-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA%D0%BB%D0%B8%D0%B8-%D0%BA%D1%8A%D1%82%D0%BA%D0%B0%D1%82-%D0%B3%D0%B8-%D1%81-%D0%B8%D0%B7%D1%82%D1%8A%D1%80%D0%BA%D0%B0%D0%BD%D0%B8-%D0%BB%D0%B0%D1%84%D0%BE%D0%B2%D0%B5-%D0%B8-%D0%B2%D0%B5%D1%87%D0%BD%D0%B8%D1%82-news738508.html", "text": "Десетки хора дойдоха при нас и споделиха, че ако не си от ГЕРБ - не те взимат на работа. Този  изтъркан лаф пусна Корнелия Нинова на хората в Пазарджик. Лидерът на БСП обикаля села и паланки да си прави пиар, докато правителството на Борисов кове европейска политика. \"Във всички държавни служби се назначава по партиен признак. Хората ми казват: „Не ги харесваме, но ни е страх да го кажем, защото ще последват репресии към нас, към близките ни, към децата ни“. Това е съвременно робство в модерна държава, в 21 век. БСП не иска това за България и за децата ни. Ще ви освободим от страха. Не губете вяра, че животът ви може да бъде различен\", заяви още в популисткото си слово Нинова. 500 души в Младежкия дом бяха взети за лапни шарани от синята приватизаторка в червена кожа. \"Държавното и общинско здравеопазване е наш приоритет. Подготвяме цялостен нов модел на здравната система. Доходите, пенсиите също са наш приоритет. Трябва обаче в България да има малък и среден бизнес и производство, а не 10 големи фирми да взимат всички обществени поръчки\", каза още тя. По думите й хората вече искат промяната да се случи и всеки ден има протести. \"БСП показа, че сме опозицията на това управление. Няма друга. Сега ще покажем, че сме и алтернатива на това управление. Свикваме най-голямо национално съвещание в края на май, на което ще заявим визията на БСП за бъдещето на България\", заяви Корнелия Нинова. Тя посочи, че левицата извежда на преден план ролята на държавата и държавността в различни сектори. \"Неслучайно настояваме държавата да изкупи ЧЕЗ, защото това е стратегически сектор от националната ни сигурност. Сделката е пример за паралелната държава и задкулисие\", посочи лидерът на Столетницата. \"Няма да идваме при вас само на избори, за да ви искаме подкрепата. Тук сме и сега, за да решаваме проблемите ви\", настоя в заключение Нинова. Ръководството на левицата проведе снощи и заседание в града, заедно с общински председатели на БСП. Сподели:", "date": "2018.03.28", "title": "Корни и трупата й взеха за лапни шарани пазарджиклии! Къткат ги с изтъркани лафове и вечните обещания за заплати, пенсии, здравеопазване..."}
