{"url": "http://pik.bg/%D0%BF%D1%83%D1%82%D0%B8%D0%BD-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%80%D1%83%D1%81%D0%B8%D1%8F-%D1%82%D1%83%D1%80%D1%86%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D1%81%D1%87%D0%B8%D1%82%D0%B0%D1%82-%D0%B7%D0%B0-%D0%BD%D0%B0%D0%BF%D1%8A%D0%BB%D0%BD%D0%BE-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%B5%D0%BD%D0%B8-news704598.html", "text": "РИА Новости Отношенията между Русия и Турция могат да се считат за напълно възстановени, заяви рускитя държавен глава Владимир Путин преди срещата с турския президент в Сочи, в понеделник, предава . Според думите на Путин, за първите девет месеца от 2017 г., стокообмена между двете държави се е увеличил три пъти спрямо кризата от есента на 2016 г. Двете страни работят заедно по голям брой проблеми, включително и решаване на кризата в Сирия, добави още руският президент, като обърна внимание на позитивния ефект, който носи съвместната работа на Москва и Анкара.", "date": "2017.11.13", "title": "Путин: Отношенията Русия-Турция може да се считат за напълно възстановени"}
{"url": "http://pik.bg/%D0%BF%D0%B5%D1%81%D0%BA%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BF%D0%BE-%D0%BA%D0%B0%D0%BA%D0%B2%D0%B8-%D1%82%D0%B5%D0%BC%D0%B8-%D1%81%D0%B0-%D1%81%D0%B8-%D0%B3%D0%BE%D0%B2%D0%BE%D1%80%D0%B8%D0%BB%D0%B8-%D0%BF%D1%83%D1%82%D0%B8%D0%BD-%D0%B8-%D0%B5%D1%80%D0%B4%D0%BE%D0%B3%D0%B0%D0%BD-news704638.html", "text": "РИА Новости. „Проведена е контролна ревизия на някои теми от двустранните отношения. Това включва и оперативни въпроси по проекта за АЕЦ „Аккую“, доставки на селскостопанска продукция и други въпроси свързани с търговско-икономическото сътрудничество. След това преговорите са продължили с делегации с по-тесен и професионален състав, по въпроси свързани със сигурността в Сирия. В нея са участвали министърът на отбраната на Русия, началникът на Генералния щаб на Турция, специалният представител на руския президент за Сирия Лаврентиев и министъра на външните работи. Те са провели предметни преговори по сирийската тема“, съобщи Песков. Президентите на Русия и Турция Владимир Путин и Реджеп Таийп Ердоган са направили ревизия на двустранните отношения, а след това в разширен състав са обсъдили ситуацията в Сирия. Това заяви говорителят на руския президент Дмитрий Песков пред журналисти, предава Според неговите думи, преговорите между президентите във формат един на един са продължили 2 – 2,5 часа. След това са се състояли разговори в разширен състав, в които са взели участие и делегациите, предава Фокус.", "date": "2017.11.13", "title": "Песков разкри по какви теми са си говорили Путин и Ердоган"}
{"url": "http://pik.bg/%D0%B1%D0%B0%D0%B1%D0%B0-%D1%85%D0%B2%D1%8A%D1%80%D0%BB%D0%B8-%D1%81%D0%BF%D0%B5%D1%81%D1%82%D1%8F%D0%B2%D0%B0%D0%BD%D0%B8%D1%8F%D1%82%D0%B0-%D1%81%D0%B8-%D0%BE%D1%82-%D0%B1%D0%B0%D0%BB%D0%BA%D0%BE%D0%BD%D0%B0-%D0%BD%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-news704546.html", "text": "83-годишна баба хвърли през балкона на дома си спестяванията си. Това съобщиха от полицията в Силистра. Възрастната жена станала жертва на телефонна измама за сумата от 2100 лв. На 11 ноември тя получила обаждане, че неин близък се нуждае от пари за лечение. На фалшивия зов бабата не повярвала. Веднага след това с нея се свързал мъж, представящ се за полицай, който съобщил, че в района се провежда операция за залавяне на измамниците. Поискал да съдейства, като хвърли през балкона наличните си пари, за да може престъпниците да бъдат задържани в момента, когато ги вземат. По случая е образувано досъдебно производство.", "date": "2017.11.13", "title": "Баба хвърли спестяванията си от балкона на ало измамници"}
{"url": "http://pik.bg/%D0%BD%D0%B5%D0%B0%D0%B4%D0%B5%D0%BA%D0%B2%D0%B0%D1%82%D0%BD%D0%B0-%D0%B8-%D0%BF%D0%BE-%D0%B3%D0%B0%D1%89%D0%B8-%D0%B7%D0%BE%D1%80%D0%BD%D0%B8%D1%86%D0%B0-%D0%BB%D0%B8%D0%BD%D0%B4%D0%B0%D1%80%D0%B5%D0%B2%D0%B0-%D0%B2%D0%B7%D0%B5-%D0%B3%D1%80%D0%B0%D0%BC%D0%B0%D1%82%D0%B8%D0%BA%D0%B0%D1%82%D0%B0-%D0%BD%D0%B0-%D0%BD%D0%B8%D0%BA%D0%B8-%D0%BA%D1%8A%D0%BD%D1%87%D0%B5%D0%B2-%D1%81%D0%BD%D0%B8%D0%BC%D0%BA%D0%B8-news704635.html", "text": "Зорница Линдарева влезе доста почерпена в Къщата на Биг Брадър. Моделката, която се прочу като любовница на Стефан Манов-Тачо, призна във видеото си, че влиза отново в зрелищното риалити, за да се покаже в истинската си светлина, тъй като след участието си в сезона \"Образцов дом\" не е харесала играта си и през цялото време е била неадекватна. В същото състояние обаче Линдарева се появи и тази вечер в студиото на Ники Кънчев. Тя не отговори на нито един въпрос на водещия подобаващото, накрая той просто се чудеше какво да я пита. Изнервен, водещият я \"сряза\": \"Хареса ми като каза, че си влязла в неадекватност. На някой въпрос ще отговориш ли адекватно?\". Манекенката от столичния квартал \"Люлин\" се вмъкна в Къщата по синя дантелена рокла, която по-скоро имаше за цел да покаже гащите й, отколкото да ги скрие. След кака Зорче в шоуто влезе Кирил, който участва в \"Биг Брадър 2015\". Варненецът се похвали с годеница и със син - Александър на 2 месеца.", "date": "2017.11.13", "title": "Неадекватна и по гащи Зорница Линдарева взе граматиката на Ники Кънчев (СНИМКИ)"}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%D0%B3%D0%B5%D0%BD%D0%B5%D1%80%D0%B0%D0%BB%D0%B5%D0%BD-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D1%8E%D0%BD%D0%B5%D1%81%D0%BA%D0%BE-%D0%BF%D0%BE%D0%BB%D0%BE%D0%B6%D0%B8-%D0%BA%D0%BB%D0%B5%D1%82%D0%B2%D0%B0-news704612.html", "text": "Бившият френски министър на културата Одре Азуле положи клетва като генерален директор на ЮНЕСКО.  Церемонията се състоя по време на провеждащата се в Париж 39-та сесия на Генералната конференция на ЮНЕСКО, съобщи БТА. Встъпвайки в длъжност, Азуле обеща да работи \"изключително в интерес на организацията и да не приема инструкции от нито едно правителство\". Одре Азуле беше утвърдена за генерален директор на ЮНЕСКО от Генералната конференция на организацията на 10 ноември. Тя е втората жена след Ирина Бокова, която ще оглави Организацията за образование, наука и култура на ООН. В първите си изявления Азуле подчерта, че ЮНЕСКО трябва енергично и решително да реагира на многобройните предизвикателства, с които се сблъсква съвременният свят. Сред приоритетите тя постави борбата с екстремизма, насилието, неграмотността, разрушаването на околната среда.", "date": "2017.11.13", "title": "Новият генерален директор на ЮНЕСКО положи клетва"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D1%80%D0%B8%D0%BD%D1%86-%D1%87%D0%B0%D1%80%D0%BB%D0%B7-%D0%B5%D0%B2%D1%80%D0%B5%D0%B9%D1%81%D0%BA%D0%B8%D1%82%D0%B5-%D0%B8%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BE%D1%82-%D0%B5%D0%B2%D1%80%D0%BE%D0%BF%D0%B0-%D1%81%D0%B0-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D0%B7%D0%B0-%D1%80%D0%B0%D0%B7%D0%BC%D0%B8%D1%80%D0%B8%D1%86%D0%B8%D1%82%D0%B5-%D0%B2-%D0%B1%D0%BB%D0%B8%D0%B7%D0%BA%D0%B8%D1%8F-%D0%B8-news704634.html", "text": "Еврейските имигранти от Европа са причината за размириците в Близкия изток. Това е написал британският престолонаследник принц Чарлз, съобщи лондонският в. Дейли мейл. Изданието публикува послание на сина на кралица Елизабет II до неговия близък приятел Лауренс ван дер Пост, изпратено след посещение на страна от Персийския залив през 1986 г. \"Започвам да разбирам арабите в Израел. Преди не смятах тази държава за колония на САЩ. Арабите и евреите имат общ произход и двата народа семити. Но влиянието от Европа и най-вече на полските евреи запалиха тероризма в региона. Аз разбирам, че това е много сложен въпрос, но как да се справим със злото, наречено тероризъм, ако не го изкореним?\", пита още британският аристократ. В края на писмото 38-годишният тогава Чарлс задава още един въпрос. \"Как така нито един президент на САЩ досега не се справил с еврейската лоби или поне не го е взел под контрол?\", пита той. Публикацията предизвика остра реакция сред еврейската общност на Острова. \"Това е много тревожен сигнал. Според бъдещия крал Израел не е огнище на еврейския народ, а създадена чрез някакво задкулисие страна. Според нас такива изяви са чиста проба антисемитизъм\", посочи лидерът на еврейска организация Гидеон Фолтър пред вестника. Според Фолтър обаче принцът на Уелс оттогава си е променил отношението на евреите. Водачът припомня как наследникът на короната се е срещал с депутата от горната камара на парламента в Лондон и бивш главен равин на Великобритания (1991-2013 г.) Джонатан Сакс. Прессекретарят на британския престолонаследник отказа да коментира публикацията. \"В писмото са изразени лични впечатления на принц Чарлз от пътуванията му, а не гледната точка на негово височество\", заявиха от Бъкингамския дворец. От обявяването на независимостта на Израел през 1948 г. от Лондон нито един британски монарх не е посещавал официално еврейската държава. Принц Чарлз бе на погребенията на израелския премиер Ицхак Рабин (1995 г.) и президента на близкостоящата страна Шимон Перес (2016 г.) Посещенията на наследника обаче носеха чисто формален характер и той не проведе никакви официални срещи, информира \"Дейли мейл\".", "date": "2017.11.13", "title": "СКАНДАЛ! Принц Чарлз: Еврейските имигранти от Европа са причината за размириците в Близкия изток"}
{"url": "http://pik.bg/%D1%80%D1%83%D1%81%D0%B5-%D0%B5-%D1%80%D0%B0%D1%8F%D1%82-%D0%BD%D0%B0-%D0%B4%D0%B6%D0%B8%D0%B3%D0%B8%D1%82%D0%B8%D1%82%D0%B5-%D0%B2%D1%81%D0%B5%D0%BA%D0%B8-%D0%B4%D0%B5%D0%BD-%D1%85%D0%B2%D0%B0%D1%89%D0%B0%D1%82-%D0%BF%D0%BE-%D0%B5%D0%B4%D0%B8%D0%BD-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-news704527.html", "text": "За последните 20 дни в Русе са засечени повече от 20 неправоспособни шофьори, а други 16 са управлявали превозни средства след употреба на алкохол. Това коментира старши инспектор Стилиян Станев - началник на група \"Пътен контрол\" към областната дирекция на МВР в Русе. По думите му фрапиращо в случая е, че голяма част от засечените шофьори са с измерена концентрация на алкохол във високия диапазон - над 1, 2 промила. Станев каза, че почти всеки ден екипи на КАТ в Русе засичат недобросъвестни шофьори, които управляват с висока скорост автомобили в града. Последният случай е от вчера през деня. Спортен автомобил \"Хонда\" преминал с висока скорост покрай екип на КАТ на бул. \"Христо Ботев\". Състезателната кола била и без поставени регистрационни табели. Униформените подали сигнал със стоп-палка, но шофьорът не спрял. Тогава полицейският екип последвал колата. Тя била спряна в една от улиците. Установено било, че автомобилът няма \"Гражданска отговорност\". На шофьора са съставени два акта за извършените нарушения, иззето му и свидетелството за управление. Той имал и две неплатени глоби за предишни провинения. По думите на Станев шофьорът обяснил, че изпробвал автомобила, тъй като се готвел за състезание.", "date": "2017.11.13", "title": "Русе е раят на джигитите! Всеки ден хващат по един без книжка"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%B7%D0%BB%D0%BE%D0%B2%D0%B5%D1%89-%D0%B4%D1%80%D0%B5%D0%B2%D0%B5%D0%BD-%D0%BE%D1%81%D1%82%D1%80%D0%BE%D0%B2-%D0%BD%D0%B0-%D0%B7%D0%B0%D0%B3%D0%B0%D0%B4%D1%8A%D1%87%D0%BD%D0%B8-%D1%83%D0%B1%D0%B8%D0%B9%D1%81%D1%82%D0%B2%D0%B0-news704567.html", "text": "Преди 400 години, на един от островите в Австралия, хората си устройвали кървави разправи. Днес с право наричат остров Бейкон, който се намира по крайбрежието на Западна Австралия, едно от най-страшните места на света. По време на разкопки учените откриха останки от убити и погребани хора, съобщи в. Сън. Според тях възрастта на находките е около 400 години.", "date": "2017.11.13", "title": "МИСТЕРИЯ! Учени откриха зловещ древен остров на загадъчни убийства!"}
{"url": "http://pik.bg/%D1%82%D0%B5%D1%80%D0%BC%D0%BE%D0%BC%D0%B5%D1%82%D1%8A%D1%80%D1%8A%D1%82-%D1%81%D0%BA%D0%B0%D1%87%D0%B0-%D0%B4%D0%BE-20-%D0%B3%D1%80%D0%B0%D0%B4%D1%83%D1%81%D0%B0-%D0%B2%D1%8A%D0%B2-%D0%B2%D1%82%D0%BE%D1%80%D0%BD%D0%B8%D0%BA-%D0%BD%D0%BE-%D1%89%D0%B5-%D0%B5-%D0%BE%D0%B1%D0%BB%D0%B0%D1%87%D0%BD%D0%BE-news704611.html", "text": "Националния институт по метеорология и хидрология (НИМХ) През нощта ще има разкъсана, често значителна облачност. Само на отделни места в Рило-Родопската област е възможно да превали. Минималните температури ще са между 7° и 12°. Такава е прогнозата за времето на към БАН, съобщи дежурния синоптик Анна Дякова, цитирана от Фокус. Утре ще преобладава облачно време с временни разкъсвания и намаления на облачността. В Източна България ще духа до умерен югозападен вятър. След обяд в североизточните райони вятърът ще се ориентира от североизток. Максималните температури ще са между 15° и 20°. Атмосферното налягане ще се повишава, но ще остане по-ниско от средното за ноември. По Черноморието облачността ще разкъсана. Ще духа слаб югоизточен вятър, който след обяд над северната част ще се ориентира от североизток и ще се усили. Максималните температури ще са 17-19°, температурата на морската вода е 14°-15°. Вълнението на морето ще е 2-3 бала, ще се усилва. В планините ще е предимно облачно и мъгливо. Вятърът ще отслабне. Ще е слаб до умерен от юг, югоизток. Максималната температура на височина 1200 метра ще е около 12°, на 2000 метра – около 7°. През следващите дни ще има значителна облачност, ще превалява дъжд, предимно слаб. В сряда и четвъртък на повече места ще са валежите в югозападната половина от страната, а повече по количество - в Рило-Родопската област. От североизток ще прониква студен въздух и дневните температури ще се понижат значително, в петък максималните ще са между 7° и 12°.", "date": "2017.11.13", "title": "Термометърът скача до 20 градуса във вторник, но ще е облачно"}
{"url": "http://pik.bg/%D1%88%D0%BE%D0%BA-%D0%B4%D0%B6%D0%B5%D0%BD%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B0%D1%82%D0%B0-%D0%B0%D0%BA%D1%86%D0%B8%D1%8F-%D1%85%D0%BE%D1%80%D0%B0%D1%82%D0%B0-%D0%B7%D0%B0%D0%BC%D1%80%D1%8A%D0%B7%D0%BD%D0%B0%D1%85%D0%B0-%D0%BD%D0%B0-%D0%BC%D1%8F%D1%81%D1%82%D0%BE-%D0%B8-news704516.html", "text": "Фолкфурията Джена проговори за среднощната акция на тежковъоръжени полицаи в най-оборотната пернишка дискотека, в която по същото време тя имаше участие. Униформените нахлули в момент, в който чалга дивата тъкмо излизала да изпее първата си песен за вечерта. Диджеят бил принуден незабавно да спре музиката, танцуващите замръзнали на място, а над 20 униформени започнали масово претърсване на посетителите. Ченгетата светкали с фенерчета и проверявали личните карти на всички посетители. \"Беше проверка заради случая с обирджиите на банкомати. Продължи около 20 минути. Спряха музиката, но това е нормално заради уважението към държавните органи. Хората изчакаха търпеливо. След това купонът продължи. Участието ми мина прекрасно, дискотеката беше пълна и хората много се забавляваха\", коментира Джена пред \"Телеграф\". След като проверили абсолютно всички, полицаите си тръгнали, без да открият издирваните лица. Не е имало задържани, тъй като всички присъстващи представили лични карти. Кирил Йорданов-Джонката, Тодор Богданов-Маймуната и Кирил Микев се издирват от няколко дни, след като удариха машина за пари в Сапарева баня и успяха да се изплъзнат след гонка с полицията през гори и черни пътища в региона. Заради това цял Перник остана блокиран през уикенда. У Според  разследващите тримата бегълци се крият в града и околностите му, не са правили опит да напуснат пределите на страната. Освен за обира в Сапарева баня, те са заподозрени и за серия подобни грабежи на банкомати на територията на Югозападна България. Единственият задържан е игралият роля на отцепка 34-годишен Господин Динев, който днес ще бъде изправен пред съда в Дупница. Прокуратурата иска постоянното му задържане в ареста.", "date": "2017.11.13", "title": "ШОК! Джена проговори за полицейската акция: Хората замръзнаха на място и..."}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86-%D0%BF%D1%80%D0%B8-%D0%BE%D0%BF%D0%B8%D1%82-%D0%B4%D0%B0-%D0%B8%D0%B7%D0%B1%D1%8F%D0%B3%D0%B0-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news704628.html", "text": "Washington Post, цитиран от \"Фокус\" Американец бе арестуван в понеделник при опит да премине демилитаризираната зона и влезе на територията на Северна Корея, пише . 58-годишният мъж от щата Луизиана е пристигнал в страната само три дни преди да изърши неуспешния опит за бягство. Южнокорейските власти заявиха, че задържаният е бил мотивиран от \"политически причини\". Американското посолство в Сеул е информирано и разследва случая. По-рано в понеделник стана ясно, че военнослужещ от армията на Пхенян е прострелян при опита му да избяга в Южна Корея. Той е успял да премине демилитаризираната зона и е откаран в болница. „Военните повишиха бойната си готовност срещу възможни провокации“ заявиха от Северна Корея след извършеното успешно бягство, пише още вестника, като се позовава на данни от базираната в Сеул агенция Yonhap.", "date": "2017.11.13", "title": "Арестуваха американец при опит да избяга в Северна Корея"}
{"url": "http://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%BE%D1%82%D0%BE-%D0%BE%D0%BA%D0%BE%D0%BB%D0%BE%D0%B2%D1%80%D1%8A%D1%81%D1%82%D0%BD%D0%BE-%D1%88%D0%BE%D1%81%D0%B5-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news704641.html", "text": "Петима пострадаха при катастрофа между два автомобила на столичния бул. \"Околовръстно шосе\" тази вечер, предаде Нова телевизия. Пътниците са настанени в болница без опасност за живота. В един от автомобилите е имало и дете, което за щастие се е разминало без наранявания. Сблъсъкът е станал при маневра от водач на лек автомобил, който удря престроена за десен завой друга кола. Заради катастрофата на Околовръстното шосе се образува голямо задръстване. Около 21.00 часа движението вече беше облекчено.", "date": "2017.11.13", "title": "Катастрофа на столичното Околовръстно шосе, има ранени"}
{"url": "http://pik.bg/%D1%85%D1%80%D0%B8%D1%81%D1%82%D0%BE-%D1%81%D0%BC%D0%BE%D0%BB%D0%B5%D0%BD%D0%BE%D0%B2-%D0%BB%D0%B8%D0%B1%D0%B5%D1%80%D0%B0%D0%BB%D0%BD%D0%B0%D1%82%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F-%D0%B1%D0%BE%D0%BA%D1%81%D1%83%D0%B2%D0%B0-%D0%BF%D0%BE-%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5-%D0%BD%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-news704629.html", "text": "Развитието на заболяването тероризъм изпреварва темповете на формиране на антитела в организма на западните общества,  каза експертът по антитероризъм и национална сигурност Христо Смоленов, цитиран от \"Фокус\". „Бих казал, че самият процес на разследване на такива престъпления е досадно дълъг и ако трябва да бъде осъществен по правилата на изкуството и по законите на това, което наричаме либерална демокрация, този процес няма да свърши достатъчно скоро преди да се е разразил новият бум от терористични нападения“, обясни Смоленов и допълни, че получава се така, че темпът, с който се развива заболяването наречено тероризъм изпреварва темповете на формиране на съответните антитела в организма на западните общества. „Те боксуват откъм капацитета на своята съдебна власт да разследва и да въздаде съответната справедливост. Очевидно форматът, в който се разгръща търсенето на справедливост в тези общества е предвиден за друг тип предизвикателства и противници. Бих казал и това е една оценка на човек, който с горчивина констатира този факт – либералната демокрация боксува по отношение на сигурността. Тя не може да осигури на гражданите си тази степен на защита, която заслужават“, добави той. Христо Смоленов заяви, че затова либералната демокрация фокусира усилията си върху защита на своите висши кадри, висшия ешелон бюрократи, общо взето те стават все по-трудно достижими. „За тях се грижат съответни служби, частни агенции, детективски или охранителни компании. На терористите се предоставя волно или неволно избора да търсят меките цели, незащитените граждани и да осъществяват терористичните си удари по най-простия възможен начин с нож или автомобил, или не дай Боже това, което вече получиха като инструкция от разпадащата се териториална структура на ИДИЛ – да атакуват хранителните продукти, тоест да водят тотална война срещу западното общество“, коментира още той. По думите му тоталната война е вече в ход и това, че тя използва на пръв поглед импровизирани средства като откраднат автомобил или хладно оръжие не означава, че степента на опасност е намаляла, напротив тя се е приближила до нас, до обикновените хора. „Отдалечила се е от високопоставените, партократични среди или политически представители на властта, но се доближила до реалните граждани, до обикновените и незащитени от друго освен наивната си вяра, че някой бди в тяхна полза. Това е голямата драма, това е голямото падение на системата за сигурност, в която ние така или иначе сме вписани. Не се направи необходимото, въпреки многократните апели от страна на професионалисти от различни институции и различни държави, от Европа за създава не на Общоевропейска агенция за противодействие на терора и на радикализацията. Терорът е само проява на една остра фаза от развитието на болестта, която се нарича радикализация“, каза още Христо Смоленов.", "date": "2017.11.13", "title": "Христо Смоленов: Либералната демокрация боксува по отношение на сигурността"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D0%B8%D0%BC%D0%B0%D0%BC%D0%B5-%D0%B4%D0%BE%D0%B1%D1%8A%D1%80-%D0%B8-%D1%81%D0%BF%D0%BE%D0%BA%D0%BE%D0%B5%D0%BD-%D1%81%D1%8A%D0%BD-%D0%B2%D0%B8%D0%B6%D1%82%D0%B5-news704591.html", "text": "Обзалагаме се, че ви се е случвало по цял ден да мечтаете как ще си легнете в топлото легло, но после се прибирате, мятате се на леглото и изведнъж... не ви се спи! Ако ви звучи познато, не сте сами. Постоянният стрес пречи на ползотворния сън и хиляди се борят със безсънието всеки ден. Въпреки всичко, не бива да се отчайвате – може би има решение на проблемите ви. Днес сме подбрали 16 съвета, с които ще преборите безсънието и освен това ще ви помогнат да се събудите по-лесно на сутринта. Оптималното време за сън варира при всеки човек, но обикновено възрастните се нуждаят от 7-8 часа сън. Ако спите по-малко, недоспиването постепенно се натрупва и това ще се отрази на работата ви. Ако не искате постоянно ще се чувствате сънени на следващия ден – легнете си навреме. Освен това е доказано, че ако цяла седмица не се наспивате, повечето часове сън през уикенда няма да ви помогнат – трябва да се наспивате редовно. Може да ви се струва изкушаващо да изпиете една чаша кафе следобед, но ние ви съветваме да не го правите. Кофеинът затруднява усвояването на аденозина, който помага за отпускане на тялото и за по-лесно заспиване. Затова забравете за кафето след обяд, а най-добре го пийте само сутрин. Ако всяка вечер отивате на разходка преди лягане, това ще се отрази благоприятно не само върху съня ви, но и върху цялостното ви състояние – психическо и физическо. Не се поддавайте на мързела и го правете всяка вечер, за да го превърнете в навик. Доказано е, че само половин час сред природата ви гарантира ползотворен сън през нощта. Най-добре е да завършите разходката с топла напитка. Билковият чай е отличен избор, както и млякото с мед. Все пак внимавайте в тези напитки да няма кофеин, който ще разстрои съня ви, затова избягвайте черния чай. Според експертите ако позиционирате възглавниците си правилно, това ще ви помогне не само да заспите по-лесно, но и да намалите натоварването върху гръбнака. Ако спите по гръб, сложете възглавници под коленете и кръста. Ако спите на една страна, поставете възглавница между краката ти. Ако спите по корем, сложете възглавницата в долната част на корема. Без съмнение вашият домашен любимец е член на семейството, но да му позволявате да спи до вас, не е добра идея. Според проучванията 64% от хората, които предпочитат да спят с животните си, имат проблеми със съня. Да, звучи странно, но пък е ефективно. Слагането на чесън под възглавницата е трик, познат от древни времената. Този метод е ефективен, защото чесънът отделя серни съединения, които ви успокояват и подобряват качеството на съня ви. Луминесцентната светлина, която устройствата излъчват, е много по-вредна, отколкото си мислите. Ритмичността на нашия сън се контролира от хормона мелатонин, който започва да се произвежда, когато няма светлина. Ако използвате устройства точно преди лягане, вие затруднявате синтезирането на хормона и по този начин вредите на съня си. Лавандулата е известна със своето успокояващо действие. Сложете китка от цветето до леглото си или използвайте ароматни масла и свещи с лавандула. Внимателно прочетете листовките на лекарствата, които приемате – може би там се крие тайната за вашето безсъние. Някои лекарства водят до проблеми със съня и дори предизвикват безсъние. Не можете да заспите повече от 20 минути? Не се въртете безсмислено в леглото. Станете и направете нещо приятно. Почетете книга или послушайте успокояваща музика. Препоръчително е температурата в стаята ви да е около 16-20 градуса. Застоялият въздух и жегата водят до неспокоен сън и чести събуждания. Ако използвате спалнята си за офис, фитнес или игрална зала, мозъкът ви няма да я приема като място за почивка. Най-добре разпределете всички тези дейности в други стаи на дома ви. Спалнята трябва да се използва само за почивка и секс! Ако можете да си го позволите, поспете за малко през деня. 10-30 минути са достатъчни, за да се почувствате по-бодри. Препоръчително е да не спите с часове, защото така ще влезете във фазата на дълбокия сън и когато се събудите, ще се чувствате особено мързеливи и небодри. Оставате повечето часове сън за вечерта. Магнезият играе ключова роля за добрия сън. Експертите съветват да включите в диетата си достатъчно храни, богати на магнезий, или да приемате хранителни добавки, които се пият половин час преди лягане. Тесните дрехи затрудняват кръвообращението и са ужасно неудобни, за да спите с тях. Сутиените спират притока на кръв към гърдите и лимфните възли.", "date": "2017.11.13", "title": "Как да имаме добър и спокоен сън? Вижте!"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D0%BF%D0%BE%D1%82%D1%80%D0%B5%D1%81-%D0%B2-%D0%B1%D0%B8%D0%B3-%D0%B1%D1%80%D0%B0%D0%B4%D1%8A%D1%80-%D0%BE%D0%BB-%D1%81%D1%82%D0%B0%D1%80%D1%81-%D1%87%D0%B0%D0%BB%D0%B3%D0%B0%D0%B4%D0%B6%D0%B8%D0%B9%D0%BA%D0%B0-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0-%D0%BA%D0%B0%D1%80%D1%82%D0%B0%D1%82%D0%B0-%D0%BD%D0%B0-%D1%81%D0%B2%D0%B5%D1%82%D0%B0-%D0%B8%D0%BD%D0%B4%D0%B8%D0%B0%D0%BD%D1%86%D0%B8%D1%82%D0%B5-%D0%B6%D0%B8%D0%B2-news704640.html", "text": "Картата на света вече не е същата, след като в \"Биг Брадър Ол Старс\" влезе чалгаджийката Дебора. Брюнетката, която се изтъкна с титлите си \"Мис Северозападна България\" и \"Мис Видин\" сътвори гаф още в студиото на водещите Ники Кънчев и Алекс Сърчаджиева. Докато в Изповедалнята Коцето и Фънки разпределяха ролите в първата тайна мисия - индианци и каубои, Ники Кънчев реши да тества знанията на Дебора. Водещият я попита знае ли къде живеят индианците. Певачката опита да се измъкне, че в момента не може да му отговори, тъй като е под голямо напрежение, но Кънчев я хлъзна по тънката лайсна: \"Индианци... значи Индия!\". \"Да, да\", съгласи се врачанската мис. Дебора все пак предупреди зрителите да не очакват от нея да блесне с големи знания в шоуто: \"Преди повече от 10 години съм завършила, не знам всички държави, важното е да си добър, а не толкова да си интелектуален\". Дебора роди и още един лаф. Когато дошла за пръв път в София, с приятелка отишли на басейн. \"И аз като започнах да крещя: Пецка ми, пецка ми, ау, ау, пецка ми!\". На врачански диалект това означавало, че й пари на краката. Последна в шоуто влезе Мариела Нордел, която е победител в \"Мастър шеф\". Готвачката наскоро обяви в профила си във \"Фейсбук\", че известно време няма да бъде активна в социалната мрежа, тъй като заминава на пътешествие. Оказа се, че е подвела умишлено феновете си. Допреди това Нордел бе особено активна, най-вече с публикации, коментиращи шеф Петров. От тях стана ясно, че двамата кулинари не са в особено топли отношения.", "date": "2017.11.13", "title": "ТОТАЛЕН ПОТРЕС В \"БИГ БРАДЪР Ол Старс\"! Чалгаджийка преобърна картата на света: Индианците живеят в Индия! (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%BE%D1%82%D0%B0%D0%BB%D0%B5%D0%BD-%D1%88%D0%BE%D0%BA-%D0%B7%D0%B0-%D1%81%D0%BA%D1%83%D0%B0%D0%B4%D1%80%D0%B0-%D0%B0%D0%B4%D0%B7%D1%83%D1%80%D0%B0-%D0%B8%D0%B7%D0%BD%D0%B5%D0%BD%D0%B0%D0%B4%D0%B0%D1%82%D0%B0-%D0%BE%D0%B3%D1%80%D0%BE%D0%BC%D0%BD%D0%B0-%D0%BE%D1%81%D1%82%D0%B0%D0%B2%D0%BA%D0%B0-news704654.html", "text": "Националният отбор на Италия записа един от най-големите провали в историята си. \"Скуадра адзура\" завърши 0:0 с Швеция на \"Сан Сиро\" в Милано в реванша от плейофите за класиране на Мондиал 2018. Скандинавците бяха спечелили първата среща с 1:0 и това се оказа достатъчно на съперника ни в квалификациите, за да се добере до участие на световното първенство в Русия догодина. Четирикратните световни шампиони от Италия за втори път в историята си ще пропуснат шампионата на планетата, след като не бяха сред участниците и на Мондиал 1958 в Швеция, акцентира \"Спортал\". Очаква се треньорът на италианците Джампиеро Вентура да подаде оставка. В началото на мача футболист на “Скуадра адзура” падна в наказателното поле на шведите, но реферът Антонио Матеу Лаос даде сигнал играта да продължи. Малко след това, в 13-ата минута, топката срещна ръката на Матео Дармиан в наказателното поле на домакините. Ръката на Дармиан не бе плътно прибрана до тялото, но пък и футболистът на Манчестър Юнайтед нямаше много време за реакция заради близкото разстояние до кълбото. В крайна сметка, реферът и в този случай не посочи бялата точка. В 16-ата минута пред Чиро Имобиле се откри първата възможност за гол в мача, но нападателят на Лацио не успя да изпрати топката в мрежата зад Робин Олсен, стреляйки от доста лош ъгъл. Малко след това пък авторът на попадението в първия мач Якоб Йохансон бе принудително сменен от Густав Свенсон, тъй като получи контузия и не бе в състояние да продължи двубоя. В 22-ата минута Виктор Клаесон стреля към италианската врата, но опитният Джанлуиджи Буфон се намеси стабилно. Пет минути по-късно пък Антонио Кандрева получи шанс да стреля от доста добра позиция, но крилото на Интер не уцели вратата на Олсен. След половин час игра топката срещна ръката на Андреа Бардзали и гостите отново имаха претенции за дузпа, но Матеу Лаос отново прецени, че няма основания да уважи желанието на шведите.В 40-ата минута Имобиле имаше чудесна възможност за гол, след като се измъкна от защитата на гостите в наказателното поле, но не успя да преодолее Олсен. До края на първото полувреме и Алесандро Флоренци имаше шанс да даде аванс на Италия в резултата, но не успя да го стори. Осем минути след паузата “адзурите” бяха много близо до 1:0. Флоренци опита ефектен удар от въздуха, но топката мина на сантиметри встрани от вратата на Олсен. Като цяло домакините бяха безидейни в атака, а шведите имаха някои нелоши възможности да отчаят съперника си след контраатки, но не се възползваха от шансовете си. Селекционерът на Италия Джампиеро Вентура опита да промени нещата, пускайки в игра Стефан Ел Шаарауи, Андреа Белоти и Федерико Бернардески, но и това не помогна на “адзурите” да се доберат поне до продължения и евентуално изпълнение на дузпи. В 87-ата минута резервата Стефан Ел Шааруи тества Олсен с шут от близко разстояние, но стражът изби. Секунди по-късно пък Марко Пароло стреля лошо с глава след центриране отдясно. В добавеното време италианците отново имаха претенции за неотсъдена дузпа заради игра на Андреа Гранквист с ръка, а дори Джиджи Буфон се втурна напред в последните секунди, но така и не се намери кой да отбележи заветния гол. ИТАЛИЯ - ШВЕЦИЯ 0:0 (общ резултат от двете срещи 0:1) ИТАЛИЯ (3-5-2): Буфон - Бардзали, Бонучи, Киелини - Кандрева (76-Бернардески), Флоренци, Жоржиньо, Пароло, Дармиан (63-Ел Шаарауи) - Габиадини (63-Белоти), Имобиле ШВЕЦИЯ (4-4-2): Олсен - Лустиг, Линдельоф, Гранквист, Аугустинсон - Клаесон (72-Роден), Йохансон (19-Свенсон), Ларсон, Форсберг - Берг, Тойвонен (54-Кисе Телин) СТАДИОН: \"Сан Сиро\", Милано СЪДИЯ: Матеу Лаос, Испания", "date": "2017.11.13", "title": "ИЗВЪНРЕДНО! Тотален шок за \"Скуадра адзура\"! Изненадата огромна! Оставка!?"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B4%D0%B5%D1%81%D0%B8-%D0%B1%D0%B0%D0%BD%D0%BE%D0%B2%D0%B0-%D0%B8%D0%B7%D0%BF%D1%8A%D0%BB%D0%B7%D1%8F-%D0%BE%D1%82-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%BE%D1%81%D1%82-%D0%B8%D0%B7%D0%B3%D0%BE%D1%80%D0%B0%D1%82%D0%B0-%D0%BD%D0%B0-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B1%D0%B8%D1%87%D0%B8-%D1%87%D0%B0%D1%81%D1%82%D0%BD%D0%BE-%D1%81%D0%BD-news704504.html", "text": "Деси Банова изпълзя от нелегалност. Синоптичката се бе покрила, откакто се разчу, че има връзка с бившия президент Росен Плевнелиев. Тя не отговаряше на повикванията на телефона си, нито отчете някаква активност в социалните мрежи. По задължение Банова се мяркаше вечер по телевизията, за да информира зрителите на Нова за времето. Блондинката явно няма намерение да живее на издръжката на Плевнелиев, макар той да може да си позволи да я издържа, без от тук нататък да работи изобщо. Нещо повече - Деси, която получава никак нелоша заплата, за да чете от аутокюто прогнозата за времето, заработва по някой лев и от странични дейности. Миналия уикенд изгората на Плевнелиев е работила извънредно. Деси се е изявила като водеща на частно парти заедно с Евгени Минчев, научи ПИК. Тандемът е бил ангажиран от една от водещите български компании в областта на счетоводните услуги, който е чествала 20 години от основаването си. На тържеството първата дама на Плевнелиев блеснала в нежна бледорозова рокля, но не впечатлила кой знае колко с уменията си на водещ, извън студиото и аутокюто. Случайно или не, пищният бал се е състоял в една от залите в \"София Тех Парк\", където е и офисът, който Плевнелиев получи за безвъзмездно ползване от правителството след края на мандата си. Реализацията на високотехнологичния парк бе именно негова инициатива с идеята там да се настанят гиганти от ранга на \"Гугъл\", \"Фейсбук\" и \"Майкрософт\".", "date": "2017.11.13", "title": "ЕКСКЛУЗИВНО В ПИК! Деси Банова изпълзя от нелегалност! Изгората на Плевнелиев бичи частно (СНИМКИ)"}
{"url": "http://pik.bg/%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BE%D0%B1%D1%8F%D0%B2%D0%B8-%D0%BE%D1%82-%D0%B1%D1%80%D1%8E%D0%BA%D1%81%D0%B5%D0%BB-%D0%BA%D0%B0%D0%BA%D1%8A%D0%B2-%D0%B4%D0%BE%D0%BA%D0%BB%D0%B0%D0%B4-%D0%BE%D1%87%D0%B0%D0%BA%D0%B2%D0%B0%D0%BC%D0%B5-%D0%BE%D1%82-%D0%B5%D0%BA-news704581.html", "text": "Министърът на външните работи Екатерина Захариева изрази очакването докладът на Европейската комисия за нашата страна по механизма за сътрудничество и проверка отново да бъде обективен. Комисията ще представи поредния доклад в сряда. Очакваме както винаги обективност и оценка за свършеното през годината. Имахме конкретни препоръки, някои от които са в процес на изпълнение. Очакваме доклад, който да ни очертае перспективите, имаме ясен план за действие. Очакваме партньорско отношение от ЕК и експертите, коментира тя пред български журналисти в Брюксел, предаде БТА. По повод присъединяването на нашата страна към инициативата за обособяването на европейската отбрана Захариева посочи, че предстои военни и финансови експерти да разработят конкретните проекти за сътрудничество. Има много подадени проекти, бихме искали да развиваме връзката между отбранителните и чисто цивилните мисии, отговори тя на въпроса как България ще се впише в инициативата. Настояваме за възможност за развитие на малките и средните предприятия в отбранителната индустрия, добави Захариева. По нейните думи бързото утвърждаване на проекта за европейска отбрана е най-добрият пример срещу твърденията на евроскептиците и е доказателство за способността на ЕС да взима решения. Министърът съобщи, че на днешния Съвет на ЕС по външни работи са били обсъдени реформите в Македония. Тя определи плана за реформи на правителството в Скопие като амбициозен. Надяваме се на стабилност, добрите резултати на местните избори правят отговорността (на победителите) още по-голяма. Това означава, че гражданите подкрепят плана за сближаване с ЕС и начало на необходимите промени, за да могат да започнат преговорите следващата година, посочи Захариева. Очакваме както винаги обективност и оценка за свършеното през годината. Имахме конкретни препоръки, някои от които са в процес на изпълнение. Очакваме доклад, който да ни очертае перспективите, имаме ясен план за действие. Очакваме партньорско отношение от ЕК и експертите, коментира тя пред български журналисти в Брюксел, предаде БТА. По повод присъединяването на нашата страна към инициативата за обособяването на европейската отбрана Захариева посочи, че предстои военни и финансови експерти да разработят конкретните проекти за сътрудничество. Има много подадени проекти, бихме искали да развиваме връзката между отбранителните и чисто цивилните мисии, отговори тя на въпроса как България ще се впише в инициативата. Настояваме за възможност за развитие на малките и средните предприятия в отбранителната индустрия, добави Захариева. По нейните думи бързото утвърждаване на проекта за европейска отбрана е най-добрият пример срещу твърденията на евроскептиците и е доказателство за способността на ЕС да взима решения. Министърът съобщи, че на днешния Съвет на ЕС по външни работи са били обсъдени реформите в Македония. Тя определи плана за реформи на правителството в Скопие като амбициозен. Надяваме се на стабилност, добрите резултати на местните избори правят отговорността (на победителите) още по-голяма. Това означава, че гражданите подкрепят плана за сближаване с ЕС и начало на необходимите промени, за да могат да започнат преговорите следващата година, посочи Захариева.", "date": "2017.11.13", "title": "Захариева обяви от Брюксел какъв доклад очакваме от ЕК "}
{"url": "http://pik.bg/76-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D1%81%D0%B1%D0%BB%D1%8A%D1%81%D1%8A%D0%BA-%D0%BD%D0%B0-%D0%B8%D0%B7%D1%85%D0%BE%D0%B4%D0%B0-%D0%BD%D0%B0-%D0%B4%D1%83%D0%BB%D0%BE%D0%B2%D0%BE-news704532.html", "text": "76-годишен мъж е починал след пътнотранспортно произшествие на изхода на Дулово. Катастрофата е станала около 12.45 часа, съобщиха от ОД на МВР – Силистра. Мъжът е бил зад волана на лек автомобил „Опел“ и по първоначални данни е отнел предимство на лек автомобил „Ситроен“, вследствие на което двете коли са се сблъскали. 76-годишният мъж е починал на път за болницата. Другият водач, на 52 години и негов спътник, не са пострадали. Дежурна оперативна група извършва оглед на местопроизшествието. Образувано е досъдебно производство.", "date": "2017.11.13", "title": "76-годишен мъж загина при сблъсък на изхода на Дулово"}
{"url": "http://pik.bg/%D1%80%D1%83%D1%81%D0%B8%D1%8F-%D0%BE%D0%B1%D0%B5%D1%89%D0%B0-%D0%B4%D0%B0-%D1%81%D0%BD%D0%B0%D0%B1%D0%B4%D1%8F%D0%B2%D0%B0-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-%D1%81-%D0%BE%D1%80%D1%8A%D0%B6%D0%B8%D0%B5-news704583.html", "text": "ТАСС. Русия ще продължи да подпомага Филипините в борбата с тероризма чрез доставки на оръжие. Това е заявил в понеделник руският министър-председател Дмитрий Медведев по време на срещата си с филипнския президент Родриго Дутерте, предава „Нашите отношения достигнаха нови върхове по всички направеления“, заяви Медведев, като добави, че в това число влизат „сътрудничеството в икономическата, политическата и хуманитарната сфера“, както и „взаимодействието по някои чувствителни въпроси, свързани с борбата с тероризма и доставката на въоръжение и военна техника“. Руският премиер заяви, че Манила може да продължи да разчита на съдействие от страна на Москва по всички тези линия „и най-вече що се отнася до борбата с тероризма“. Филипинският президент от своя страна изрази благодарността си указаната в \"критичен момент\" помощ.", "date": "2017.11.13", "title": "Русия обеща да снабдява Филипините с оръжие"}
{"url": "http://pik.bg/%D1%85%D0%B8%D1%82-%D0%BB%D1%83%D0%BD%D0%B0-%D1%81-%D0%B2%D1%82%D0%BE%D1%80%D0%B8-%D0%BE%D0%BF%D0%B8%D1%82-%D0%B4%D0%B0-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%B1%D1%80%D0%B0%D0%BA-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0---%D1%87%D0%B0%D0%BB%D0%B3%D0%B0-%D0%B4%D0%B8%D0%B2%D0%B0%D1%82%D0%B0-%D0%B2%D0%BB%D0%B5%D0%B7%D0%B5-%D0%B2-%D0%BA%D1%8A%D1%89%D0%B0%D1%82%D0%B0-%D0%B2%D1%8A%D1%80%D1%85%D1%83-%D0%BA%D0%BE%D0%BD-news704625.html", "text": "Фолк легендата Луна още не се е отказала от мечтата си да се задоми за премиера Бойко Борисов. Блондинката влезе следе за втори път в \"Биг Брадър\" току-що. Преди две години в звездния сезон . Резилът достигна чутовни размери, след като Големия брат се изгаври с блондинката. Луна получи отговор от премиера, което можете да си припомните . \"Биг Брадър ме направи президент. До ден днешен всички се обръщат към мен с г-це Президент. На небето има много звезди, но Луната е само една. Аз съм родена царица\", високомерно обяви във визитката си чалга певицата. В Къщата Царицата обаче ще има голям дразнител. Малко преди Луна в нея влезе Джино Бианкалана, с когото вече живяха заедно. Двамата бяха като куче и котка и постоянно се дърляха. \"Никога не съм вярвал, че ще спечеля \"ВИП Брадър\". Това промени живота ми, не вярвах, че мога да застана до виповете и да спечеля. Минаха две години от тогава, хората още ме помнят и ми се радват\", каза Джино. Между двамата бивши съквартиранти веднага превхърчаха искри. Бианкалана се бе подготвил с рози за всички дами, разбира се, поднесе такава и на Луна. Високомерната чалгаджийка обаче подмина жеста му. Захажаева пък се потресе от начина, по който блондинката влезе в Къщата - качена върху огромен черен кон. \"Ааа, с кон тук не!\", роди първата си култова реплика рускинята.", "date": "2017.11.13", "title": "ХИТ! Луна с втори опит да предложи брак на премиера - чалга дивата влезе в Къщата върху... кон (СНИМКИ)"}
{"url": "http://pik.bg/%D0%BD%D0%B5-%D0%BF%D0%BE%D0%B4%D1%86%D0%B5%D0%BD%D1%8F%D0%B2%D0%B0%D0%B9%D1%82%D0%B5-%D1%82%D0%B8%D0%BA%D0%B2%D0%B0%D1%82%D0%B0-%D0%B2%D0%B8%D0%B6%D1%82%D0%B5-%D0%B7%D0%B0%D1%89%D0%BE-%D0%B5-%D0%BF%D0%BE%D0%BB%D0%B5%D0%B7%D0%BD%D0%B0-news704440.html", "text": "Тиквата е изключително полезна, пише в. \"Дейли стар\", позовавайки се на британски здравен експерт. Д-р Сет Ранкин, основател на Доктърс клиник в Лондон, не пести хвалбите си за зеленчука. \"Фибрите са важни за добро здраве на храносмилателната система и редовни черва. Добрата новина е, че 100 г тиква съдържат 0,5 г фибри, за сметка на незначително количество калории. Хората, които искат да отслабнат, могат да хапват тиква на воля, вместо да залъгват глада между храненията с нездравословни продукти\", казва д-р Ранкин. Тиквата е с високо съдържание на калий - по-високо, отколкото в бананите, което я прави отлична за консумация след тренировки за възстановяване на електролитите. Зеленчукът е полезен и за зрението и имунната система. Съдържащият се в него бета каротин, отговорен за характерния оранжев цвят, се преобразува от тялото във витамин А. Сто грама тиква осигуряват 170 процента от необходимия за доброто здраве на очите витамин, особено в дългите зимни вечери, плюс полезните за зрението антиоксиданти лутеин и зеаксантин.", "date": "2017.11.13", "title": "Не подценявайте тиквата! Вижте защо е полезна"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%BE%D1%82-%D1%80%D0%BE%D0%BC%D0%B8%D1%82%D0%B5-%D0%B1%D0%B8%D1%8F%D1%87%D0%B8-%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-news704589.html", "text": "Районният съд в Асеновград промени мярката за неотклонение на двама от ромите биячи от Асеновград, които биха деца, трениращи гребане, на язовир „40-те извора“. Това са подсъдимите Исмет Лютви и Костадин Мечев. До този момент те бяха с мярка „задържане под стража“, а днес двамата получиха по-лека такава, а именно „парична гаранция“ в размер на 3 000 лева, за всеки един от тях Според магистратите, към настоящия момент интензитетът на опасността от извършване на престъпление е отслабнала до такава степен, че не е оправдано, продължаването на действието на най-тежката мярка, пише \"Марица\". Двамата подсъдими ще следва да се освободят след внасяне на определените им гаранции, освен в случай на постъпване на частна жалба или протест до произнасянето на въззивна инстанция. Определението на съда подлежи на обжалване и протест в 7-дневен срок от днес пред Окръжен съд - Пловдив.", "date": "2017.11.13", "title": "Двама от ромите биячи в Асеновград излизат на свобода"}
{"url": "http://pik.bg/%D1%83%D0%B6%D0%B0%D1%81-%D0%BC%D0%B0%D0%B9%D0%BA%D0%B0-%D0%B7%D0%B0%D0%BA%D0%BB%D0%B0-%D1%82%D1%80%D0%B8%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D1%81%D0%B8-%D0%B4%D0%B5%D1%82%D0%B5-%D0%B8-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8-news704622.html", "text": "Телата на майка и тригодишното й дете са открити в Москва. Както съобщава телеграм-каналът Mash, жената е заклала момченцето, по чието тяло са открити прорезни рани от нож, и се е самоубила. Съобщава се, че до телата е открито предсмъртно писмо, в което жената моли роднините си да платят сметките й за ток и вода.", "date": "2017.11.13", "title": "УЖАС! Майка закла тригодишното си дете и се самоуби"}
{"url": "http://pik.bg/%D0%B2%D1%80%D0%B5%D0%BC%D0%B5%D1%82%D0%BE-%D1%81%D0%B5-%D0%BE%D0%B1%D1%80%D1%8A%D1%89%D0%B0-%D1%81%D0%BD%D0%B5%D0%B6%D0%B5%D0%BD-%D0%B0%D0%B4-%D0%B8%D0%B4%D0%B2%D0%B0-%D0%BA%D1%8A%D0%BC-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D1%82%D0%B8%D1%85%D0%B8%D1%8F%D1%82%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%B2%D0%B7%D0%B5-%D0%B6%D0%B5%D1%80%D1%82%D0%B2%D0%B0-%D0%B2-%D1%81%D1%8A%D1%80%D0%B1%D0%B8-news704511.html", "text": "Снежен ад идва към България. Стихията блокира Хърватия и взе жертва в Сърбия. Транспортен хаос предизвика падането на първия сняг в Хърватия, предава местният портал Индекс. Обилните валежи и силните ветрове затрудниха автомобилния трафик в редица райони на страната. Властите забраниха движението на камиони с ремаркета и полуремаркета по пътищата от северозападния полуостров Истрия и адриатическия порт Риека и към вътрешността на страната. Трафикът от планинските райони към столицата Загреб е затруднен. Снеговете и ветровете станаха причина почти всички големи морски пристанища да бъдат затворени. Лошото време стана причина за проблеми по пътищата и в Сърбия. Намалената видимост предизвика катастрофа в западния район Рума, при която загина жена, информира белградското радио Б92.", "date": "2017.11.13", "title": "ВРЕМЕТО СЕ ОБРЪЩА! Снежен ад идва към България! Стихията блокира Хърватия, взе жертва в Сърбия"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%B8-%D0%BF%D1%83%D1%82%D0%B8%D0%BD-%D1%81%D0%B5-%D1%81%D1%80%D0%B5%D1%89%D0%B0%D1%82-%D0%B2-%D1%81%D0%BE%D1%87%D0%B8-news704590.html", "text": "Турският президент Реджеп Тайип Ердоган и руският държавен глава Владимир Путин са на среща в Сочи в понеделник, предава Анадолската агенция . Разговорите между двамата ще се проведат при затворени врата, но на пресконференция преди срещата, Ердоган заяви, че се надява тя да бъде „продуктивна“. Очаква се двамата да обсъдят двустранните връзки, както и събитията в регионален и световен мащаб. Това е пета среща между Ердоган и Путин тази година, като тя ще започне към 17:20 местно време.", "date": "2017.11.13", "title": "Ердоган и Путин се срещат в Сочи"}
{"url": "http://pik.bg/%D0%B8%D0%BA%D0%BE%D0%BD%D0%BE%D0%BC%D0%B8%D1%81%D1%82%D0%B8-%D0%BC%D0%B0%D1%85%D0%BD%D0%B5%D1%82%D0%B5-%D0%B4%D0%B0%D0%BD%D1%8A%D0%BA%D0%B0-%D0%B2%D1%8A%D1%80%D1%85%D1%83-%D0%BB%D0%B8%D1%85%D0%B2%D0%B8%D1%82%D0%B5-news704593.html", "text": "Намаляване на основни данъци и осигуровки, оптимизиране на публичните разходи и повече избор в осигурителните системи, предолжиха от Института за пазарна икономика (ИПИ) като представиха своя Алтернативен бюджет 2018 г. Икономистите предлагат премахването на неефективни данъци като тези върху дивидентите, лихвите, застрахователните премии и премахването на данъчни преференции като намалената ставка на ДДС за туризма. Приемане на бюджет 2018 г. с излишък е най-логичната политика предвид развитието на икономиката, смятат от ИПИ. През последните две годни страната има висок икономически растеж, а перспективата за следващите 3 години е развитието на икономиката да запази настоящите темпове. \"Oт икономическагледна точна няма обяснение за политиката на бюджетен дефицит, която ще продължи и през следващите поне две години\", каза икономистът Десислава Николова. ИПИ предлага бюджетен излишък от 1,1% от БВП, а МФ - дефицит от 1%. Приходите в държавния бюджет през 2018 г. могат да са 36,9 млрд. лв., или 35% от БВП, при заложени в проекта на МФ приходи от 38,2 млрд. лв., което е 36,2% от БВП, казаха икономистите. Фокус на Алтернативния бюджет е образователната реформа. Трябва да се създадат стимули за привличане на млади и амбициозни учители и реално да се въведе дуалното образование, смятат от ИПИ.", "date": "2017.11.13", "title": "Икономисти: Махнете данъка върху лихвите"}
{"url": "http://pik.bg/%D1%87%D0%B5%D0%BB%D0%B5%D0%BD-%D0%BF%D1%80%D0%B8%D0%BC%D0%B5%D1%80-4-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BA%D0%BE%D1%80%D1%83%D0%BC%D0%BF%D0%B8%D1%80%D0%B0%D0%BD-%D0%BA%D0%BC%D0%B5%D1%82-%D0%B2-%D1%80%D1%83%D0%BC%D1%8A%D0%BD%D0%B8%D1%8F-news704599.html", "text": "Георге Никита, бивш кмет на град Яш, е осъден на , информира местната медия \"Медиафакс\". Никита е осъден на затвор за вземане на подкуп във връзка с договор за управление на пътния трафик в града. Но решението на съда в Букурещ не е окончателно. По същия случай местният бизнесмен Тибериу Урдареану, собственик на компанията UTI, получи През август 2013 г. Никита е поискал и е получил пари, за да подпомогне компаниите UTI и IBC да спечелят обществен търг на стойност 15,7 милиона евро. Поръчката, финансирана с европари, е била за изпълнение на система за управление на трафика в Яш, която е трябвало да организира трафика и да намали замърсяването. Кметът е трябвало да получи . Той получил своята част, както и отстъпки за луксозен хотел в Букурещ. четири години затвор за подкуп 8 месеца пробация за подкупване. 10% от договора", "date": "2017.11.13", "title": "ЧЕЛЕН ПРИМЕР! 4 години затвор за корумпиран кмет в Румъния"}
{"url": "http://pik.bg/%D1%81%D1%82%D0%B0%D0%BD%D0%B0-%D0%BD%D0%B0%D0%BF%D0%B5%D1%87%D0%B5%D0%BD%D0%BE-%D0%B4%D0%B8%D0%BD%D0%BA%D0%BE-%D0%B8%D0%B7%D0%B2%D0%B0%D0%B4%D0%B8-%D0%BC%D1%80%D1%8A%D1%81%D0%BD%D0%B8-%D1%82%D0%B0%D0%B9%D0%BD%D0%B8-%D0%BD%D0%B0-%D0%B4%D0%B6%D0%B8%D0%BD%D0%BE-%D0%B8-%D0%B2%D0%BB%D0%B5%D0%B7%D0%B5-%D0%B2-%D0%BE%D0%BB-%D1%81%D1%82%D0%B0%D1%80%D1%81-%D1%81%D1%8A%D1%81-%D1%81%D0%B2%D0%B8%D0%BD%D1%81%D0%BA%D0%B8-%D0%BE%D0%BF%D0%B0%D1%88%D0%BA%D0%B8-news704631.html", "text": "В Къщата става напечено. Поредният съквартирант Динко Вълев нападна Джино Бианкалана, след което влезе в \"Ол Старс\" с цял наръч свински опашки. С тях ямболлията завърза бежанците, които преди време залови на границата и заради които му тръгна прякора Ловеца на бежанци. Във визитката си Вълев натопи Джино Бианкалана, че дължи пари на бившата си съпруга - италианка. \"Завлякъл я е с над 100 хиляди долара. Влизам в Къщата, защото в нея трябва да има един нормален човек. Ще ги разхвърлям наляво-надясно, аз ще съм шефът на къщата, който не му изнася - да се изнася\", закани се Вълев. След него в шоуто влезе рапърът Дий.", "date": "2017.11.13", "title": "СТАНА НАПЕЧЕНО! Динко извади мръсни тайни на Джино и влезе в \"Ол Старс\" със свински опашки "}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BD%D0%BE-%D1%84%D0%B0%D0%BA%D1%82-%D0%B2-%D1%80%D1%83%D1%81%D0%BA%D0%B0%D1%82%D0%B0-%D0%B4%D1%83%D0%BC%D0%B0-%D0%BE%D1%82%D0%B2%D0%BE%D1%80%D0%B8%D1%85%D0%B0-%D1%81%D1%83%D0%BF%D0%B5%D1%80%D0%BC%D0%B0%D1%80%D0%BA%D0%B5%D1%82-news704523.html", "text": "Интерфакс Отвориха супермаркет в сградата на руския парламент, предава кореспондент на агенция . В магазина, който е първият по рода си в сградата на Държавната дума на Руската федерация, се предлага широк асортимент на готови продукти и полуфабрикати. Откриването на супермаркета бе предшествано от вълна на недоволство от страна на депутати и служители на парламента, които се оплакваха, че в сградата не може да се купят и най-елементарните неща. Сега те ще имат привилегията да избират какво да си купят от множеството стоки, изложени на щендерите в „депутатския“ магазин.", "date": "2017.11.13", "title": "НЕВЕРОЯТНО, НО ФАКТ! В руската Дума отвориха супермаркет"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%80%D0%B0%D0%BA-%D1%83%D0%B1%D0%B8-%D0%B3%D0%BE%D0%BB%D1%8F%D0%BC-%D1%81%D0%BF%D0%BE%D1%80%D1%82%D0%B8%D1%81%D1%82-%D0%B5%D0%B4%D0%B2%D0%B0-%D0%BD%D0%B0-26-news704548.html", "text": "Уелският джудист - Джейми Макдоналд, който участва на Игрите на британската общност в Глазгоу през 2014-а, почина на 26 години. Макнодалд беше диагностициран с тумор на мозъка в началото на 2015 година, пише \"Спортал\". \"Абсолютно съкрушена съм да чуя, че Джейми Макдоналд загуби своята битка с рака. Един от най-умните, мили и забавни хора, които съм имала честта да познавам. Куражът му в последните 2 години беше невероятен\", написа в \"Туитър\"Жестока трагедия! Рак уби голям спортист едва на 26 г. бившата му съотборничка в тима на Уелс Натали Пауъл.", "date": "2017.11.13", "title": "Жестока трагедия! Рак уби голям спортист едва на 26 "}
{"url": "http://pik.bg/%D1%81%D0%BB%D0%B5%D0%B4-45-%D0%BC%D0%B8%D0%BD%D1%83%D1%82%D0%B8-%D0%B8%D0%B3%D1%80%D0%B0-%D0%B1%D0%B5%D0%B7-%D0%B3%D0%BE%D0%BB%D0%BE%D0%B2%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F---%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-news704610.html", "text": "България и Саудитска Арабия не си отбелязаха голове след 45 минути игра в контрола в Португалия. Мачът се провежда на стадион \"Рестело\" в Лисабон. Двубоят е последен за подопечните на Петър Хубчев за 2017 година. До почивката Ивелин Попов и Георги Костадинов излязоха на добри позиции, но нямаха късмет в завършващата фаза. \"Лъвовете\" се представиха добре в защита и така резултатът след 45 минути игра е 0:0. БЪЛГАРИЯ (4-1-4-1): Пламен Илиев - Михаил Александров, Николай Бодуров, Васил Божиков, Антон Недялков - Георги Костадинов - Тодор Неделев, Симеон Славчев, Мартин Райнов, Ивелин Попов - Спас Делев Резерви: Благой Макенджиев, Александър Дюлгеров, Георги Миланов, Иван Минчев, Александър Тонев, Ивайло Димитров, Александър Цветков, Андрей Гълъбинов Селекционер: Петър Хубчев САУДИТСКА АРАБИЯ: Ал Оваис, Ос. Хавсави, Ал Шахрани, Ом. Хавсави, М. Хавсави, Ал Бурик, Ал Хаибра, Ал Шехри, Ал Давсари, Отаиф, Ал Казаа Резерви: Ал Муса, Бакшвеен, Ал Моашер, Асери, Ал Джасим, Ал Мовалад Селекционер: Едгардо Бауса", "date": "2017.11.13", "title": "След 45 минути игра! Без голове на България - Саудитска Арабия"}
{"url": "http://pik.bg/%D0%BA%D0%B0%D0%BB%D0%BE%D1%8F%D0%BD-%D0%BF%D0%B0%D1%80%D0%B3%D0%BE%D0%B2-%D0%B2%D1%8A%D0%B2-%D0%B2%D1%82%D0%BE%D1%80%D0%BD%D0%B8%D0%BA-%D1%89%D0%B5-%D1%81%D1%82%D0%B0%D0%BD%D0%B5-%D1%8F%D1%81%D0%BD%D0%BE-%D0%B4%D0%B0%D0%BB%D0%B8-%D0%BD%D0%B8%D0%BD%D0%BE%D0%B2%D0%B0-%D1%89%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%BD%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D0%B8-%D0%B7-news704626.html", "text": "Дали Корнелия Нинова ще подкрепи с гласуване внесеното от ГЕРБ предложение за промяна на Конституцията за престъпленията по време на приватизацията, ще стане ясно във вторник около 14:00 часа, когато БСП ще излезе с решение по въпроса, съобщи председателят на БСП-София Калоян Паргов, пише \"Фокус\". Той добави, че окончателната позиция на партията ще стане известна на предстоящия в събота Национален съвет. „Можем много да говорим за това, какво ще се случи вследствие на тази промяна, какво се цели с тази промяна и каква удовлетвореност ще получим в обществото. И какво ще се промени като принцип на работа в обществото, тъй като темите „корупция“ и „злоупотреби“ са в предстоящия вот\", заяви Паргов. Според него, преди позицията на ръководните органи на БСП, всяко мнение „за“ и „против“ във връзка с промяна в Конституцията остава немеродавно. По отношение на подкрепата на ДПС към предложението на управляващите, Паргов заяви, че те имат право на подобно политическо решение.", "date": "2017.11.13", "title": "Калоян Паргов: Във вторник ще стане ясно дали Нинова ще подкрепи конституционните промени за приватизацията"}
{"url": "http://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BF%D0%BE%D0%BA%D0%B0%D0%B7%D0%B0-%D0%BF%D1%80%D0%BE%D1%86%D0%B5%D0%BD%D1%82%D0%B0-%D0%BD%D0%B0-%D1%85%D0%B0%D0%B7%D0%B0%D1%80%D1%82%D0%BD%D0%B8%D1%82%D0%B5-%D1%80%D0%B5%D0%BA%D0%BB%D0%B0%D0%BC%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B8-%D0%BC%D0%B0%D1%87%D0%BE%D0%B2%D0%B5-news704517.html", "text": "Наскоро извършено проучване, направено от репортери на британската телевизия BBC, показа процента на хазартните реклами, които се показват по време на футболни мачове. Целта на това разследване е да покаже колко букмейкърските компании са навлезли във футбола и каква роля играят по време на двубоите. Не е тайна, че в много държави именно компании от хазартната индустрия са основни спонсори на редица клубове и понякога рекламите няма как да се избегнат. Проучването на британската телевизия показва, че 95% от рекламите по време на футболни мачове във Великобритания включват поне една реклама на букмейкър. Това е наистина висок процент, който заема почти цялото рекламно време. Има обаче още цифри, които си заслужава да разгледате, както и какво е положението с подобни реклами у нас. В проучването са анализирани рекламите на 25 футболни мача. Резултатът показва, че 1 от 5 реклами е за букмейкърска къща, като при някои срещи такава се показва на 1 от 3 реклами. Притеснението в случая идва от факта, че букмейкърите целенасочено подават рекламите си около и по време на футболни мачове, понеже тогава залозите на конкретното събитие са твърде възможни. Поради тази причина се очаква и думата на контролните органи, които ще преценят дали да ограничат това влияние или да го оставят по този начин. Индустрията, от своя страна, заяви, че подобни реклами имат ограничено влияние върху нивата на поставените залози. Това едва ли е така, понеже залозите в реално време, предлагани в сайтове като Betfair, са изключително популярни и образуват сериозен процент от общите приходи на бизнеса. Другите резултати от проучването включват факта, че в споменатите 25 мача са показани 1324 различни реклами на спонсорски фирми и други. 272 от тях са свързани с хазартната индустрия. При някои срещи са забелязани 40% от общия брой реклами да бъдат свързани с букмейкъри. В това число влизат 18 реклами на общо 5 компании. При друг важен мач са отчетени 37% на букмейкърски реклами, като това прави 19 реклами от общо 8 компании. Интересен факт от проучването е, че при опит за разследване на хазартните реклами по време на женски футболен мач, не се е стигнало до нито една подобна реклама. Изглежда компаниите нарочно насочват усилия към по-важните и водещи мачове, понеже ако за конкретен мач те не предлагат възможности за залог, едва ли има смисъл да се рекламират по време на протичането му. Ако трябва да отговорим на въпроса с една дума, тя би била огромно. Ролята на хазартните компании във футбол, а и в спорта като цяло, е доста осезаема и продължава да става по-голяма. Особено във Великобритания, където има много голям процент легални оператори, тяхното влияние във футбола е свързано не само с реклами по време на мачовете, а и с доста повече. Много от букмейкърите са главни спонсори на водещи клубове от страната. Британският оператор Bet365 дори е собственик на елитния английски тим Стоук Сити. Повече за този букмейкър и неговите характеристики може да прочетете в този материал за от Nostrabet. Хазартните компании доставят сериозни приходи на отборите и в момента няма тим в елита на Англия, който да е без спонсор от индустрията. Финансовите параметри са много важна част от тези партньорства, понеже всяка година телевизионните права в английската Висша лига се покачват и отборите печелят повече. Телевизиите обаче не раздават парите си без да имат нужното покритие. През 2016 г. са отчетени 150 милиона британски лири, платени за година от букмейкърски компании, за да могат рекламите им да се появяват по време на мачовете. Една единствена реклама на мач от Висшата лига се продава на цена от 35 000 паунда. Сумата наистина е огромна и ясно показва, че хазартният бизнес влага доста средства в телевизионни реклами, които по един или друг начин донасят приходи и за отборите. Българското първенство не е обект на подобно проучване, понеже цифрите по финансовите параметри не достигат споменатите суми. Все пак и в България има сериозно раздвижване в хазартния сектор. Разбира се, всичко се случва напълно легално, като единствено лицензирани оператори имат правото да рекламират имената си. Такъв оператор е Efbet, който може да се срещне на почти всички стадиони в родния елит. Компанията разполага и с телевизионни реклами, но процентът им със сигурност е по-малък, отколкото този на Острова. Друг роден оператор, който набира скорост, е Winbet. Компанията също популяризира бранда си по различни начини, било то във футболните среди или в някой друг спорт. Последният пример може да бъде рекламата им за мача на Кубрат Пулев с Антъни Джошуа, който така и не се състоя. Партньорството между бранда и Пулев е основната причина за създаването на подобни реклами и разпространяването им по българските телевизионни медии. Докъде може да стигнат показателите в България за рекламите от хазартен характер, никой не може да каже. Във Великобритания има законово ограничение за предаването на реклами, което изисква операторите да не се рекламират преди 21:00 ч. местно време. Изключение правят само дните, когато има преки спортни предавания. От друга страна, Австрия и Белгия напълно забраниха хазартните реклами преди посочения час, независимо дали има спортни събития на живо или не. В България все още подобни забрани няма, но нищо чудно те да станат задължителни за всички страни от Европейския съюз. Въпросът е хората, които обичат залозите, да не се пристрастяват към тях и да не прибягват до емоционални залози, продиктувани от конкретна реклама по време на някой мач. Времето ще покаже доколко и дали ще бъде ограничено това влияние на рекламите от хазартната индустрия.", "date": "2017.11.13", "title": "Разследване показа процента на хазартните реклами по време на футболни мачове"}
{"url": "http://pik.bg/%D0%BC%D0%B0%D1%81%D0%BE%D0%B2%D0%B0-%D1%87%D0%B8%D1%81%D1%82%D0%BA%D0%B0-%D0%BD%D0%B0-%D0%B8%D0%B7%D0%BB%D0%B5%D0%B7%D0%BB%D0%B8-%D0%BE%D1%82-%D1%83%D0%BF%D0%BE%D1%82%D1%80%D0%B5%D0%B1%D0%B0-%D0%BA%D0%BE%D0%BB%D0%B8-%D0%B8-%D0%BC%D0%BE%D1%82%D0%BE%D1%80%D0%B8-%D0%B7%D0%B0%D0%BF%D0%BE%D1%87%D0%B2%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news704632.html", "text": "Община Варна. От 15 ноември започва акция по разчистване на излезли от употреба моторни превозни средства от улици и паркинги във Варна. Това съобщиха от Екоинспектори ще маркират старите коли със специални стикери. Мярката важи за моторни превозни средства, които не са в движение, със стари регистрационни номера или не са преминали технически преглед през последните 2 години. Собствениците им ще трябва да ги преместят в имоти, които са частна собственост, или да ги предадат за разкомплектоване на лицензирана фирма. В противен случай, излезлите от употреба автомобили ще бъдат принудително премествани с техническо средство тип “паяк“ на паркинга в южната промишлена зона под Аспаруховия мост. Там ще могат да останат в срок до три месеца. През този период собствениците им ще могат да ги приберат след като платят за репатриране и отговорно пазене. Ако автомобилите не бъдат потърсени, ще бъдат предавани за разкомплектоване на лицензиран оператор. От 2014г. до момента служителите от звеното за „Репатриране на излезли от употреба МПС“ към общинското предприятие са изготвили констативни протоколи за 1148 стари коли, 131 са репатрирани на общинския паркинг. Сигнали за излезли от употреба МПС могат да се подават на signali@varna.bg; op_parkingi@abv.bg или на телефон 052/820 921.", "date": "2017.11.13", "title": "Масова чистка на излезли от употреба коли и мотори започва във Варна"}
{"url": "http://pik.bg/%D0%B4%D0%B8%D0%B5%D1%82%D0%B0-%D1%81%D1%8A%D1%81-%D1%81%D0%BB%D0%B0%D0%BD%D0%B8%D0%BD%D0%B0-%D1%81%D1%82%D0%B0%D0%BD%D0%B0-%D1%85%D0%B8%D1%82-%D0%B2-%D0%BD%D0%B5%D1%82%D0%B0-%D1%81%D1%8A%D0%B7%D0%B4%D0%B0%D1%82%D0%B5%D0%BB%D1%8F%D1%82-%D0%B9-%D0%B5-%D1%81%D0%B2%D0%B0%D0%BB%D0%B8%D0%BB-70-%D0%BA%D0%B3-news704482.html", "text": "Фейсбук група групата „Отслабвай и бъди здрав с мен Атанас Узунов” не спира да се разраства всеки ден, за половин година е събрала над 30 хиляди членове. Идеята на създателя й е да предаде личния си опит в отслабването на хора със здравословни проблеми и затлъстяване напълно безплатно. Диетата е нисковъглехидратна, но с храни с високо съдържание на мазнини. Атанас Узунов е на 39 години, от София. Семеен, с едно дете. Изпитва върху себе си хранителния режим, преди да го сподели с хиляди хора. След дългогодишна борба с килограмите, редица болести, обикаляне на лекарски кабинети и незадоволителни резултати, той решава да си помогне сам. Купува си разнообразна литература, изучава човешкото тяло и болести, гледа много научни и документални филми на експерти по правилно хранене като „нетолерантният към въглехидратите” проф. Тим Ноукс и д-р Уилям Дейви, отричащ пшеницата. Преди 2 години 140-килограмовият Атанас започва да се храни правилно и спира всички бързи и вредни храни, за да бъде здрав и да достигне 71 кг днес. Според него затлъстелите хора са такива, защото са спрели да употребяват т.нар. естествени мазнини – масло, зехтин, мас и са се насочили към преработени – олио, захар, нискокалорични, пълнозърнести, нискомаслени храни. Храната се превръща във вредител, защото е преработена, обяснява той. Нисковъглехидратното хранене с много мазнини е известно също като кетоза – въглехидратите са сведени до минимум, като за сметка на тях се приемат повече мазнини. Яде се след 12 ч., по 2 пъти – обяд и вечеря. В режима се практикува и фастинг – здравословно гладуване само с течности за 24 часа. За разлика от повечето модерни режими тук са позволени всички видове меса, включително агнешко, сланина, дреболии и карантии. Хапва се риба и високомаслени продукти. От зеленчуците се предпочитат тези, които растат над земята, защото другите съдържат въглехидрати, като лука и моркова. Картофите не фигурират в режима. Консумират се предимно кисели плодове. За любителите на сладко може малко шоколад с високо съдържание на какао. Когато се храним с въглехидратни храни, кръвната захар се качва, инсулинът се вдига, за да я свали и започва да я трупа по клетките в корема, краката и това се случва само при една бисквитка, обяснява Атанас. Когато не се употребяват преработените храни – плюс пълнозърнести, организмът се чисти от захарта и започва да гори мазнините по себе си. Когато се изяде дори един портокал, това топене на мазнини спира за 24 часа. Атанас твърди, че не изпитва глад, нито се чувства зле. Най-трудно било началото, когато си задал въпроса: ами ако и това нещо не проработи. „Но бях готов на всичко за промяна и здраве”, разказа той пред „Труд”. Щастлив е, че истински помага всеки ден на много хора: „ Те не ми пишат и звънят, защото няма какво да правя, а защото са зле. Точно както и аз бях.“", "date": "2017.11.13", "title": "Диета със сланина стана хит в нета, създателят й е свалил 70 кг"}
{"url": "http://pik.bg/%D1%82%D0%B0%D0%B9%D1%84%D1%83%D0%BD%D0%B8-%D1%81-%D0%BD%D0%B5%D0%B6%D0%BD%D0%B8-%D0%B8%D0%BC%D0%B5%D0%BD%D0%B0-%D0%B3%D0%B5%D1%80%D0%B1-%D1%85%D0%B2%D1%8A%D1%80%D0%BB%D0%B8-%D0%B4%D0%B5%D1%81%D0%B8-%D0%B0%D1%82%D0%B0%D0%BD%D0%B0%D1%81%D0%BE%D0%B2%D0%B0-%D1%81%D1%80%D0%B5%D1%89%D1%83-%D0%BF%D1%80%D0%B8%D0%B2%D0%B0%D1%82%D0%B8%D0%B7%D0%B0%D1%82%D0%BE%D1%80%D0%BA%D0%B0%D1%82%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%83%D1%81-news704592.html", "text": "\"Аз не твърдя, че Корнелия Нинова е извършила нарушение, нито пък престъпление. Тя е един от приватизаторите и искаме да чуем цялата истина. Сигурно има обяснение\", каза депутатката от ГЕРБ Десислава Атанасова пред БНТ. Думите й са по повод исканите от управляващата партия промени в Конситуцията за приватизацията. Тя отново спомена за \"златния пръст\" на Нинова, който да осигури безпроблемното гласуване на цитираните промени. \"Нинова познава добре и закона за приватизацията, и следприватизационния контрол. За приемане на такова допълнение в Конституцията е необходим глас от БСП. Ако Нинова иска да покаже, че се бори с паралелната държава, сега е моментът да го направи\", поясни Атанасова. За новия здравен министър Антасова каза, че е човек с качества и припомни, че военната прокуратура излезе отрече ген. Николай Петров да извършил престъпление. \"За вота на недоверие не мога да реша и да намеря смисъл в него. Обективно той няма как да бъде успешен - на БСП и ДПС гласовете не стигат. Единственото ми обяснение, това е заедност. ДПС и БСП винаги са заедно или в управление, или в опозиция. Лошото е, че в навечерието на европредседателството ще изхабим един пленарен ден, за да слушаме виковете на опозицията\", уточни Десислава Атанасова.", "date": "2017.11.13", "title": "ТАЙФУНИ С НЕЖНИ ИМЕНА! ГЕРБ хвърли Деси Атанасова срещу приватизаторката Корнелия Нинова! Устатата депутатка \"пусна кръв\" на БСП"}
{"url": "http://pik.bg/%D0%B8%D0%BD%D1%84%D0%B0%D1%80%D0%BA%D1%82-%D0%BF%D0%BE%D0%BA%D0%BE%D1%81%D0%B8-%D0%B1%D1%83%D1%80%D0%B3%D0%B0%D0%B7%D0%BB%D0%B8%D1%8F-%D0%BF%D1%80%D0%B5%D0%B4-%D0%B8%D0%BC%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%85%D0%B5%D1%80%D0%BE-%D0%B2-%D0%BA%D1%80%D0%B0%D0%B9%D0%BC%D0%BE%D1%80%D0%B8%D0%B5-news704616.html", "text": "Инфаркт покоси възрастен бургазлия край имението на треньора на „Лудогорец” Димитър Димитров Херо в Крайморие, съобщава Флагман. Бургазлията е починал зад волана на жигулата си. Току-що той бе изнесен от трупната линейка към бургаската морга.", "date": "2017.11.13", "title": "Инфаркт покоси бургазлия пред имението на Херо в Крайморие"}
{"url": "http://pik.bg/%D1%81%D1%83%D0%BF%D0%B5%D1%80-%D1%82%D0%B0%D0%B7%D0%B8-%D1%81%D0%BD%D0%B8%D0%BC%D0%BA%D0%B0-%D0%BA%D0%B0%D0%B7%D0%B2%D0%B0-%D0%B2%D1%81%D0%B8%D1%87%D0%BA%D0%BE-%D0%B7%D0%B0-%D0%B3%D1%80%D0%B8%D1%88%D0%BE-news704615.html", "text": "Точно в най-добрия момент, Григор Димитров нанася мощен удар. Следната снимка казва всичко за годината на Гришо в Тура. Димитров е в супер позиция да атакува класиране в Топ 4 за годината. Гришо победи с 2:1 сета Доминик Тийм на Финалния Мастърс за кампанията. Марин Чилич стартира надпреварата в Лондон с поражение от Александър Зверев. И така Григор има отлични шансове да изпревари Доминик и Марин точно в края на сезона, завършвайки официално на четвърта позиция в тенис-ранглистата за 2017 година. Интересно е, след първите срещи от груповата фаза на мега-състезанието в \"О2 Арена\", Димитров е с отчетливо по-добри позиции спрямо Тийм и Чилич за продължаване в 1/2-финалите на състезанието. Шансовете българин да завърши сезона в Топ 4 на Тура изглеждат повече от добри! Уникален рейд на Григор в края на кампанията. Григор влезе във Финалния Мастърс за годината под номер 6 в тенис-ранглистата. Сега обаче се отваря супер възможност Димитров да завърши пред Тийм и Чилич в крайното подреждане за сезона.", "date": "2017.11.13", "title": "Супер! Тази СНИМКА казва всичко за Гришо!"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-%D0%B7%D0%B0-%D0%B2%D1%82%D0%BE%D1%80%D0%B8-%D0%BB%D0%B8%D1%84%D1%82-%D0%B2-%D0%B1%D0%B0%D0%BD%D1%81%D0%BA%D0%BE-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%BF%D1%8A%D1%82%D1%8F-%D0%B7%D0%B0-%D0%B3%D1%8A%D1%80%D1%86%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news704585.html", "text": "Протест затвори за кратко пътя за Гърция при Банско днес следобед. Недоволството е причинено от факта, че зимният курорт ще посрещне и този сезон с един кабинков лифт, докато хотелиерите и местният бизнес смятат, че има нужда от разширяване. Работещото в момента съоръжение извозва по 2000 души на час, но местните смятат, че това не е достатъчно и се стига до ситуация хиляди хора да чакат с часове и така се губят туристите, които очакват обслужване на европейско ниво. Банскалии поискаха да бъде приет актуализиран вариант на Плана за управление на парк „Пирин” и изграждане на втора кабинкова линия в ски зона Банско. Протестиращите контрират, че първо трябва да се даде възможност да постъпи инвестиционно намерение за строителството на втора кабинка, след което ще се премине през ОВОС. Според Андрей Ковачев от коалиция \"За да остане природа в България\" искането за втори кабинков лифт е с цел отклоняване на вниманиято от реалните намерения. Още повече, че проект за лифт не е обсъждан: „Цялата тази кампания за това – ето ние искаме втори лифт се иска всъщност унищожението на националния парк. Нека да погледнем какво искат. 60% от парка ще може да бъде изсичан и застрояване на 7 хиляди хектара. Там няма втори лифт, там има застрояване на 7 хиляди хектара”. Кметът Георги Икономов заяви, че е поискал изменение на сега действащия план, за да може да започне работата по втория лифт.", "date": "2017.11.13", "title": "Протестиращите за втори лифт в Банско затвориха пътя за Гърция (СНИМКИ)"}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D0%BA%D1%80%D0%B0%D0%B9-%D0%BC%D1%8A%D0%B6-%D1%81-%D0%B0%D1%83%D1%82%D0%B8%D0%B7%D1%8A%D0%BC-%D1%81%D0%B5-%D0%BE%D0%B1%D0%B5%D1%81%D0%B8-news704569.html", "text": "Мъж с аутизъм на 69 години се обеси в Дедево. Инцидентът е станал преди два дни, сигнализира жена от селото. Името на човека е Трендафил Димитров. Мъжът е живеел сам и не е имал подкрепа от никого. \" Седмица преди да сложи край на живота си, дойде при мен и търсеше изход . Пратих го да отиде при социалните. Той не можеше дори печката да си запали\", обясин жената пред \"Марица\".", "date": "2017.11.13", "title": "СТРАШЕН КРАЙ! Мъж с аутизъм се обеси"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D0%B2-%D1%81%D0%BE%D1%84%D0%B8%D1%8F-%D1%82%D0%B0%D1%80%D0%B0%D1%88%D0%B0%D1%82-%D0%BA%D1%8A%D1%89%D0%B8-%D0%B2-%D0%B1%D0%BE%D1%8F%D0%BD%D0%B0-%D0%B8-%D0%B1%D0%B8%D1%81%D1%82%D1%80%D0%B8%D1%86%D0%B0-news704618.html", "text": "Спецакция срещу наркоразпространението тече в столицата тази вечер, предаде Би Ти Ви. Открита е оранжерия в кв. „Бояна”. Претърсвания има и в Бистрица. Един човек е арестуван засега. Миналата седмица в кв. „Разсадника” при акция бяха намерени близо 2 кг кокаин с висока чистота.", "date": "2017.11.13", "title": "ИЗВЪНРЕДНО! Спецакция в София! Тарашат къщи в Бояна и Бистрица "}
{"url": "http://pik.bg/%D0%BF%D1%80%D0%B0%D0%B2%D0%BE%D1%81%D0%BB%D0%B0%D0%B2%D0%BD%D0%B8%D1%82%D0%B5-%D1%85%D1%80%D0%B8%D1%81%D1%82%D0%B8%D1%8F%D0%BD%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F---%D0%BD%D0%B0%D0%B9-%D0%BB%D0%B8%D0%B1%D0%B5%D1%80%D0%B0%D0%BB%D0%BD%D0%B8%D1%82%D0%B5-%D0%B2-%D0%B8%D0%B7%D1%82%D0%BE%D1%87%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%B8-%D0%B5%D0%B2%D1%80%D0%B0%D0%B7%D0%B8%D1%8F-news704519.html", "text": "Мнозинството православни християни в Източна Европа заявяват, че жените имат отговорност пред обществото да раждат деца, въпреки че православните християни в бившите съветски републики е малко по-малко вероятно от онези в другите европейски страни да поддържат този възглед. Това става ясно от ново изследване на американския изследователски център Pew за нагласите на православните християни в страни от Източна Европа и бивши съветски републики. По-малко православни в региона - въпреки че все пак имат значителни дялове в повечето страни - казват, че съпругата трябва винаги да се подчинява на съпруга си, или че когато работните места са оскъдни, мъжете трябва да имат повече права за работа от жените. И още по-малко изтъкват, че идеалният брак е този, в който съпругът печели пари, а съпругата се грижи за децата и дома. Като цяло православните християни в Румъния са склонни да имат по-традиционни възгледи за половите роли в сравнение с православните християни в други части на Източна Европа. Приблизително две трети или повече посочват, че жените дължат на обществото да раждат деца, че съпругите трябва да се подчиняват на съпрузите си и че мъжете трябва да имат повече права за работа от жените във времена на висока безработица. За България данните са следните: 76 процента от анкетираните смятат, че жените имат отговорност към обществото да раждат деца. На въпроса трябва ли съпругата да се подчинява винаги на съпруга си, само 22 на сто от българите отговарят положително, което е най-ниското равнище от всички страни, в които е проведено проучването (България, Сърбия, Гърция, Румъния, Босна, Русия, Армения, Грузия, Молдова, Украйна, Беларус, Естония, Латвия, Казахстан.) За сравнение, в Румъния цели 72 процента от православните смятат, че съпругата трябва винаги да се подчинява на съпруга си. На въпроса дали мъжете трябва да имат повече права от жените по отношение на работните места, когато има висока безработица, България отново заема едно от най-ниските равнища, като само 26 процента са съгласни мъжете да са с предимство пред жените в това отношение. И тук румънците са с най-консервативни нагласи, като цели 66 процента смятат, че мъжете следва да имат повече права от жените. На въпроса дали идеалният брак е този, в който съпругът печели парите, а съпругата се грижи за децата и дома, пак България е на първо място от всички страни по негативни отговори, като само 15 процента отговорят положително на този въпрос. Тук обаче не се забелязват резки амплитуди, като и в останалите страни голямото мнозинство от анкетираните е отговорило отрицателно. Най-много, 32 процента в Армения, са отговорили положително, следвани от Украйна с 31 процента. Православните жени подкрепят повече правата на жените в сравнение с мъжете. В повечето страни жените е по-малко вероятно в сравнение с мъжете да се съгласят, че съпругата трябва да се подчинява на съпруга. И в няколко страни жените е по-малко вероятно от мъжете да се съгласят, че мъжете имат по-големи права за наемане на работа в сравнение с жените, особено когато работните места са оскъдни. Но жените не винаги повече подкрепят либералните позиции по отношение на ролите на половете. В по-голяма част от изследваните страни жените е почти толкова вероятно, колкото мъжете да се съгласят, че имат социална отговорност да раждат деца. Жените също така поравно с мъжете е вероятно да се съгласят, че традиционният брак, при който жените са главно отговорни за домакинските задачи, докато мъжете печелят пари, е идеален. По отношение на проблемите на околната среда и климата, както и на хомосексуалността, православните християни до голяма степен са обединени във възгледите си. Повечето източноправославни християни подкрепят опазването на околната среда, дори за сметка на икономическия растеж. А огромното мнозинство от православните християни изтъкват, че хомосексуалността не трябва да бъде насърчавана от обществото, като Гърция е изключение в това отношение. България обаче е на второ място след Гърция. Докато в Гърция само 45 на сто от участвалите в допитването са посочили, че обществото не трябва да приема и да окуражава хомосексуалността, в България са го сторили 59 на сто от участвалите. В Армения са най-категорични - 98 процента са против хомосексуалността да бъде приемана. По други въпроси православните християни са разделени. Когато става въпрос дали абортът трябва да бъде легален, например, в много от страните има смесени възгледи, като бившите съветски републики изразяват по-голяма опозиция на легализирането на аборта от онези в други страни. В България православните християни са най-либерални от всички страни по този въпрос - само 14 процента от запитаните са се обявили за забрана на абортите. Относно еднополовите бракове, във всички изследвани страни православните масово им се противопоставят, като в България 78 на сто са се обявили срещу тях. Арменците и по този въпрос са най-консервативни - 96 процента са срещу тях.", "date": "2017.11.13", "title": "Православните християни в България - най-либералните в Източна Европа и Евразия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%BB%D0%B0%D1%82%D0%B5%D0%BD-%D0%B3%D1%80%D0%B8%D1%88%D0%BE-%D1%81%D1%8A%D0%BB%D0%B7%D0%B8-%D0%BE%D1%82-%D1%80%D0%B0%D0%B4%D0%BE%D1%81%D1%82-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B6%D0%B5%D1%81%D1%82%D0%BE%D0%BA%D0%B0-%D0%B2%D0%B5%D0%BB%D0%B8%D0%BA%D0%B0-%D0%B1%D0%B8%D1%82%D0%BA%D0%B0-10-%D0%B7%D0%B2%D0%B5%D0%B7%D0%B4%D0%BD%D0%B0-%D0%B4%D1%80%D0%B0%D0%BC%D0%B0-%D0%B1%D1%8A%D0%BB-news704529.html", "text": "Паметен, велик, френетичен, драматичен, ювелирен мач за българския спорт! Гришо Димитров победи с 2:1 сета Доминик Тийм в среща от Финалния Мастърс за годината! 6:3, 5:7, 7:5 за Григор в отделните части. Третият сет ще се запомни като тотален спортен трилър. Огромни български знамена в залата. Сълзи от радост и усмивки за феновете на Димитров. Родината ни има своя голям тенисист. \"О2 Арена\" в Лондон бе озарена в бяло-зелено-червено! Четвъртият в тенис-ранглистата, считан от мнозина за бъдещ номер 1 в Тура, Доминик Тийм - Доминатора, стартира участието си в Заключителния Мастърс за 2017 година. А срещу топ-таланта от Австрия се изправи... Гришо Димитров. И резултатът е велика спортна победа за родния тенис. Тръгнал от кортовете в Хасково, България - Григор, атакува титлата в едно от най-значимите спортни събития за годината. Дебютен, страхотен успех за Димитров на състезанието в английската столица. Григор Димитров е шести в тенис-ранглистата към момента. Марин Чилич (пети в подреждането) започна на състезанието в Лондон с поражение от Александър Зверев, а победата на Григор над Тийм означава широко отворени врати пред Димитров за атака на класиране в Топ 4 на Тура. Преди мача в Лондон, Тийм водеше с 2:1 успеха в преките срещи с Гришо. Моментната форма обаче сочеше, че Григор се намира в по-добри изходни позиции на старта на сблъсъка. В края на октомври Доминик загуби от Ришар Гаске във Виена, пред публика подкрепяща Доминатора. В самото начало на ноември Григор пък победи французина Гаске в Париж. Борбата в група \"Пийт Сампрас\" започна. Димитров надви Тийм. В другия мач от карето за деня Рафаел Надал ще спори с Давид Гофен. Първите двама от групата продължават напред към 1/2-финалите. Знаменит момент. За първи път българин излизе в двубой от Финалния Мастърс за годината в Тура и победи в драматична среща. Мястото е \"О2 Арена\" в Лондон, а Григор Димитров записа исторически успех. Имам лъвско сърце, заяви Гришо преди турнира. \"Давай, Григор\"! \"Гришо, Гришо\"! Григор Димитров застана на сервис линията за старт на мача, а подкрепата към Гришо беше огромна. Много българи вдъхват допълнителна вяра на Григор в залата. Сервис-гейм на 30 за Димитров - 1:0. Зададе се ранен маратонски гейм. Сериозни проблеми за Тийм. Гришо изоставаше с 15:40 при подаване на Доминик, но стигна до точка за пробив. Австриецът отрази възможността за брейк и съумя да изравни - 1:1. Бързо подаване за Григор на 15 и 2:1 за нашия. Сервис-гейм на 30 за Тийм и 2:2. Гейм на 30 и за Гришо - 3:2. В следващия гейм Димитров стигна до 2 възможности за брейк, оползотвори втората, пробивайки на 30 и поведе с 4:2. Затвърждаване на пробива на 30 и 5:2. Гришо Димитров не натисна много съперника си при следващия гейм - Тийм намали пасива си - 3:5. Свеж и решен да затвори сета Григор сервира мощно. Нашият подаваше за първата част. 15:0, 30:0, 40:0, гейм на нула  - 6:3! \"Гришо, Гришо\", огласи залата, феновете на Димитров са доволни! Сервис-гейм на 15 за австриеца в началото на втория сет. Отново се чу силно: \"Гришо, Гришо\", публиката подкрепя неистово Григор. Към този момент от мача - български фурор и на корта, и по трибуните. Стигна се до 40:30 при подаване на Димитров и отново мощни възгласи в полза на Гришо. Създаде се кратка пауза, а Григор изстреля снаряд от сервис линията и затвори гейма - 1:1. Подаване на 15 за Доминик Тийм и 2:1 гейма в негова полза. Зададе се труден сервис-гейм за Гришо, Димитров съумя да спечели подаването си от 0:30. Резултатът в частта стана 2:2. Отново и отново: \"Гришо, Гришо\", озари залата. Гейм на 15 за Тийм и 3:2 за опонента на Григор. Димитров измъкна втори пореден сервис-гейм от 0:30. Резултатът бе 3:3. Доминатора се активизира, световният номер 4 към момента - Доминик Тийм, нямаше намерение да се предаде. Жестока битка на корта. Подаване на нула за Тийм и той поведе с 4:3. Гейм на 15 за Гришо - 4:4. Сервис-гейм на нула за Доминатора от Австрия - 5:4. Григор сервира за оставане в сета. Подаване на нула и 5:5. Зададе се маратонски гейм, Димитров стигна до точка за пробив, но Доминик Тийм удържа сервис-гейма си - 6:5. Отразен скрит мачбол. Пробив за Тийм на нула, 7:5 за Доминик в частта! 1:1 сета. Експресно подаване за Доминатора в началото на третия сет - 1:0 за австриеца. Сервис-гейм на 15 за Гришо и 1:1. Още един бърз гейм за сервиращия в третия сет, Доминик поведе с 2:1 в ключовата част. Експресен сервис-гейм и за Гришо, гарниран с ювелирно отиграване - 2:2. В следващия гейм се стигна до резултат 15:40. Тийм обаче отрази 2 поредни възможности за брейк и поведе с 3:2. Димитров не се пречупи от пропуснатите шансове. Подаване на 15 и 3:3. Гришо натисна турбото - пробив на 15!!! Ключов брейк! Григор поведе с 4:3. Огромна драма, резултат 0:30 при подаването на Димитров. 4 поредни точки за Гришо! Пробивът е затвърден - 5:3! Гейм за Тийм, Доминик намали пасива си на 4:5. След което пробив на Тийм - 5:5. Гришо сервираше за мача и не можа да затвори срещата. Уникален развой, последва брейк на нула за Григор! 6:5 за нашия! Сервис-гейм за Григор, оспорвано подаване! 7:5! Велика победа! \"Бях много нервен, защото това бе първият ми мач тук, в Лондон. Развълнуван съм да бъда сред осемте най-добри за годината. Дадох 100 процента от себе си, мисля, че съм на правилния път. Благодаря на всички българи за знамената. Благодаря на екипа ми. Наслаждавам се на това, което правя\", каза Гришо Димитров, обръщайки се към българите в залата на роден език! Следващият мач на Григор ще е в сряда от 22:00 часа наше време. Гришо ще спори с победителя от Надал и Гофен.", "date": "2017.11.13", "title": "ИЗВЪНРЕДНО! Златен Гришо! Сълзи от радост в Лондон! Жестока, велика битка! 10-звездна драма! Българският лъв... (ВИДЕО/ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BE%D1%82%D1%86%D0%B5%D0%BF%D0%B8%D1%85%D0%B0-%D0%B3%D0%B0%D1%80%D0%B0%D1%82%D0%B0-%D0%B2-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-%D0%BF%D0%BE%D1%87%D0%B5%D1%80%D0%BD%D1%8F-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F---%D0%BD%D0%B0-%D0%BC%D1%8F%D1%81%D1%82%D0%BE-%D0%B8%D0%BC%D0%B0-%D0%B5%D0%BA-news704602.html", "text": "Напрежение в Нови Искър! ПИК научи ексклузивно, че е отцепена гарата. В момента там е пълно с полиция, на място има пожарни и екипи на Спешна помощ, видя на място човек на най-ексклузивната агенция в България. Екшънът е заради изоставен куфар. В момента специализиран екип проверява багажа. От МВР потвърдиха пред ПИК за инцидента.", "date": "2017.11.13", "title": "ИЗВЪНРЕДНО И ПЪРВО В ПИК! Отцепиха гарата в Нови Искър! Почерня от полиция - на място има екипи на пожарната и Спешна помощ (СНИМКИ)"}
{"url": "http://pik.bg/%D0%B7%D1%80%D0%B5%D0%BB%D0%B8%D1%89%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%D0%BA%D1%8E%D1%87%D1%83%D0%BA%D0%B0-%D1%83%D0%B4%D0%B0%D1%80%D0%B8%D1%85%D0%B0-%D1%81%D0%B5-%D0%BC%D0%B5%D1%80%D1%86%D0%B5%D0%B4%D0%B5%D1%81-%D0%B8-%D1%88%D0%BA%D0%BE%D0%B4%D0%B0-news704613.html", "text": "Зрелищна катастрофа стана преди минути на ул. \"Димитър Талев\" в \"Кючук Париж\", предаде marica.bg. Инцидентът, при който са се ударили лъскав мерцедес и стара шкода, а станал точно до бариерата на автогара \"Родопи\". Калникът на шкодата, който се е откъртил при удара, виси върху предния ляв фар на немското возило. Колите все още са на средата на завоя към магазин \"Билла\". Двама полицаи регулират движението. Няма задръстване, но автомобилите се изчакват в двете посоки.", "date": "2017.11.13", "title": "Зрелищна катастрофа в пловдивския квартал \"Кючука\", удариха се мерцедес и шкода"}
{"url": "http://pik.bg/%D0%B0%D1%82%D0%B5%D0%BD%D1%82%D0%B0%D1%82-%D1%81-%D0%BA%D0%BE%D0%BB%D0%B0-%D0%B1%D0%BE%D0%BC%D0%B1%D0%B0-%D0%B4%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%B1%D0%B0%D0%B7%D0%B0-%D0%B2-%D0%BA%D0%B0%D0%BD%D0%B4%D0%B0%D1%85%D0%B0%D1%80-%D0%BD%D1%8F%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BD%D0%B0%D1%88%D0%B8-%D0%B2%D0%BE%D0%B5%D0%BD%D0%BD%D0%B8-news704596.html", "text": "Няма пострадали български военнослужещи при атентат с кола-бомба в провинция Кандахар в Афганистан, съобщиха от Министерството на отбраната. Терористичният акт е извършен днес, на разстояние над 11 км от базата, в която е дислоциран българският военен контингент.", "date": "2017.11.13", "title": "Атентат с кола-бомба до българската база в Кандахар, няма пострадали наши военни"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D0%B2%D0%B0%D1%82-%D0%B4%D0%BE-24-%D1%87%D0%B0%D1%81%D0%B0-%D0%B2%D0%BE%D0%B0%D0%B9%D0%BE%D1%80%D0%B0-%D0%BE%D1%82-%D1%83%D1%87%D0%B8%D0%BB%D0%B8%D1%89%D0%BD%D0%B0%D1%82%D0%B0-%D1%82%D0%BE%D0%B0%D0%BB%D0%B5%D1%82%D0%BD%D0%B0-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-news704534.html", "text": "До 24 часа ще бъде установено лицето, поставило камера в дамската тоалетна на Математическата гимназия в Стара Загора. Това обяви за БТА говорителят на районна прокуратура Надежда Белчева. Има следи върху устройството, които водят към извършителя. Днес са разпитани трима свидетели, утре предстоят разпити на още двама. Наблюдаващият прокурор Иван Рогошев е назначил техническа експертиза на камерата. Сигналът за открита камера в училищната тоалетна е бил подаден в полицията в следобедните часове на 10 ноември. Устройството било открито от ученички в четвъртък, скрито в закачалка на тоалетната. Камерата не е предавала онлайн, а записите са на карта, по информация на пресцентъра на МВР в Стара Загора. По случая е образувано досъдебно производство по член 339 а от НК. От 1 до 6 години са предвидени в НК за извършителя на престъплението, но ако е непълнолетен, то наказанието е до 1 година затвор. Учебните часове в първия ден от новата седмица се провеждат нормално, увериха от училищното ръководство на Математическата гимназия в Стара Загора.", "date": "2017.11.13", "title": "Разкриват до 24 часа воайора от училищната тоалетна в Стара Загора"}
{"url": "http://pik.bg/%D1%82%D1%83%D1%80%D1%81%D0%BA%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0%D0%B8%D0%BC-%D1%81%D1%8E%D0%BB%D0%B5%D0%B9%D0%BC%D0%B0%D0%BD%D0%BE%D0%B3%D0%BB%D1%83-%D1%81%D0%B5-%D0%BF%D0%BE%D0%B4%D0%BE%D0%B1%D1%80%D1%8F%D0%B2%D0%B0-%D0%BD%D0%BE-%D0%B6%D0%B8%D0%B2%D0%BE%D1%82%D1%8A%D1%82-%D0%BC%D1%83-%D0%B5-%D0%B2-%D0%BE%D0%BF%D0%B0-news704544.html", "text": "Олимпийски и световен шампион, бивш национален щангист Наим Сюлейманоглу, който претърпя спешна операция на 11 ноември поради кръвоизлив и оток в лявата част на мозъка, е добре, но все още с опасност за живота. Това съобщава министърът на здравеопазването Ахмет Демирчан, цитиран от Хабертюрк. Надяваме се на изцеление. Наим Сулеймануоглу е човек, който е постигнал големи постижения в спорта, посочи министърът. Той е лекуван в интензивното отделение в частна болница в Аташехир от 28 септември.", "date": "2017.11.13", "title": "Турският министър на здравеопазването: Наим Сюлейманоглу се подобрява, но животът му е в опасност"}
{"url": "http://pik.bg/%D0%BA%D0%BE%D1%86%D0%B5%D1%82%D0%BE-%D1%81%D0%B5-%D0%B8%D0%B7%D0%B3%D0%B0%D0%B2%D1%80%D0%B8-%D1%81-%D1%80%D0%B0%D0%B9%D0%BD%D0%B0-%D0%BD%D0%B0-%D1%81%D1%82%D0%B0%D1%80%D1%82%D0%B0-%D0%BD%D0%B0-%D0%BE%D0%BB-%D1%81%D1%82%D0%B0%D1%80%D1%81-news704614.html", "text": "Фолк певецът Константин е първият съквартирант, който тази вечер влезе в Къщата на Биг Брадър. От днес започва сезонът \"Ол старс\", който събира най-търсените риалити звезди. Царят на баладите е първият победител във \"ВИП Брадър\" и се завръща в шоуто 11 години, след като спечели формата. Тогава той участва с бившата си приятелка и колежка Райна. Още тогава обаче, по време на предаването, между Пилето на фолка и Коцето започнаха да прехвърчат искри и дефакто Биг Брадър постави края на тяхната любов. Коцето от Подуене първият победител във Вип Брадър. Тгоава влязох с тогавашната ми приятелка Райна. \"Влезнах с гадже, излязох без! За което съм много благодарен на Райна\", отбеляза с огромна ирония чалга певецът във визитката си. В момента той е щастливо женен и с две деца. Цялото му семейство го изпрати в студиото. \"Роден съм за купони, за партита. В Къщата очаква да сме готини хора, за да си кретенееме, че аз май съм си още кретен\", в свой стил каза Константин.", "date": "2017.11.13", "title": "Коцето се изгаври с Райна на старта на \"Ол Старс\""}
{"url": "http://pik.bg/%D1%81%D0%BB%D0%B0%D0%B2%D1%87%D0%BE-%D0%B2%D0%B5%D0%BB%D0%BA%D0%BE%D0%B2-%D0%BC%D0%BE%D0%B6%D0%B5%D0%BC-%D0%B4%D0%B0-%D0%BE%D1%87%D0%B0%D0%BA%D0%B2%D0%B0%D0%BC%D0%B5-%D1%80%D0%B0%D0%B7%D0%B4%D0%B2%D0%B8%D0%B6%D0%B2%D0%B0%D0%BD%D0%B5-%D0%BD%D0%B0-%D0%B1%D0%B5%D0%B6%D0%B0%D0%BD%D1%81%D0%BA%D0%B8%D1%82%D0%B5-%D0%BF%D0%BE%D1%82%D0%BE%D1%86%D0%B8-%D0%BD%D0%B0%D0%BF%D1%80%D0%BE%D0%BB%D0%B5%D1%82-news704600.html", "text": "Спира ли напливът на бежанци към страната ни коментира пред БНТ Славчо Велков - депутат от БСП.  Фактът, че бежанци преминават и се опитват да преминат в други държави, като случая на Централна гара, показват, че следва да си отваряме добре очите и да си санираме границата, каза той. Неотдавна между турско-българската и турско-гръцката граница бяха заловени 575 човека, точно през този участък, за който става дума във филма на Елена Йончева. Гърция алармира, че дневно приема все повече бежанци, до 200 човека. Средата се променя както в Северен Ирак, така и в Сирия, така че онези последни останки от \"Ислямска държава\", които са чиста проба терористи, са между 3 и 5 хиляди, анализира ситуацията народният избраник. Една част от тях ще тръгнат да се връщат и ще минат през България, като ще търсят същите каналджии. Това няма да са жени и деца, а обучени хора, смята Велков. Сирия и Ирак продължават да произвеждат бежански поток. Все повече кюрди ще минават към Европа, евентуално през България. Можем да очакваме раздвижване на потоците особено през пролетта на 2018 г, допълни той. Един дрон с размер на птица може да кацне на врата на държавния глава и после, след като го инжектира, да си отлети, коментира Велков възможностите на терористите, които се подобряват технологично все повече. Беше видно от филма на Елена Йончева, че на места оградата не възпрепятства, а благоприятства преминаването на бежанци, коментира депутатът филма \"Граница\" на колежката си, който бе показан тази вечер. Велков посочи, че е активирал свои контакти в Дойче Веле и Би Би Си-Лондон да вземат филма. И в Европа ще видят за какво става въпрос, Европа като види за какво става дума, няма да ни дава повече пари, посочи народният избраник. Огласяването на данните във филма може да се окаже проблем включително и във вота на недоверие, включително и за корупционни схеми. Беше направен аналог с гръцката ограда, която е по-висока и е по-евтина, посочи той. И допълни, че е недопустимо с една стълба да може да се преодолява такова съоръжение. На представянето на филма тази вечер присъстваха и зам.-председателят на ГЕРБ Цветан Цветанов, и вицепремиерът Валери Симеонов. Цветанов посочи, че оградата е била занемарена след гаранционния срок. Според Славчо Велков обаче националната сигурност няма гаранционен срок. Този случай, който беше показан, на спокойно преминаване пред камерата, показва, че там няма видеонаблюдение, няма термокамери, и, ако авторката на филма не се беше обадила на граничните власти, мигрантите щяха да преминат.  На българо-гръцката граница се съсредоточават маси, посочи Велков и допълни, че това е свързано с промяната на ситуацията в Близкия Изток. Силно се надявам, че присъствието на г-н Цветанов тази вечер ще окаже влияние и управляващите ще предприемат коригиращи действия, добави депутатът. Народният избраник смята, че, ако няма последствия, държавата ни и Европа ще берат ядове, включително и в терористично отношение. И прокуратурата би могла да се сезира в това отношение, допълва той.", "date": "2017.11.13", "title": "Славчо Велков: Можем да очакваме раздвижване на бежанските потоци напролет"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%B2%D1%80-%D1%81%D0%B2%D0%B0%D0%BB%D0%B8-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-%D0%BA%D1%83%D1%84%D0%B0%D1%80%D1%8A%D1%82-%D1%81%D0%B5-%D0%BE%D0%BA%D0%B0%D0%B7%D0%B0-%D0%BF%D1%8A%D0%BB%D0%B5%D0%BD-%D1%81-%D1%85%D1%80%D0%B0%D0%BD%D0%B0-news704605.html", "text": "Напрежението в Нови Искър е потушено, научи ексклузивно ПИК. МВР успокои страстите, няма опасност за хората - на жп гарата има отбой. Пред ПИК от полицията разкриха, че тревогата за съмнителния куфар се е разминала с малкия дявол. Оказа се, че пътническата чанто е пълна с хранителни продукти.", "date": "2017.11.13", "title": "ПЪРВО В ПИК! МВР свали напрежението в Нови Искър! Куфарът се оказа пълен с храна"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B5%D1%84%D0%B8%D1%80-%D1%84%D1%8A%D0%BD%D0%BA%D0%B8-%D1%81%D0%B8-%D0%BF%D0%BE%D0%B8%D1%81%D0%BA%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%B2-%D0%BA%D1%8A%D1%89%D0%B0%D1%82%D0%B0-news704617.html", "text": "След фолк певеца Константин, в Къщата на \"Ол Старс\" влезе и Димитър Ковачев-Фънки. Промоутърът участва в звездния сезон през 2012 г., в който си имаше любим съквартирант, който да тероризира - Къци Вапцаров-Къцамун. Още с влизането си в луксозния дом, Фънки почна с номерата. Майтапчията уговори Коцето да преместят огромната статуя на куче пред входната врата така, че да шашната следващия си съквартирант. Първите двама съквартиранти получиха и първата тайна мисия от Биг Брадър. От тази вечер двамата са Фънки дъ Кид и Мръсното Коце. Двамата получиха задача да разделят звездите на два отбора - индианци, които ще живеят като истински скотове в мизерия - без тоалетна и топла вода, и каубои. Фънки заформи и първия скандал в новия сезон с най-търсените звезди. \"На индианците разрешено ли им е да продават наркотици?\", изцепи се Ковачев, без да съобрази, че е в ефир.", "date": "2017.11.13", "title": "СКАНДАЛ в ефир! Фънки си поиска наркотици в Къщата! "}
{"url": "http://pik.bg/%D0%B1%D1%80%D0%B0%D0%B2%D0%BE-%D1%80%D0%B0%D0%BF%D1%8A%D1%80%D1%8A%D1%82-100-%D0%BA%D0%B8%D0%BB%D0%B0-%D0%B8%D1%81%D0%BA%D0%B0-%D1%87%D0%B0%D1%81-%D0%BF%D0%BE-%D1%80%D0%B5%D0%BB%D0%B8%D0%B3%D0%B8%D1%8F-%D0%B2-%D1%83%D1%87%D0%B8%D0%BB%D0%B8%D1%89%D0%B5-news704570.html", "text": "Рап машината от Варна Явор Янакиев-100 кила е ходил на неделно училище и многократно е признавал, че се е справял в пълна мизерия и нищета. Въпреки това е успял напълно сам да отгледа и изучи брат си и да успее в живота. Рапърът, изживяващ американската мечта в България, е сред артистите, които знаят как да провокират своите фенове и този път е избрал една доста интересна тема, която е важна за цялото общество. Според Килата, образованието в България трябва да стане работещо и един от начините за това е чрез въвеждане на часове по религия в училищата. \"Именно чрез вярата провокираме естественото любопитство в нас. Тя ни води към истинския морал и етика и ни показва, че постигането на мечтите не винаги е лесно\", смята варненецът.", "date": "2017.11.13", "title": "БРАВО! Рапърът 100 кила иска час по религия в училище"}
{"url": "http://pik.bg/%D0%BD%D0%B5%D0%BB%D0%B5%D0%BF%D0%B0-%D1%81%D0%BC%D1%8A%D1%80%D1%82-%D0%B4%D0%B6%D0%B8%D0%B3%D0%B8%D1%82-%D0%B1%D0%BB%D1%8A%D1%81%D0%BD%D0%B0-%D1%81-%D1%84%D0%B0%D1%80-%D0%BF%D0%B5%D1%88%D0%B5%D1%85%D0%BE%D0%B4%D0%B5%D1%86-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%8F%D1%82-%D0%BF%D0%BE%D1%87%D0%B8%D0%BD%D0%B0-news704497.html", "text": "На 11 ноември около 06,50 ч. на второкласен път II-35 в землището на Ловеч, лек автомобил \"Опел Астра\", управляван от 27-годишен мъж от град Искър, на прав участък от пътя е ударил с преден десен фар 45-годишен пешеходец, който е пресичал пътното платно. Пострадалият мъж е откаран незабавно в МБАЛ-Ловеч с травми, а по-късно е транспортиран в плевенска болница, където на 12 ноември е починал. По случая е образувано досъдебно производство, информират от МВР. Пореден инцидент с пешеходец, за съжаление с фатален край.", "date": "2017.11.13", "title": "НЕЛЕПА СМЪРТ! Джигит блъсна с фар пешеходец, пострадалият почина"}
{"url": "http://pik.bg/%D1%82%D0%B5%D0%B6%D1%8A%D0%BA-%D1%81%D0%BF%D0%BE%D0%BC%D0%B5%D0%BD-%D1%84%D1%80%D0%B0%D0%BD%D1%86%D0%B8%D1%8F-%D0%BD%D0%B5-%D0%B7%D0%B0%D0%B1%D1%80%D0%B0%D0%B2%D0%B8-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BE%D1%82-%D1%82%D0%B5%D1%80%D0%BE%D1%80%D0%B0-%D0%BF%D1%80%D0%B5%D0%B7-2015-%D0%B0-news704506.html", "text": "Днес се навършват две години от терористичния атентат в Париж, в резултат на който загинаха 130 души, сред които множество чужденци, припомня германският телевизионен канал ZDF, цитирани от Фокус. Във Франция са в ход възпоменателни церемонии за втората годишнина от парижкия петък 13-ти. В тях се включи държавният глава Еманюел Макрон, който положи венец пред плаката на „Стад дьо Франс“ в предградието на Сен Дени. Именно там преди две години бе извършена първата от серията атаки, които разтърсиха не само Франция, но и целия свят.", "date": "2017.11.13", "title": "ТЕЖЪК СПОМЕН! Франция не забрави жертвите от терора през 2015-а"}
{"url": "http://pik.bg/%D1%88%D0%B5%D1%84-%D0%BF%D0%B5%D1%82%D1%80%D0%BE%D0%B2-%D1%81%D0%B5-%D0%BE%D1%82%D1%8A%D1%80%D0%BA%D0%B0-%D0%B2-%D1%81%D0%B5%D0%BA%D1%81%D0%B1%D0%BE%D0%BC%D0%B1%D0%B0-%D1%81%D0%BD%D0%B8%D0%BC%D0%BA%D0%B0-news704572.html", "text": "Ниĸoлeтa Лoзaнoвa и шeф Πeтpoв дeмoнcтpиpaxa пoдoзpитeлнa близocт cлeд финaлa нa \"BИΠ Бpaдъp\". Bъпpeĸи, чe e жeнeни c дeцa, гoтвaчът нe ycпя дa ycтoи нa ceĸcaпилa нa мoдeлĸaтa и бeз дa ce зaмиcли ce xвъpли в oбятиятa й. Tя cъщo нe изглeждaшe ocoбeнo шoĸиpaнa oт внимaниeтo мy и гo oбcипa c цeлyвĸи и пpeгpъдĸи. Двaмaтa ce paдвaxa нa ĸoмпaниятa cи в извecтeн cтoличeн ĸлyб в пpoдължeниe нa цялaтa нoщ, ĸaтo cи тpъгнaxa чaĸ пpизopи. Bcичĸo тoвa ce cлyчи мaлĸo cлeд финaлa нa шоуто миналия петък. A caмият пoбeдитeл Toтo ce oтдaдe нa яĸ paзвpaт. Йoниcлaв Йoтoв, ĸaĸтo e иcтинcĸoтo мy имe, избyxнa вeднaгa cлeд финaла, a мaцĸи пo гoли зaдници, мpeжecти чopaпи и изpязaни бoдитa ce въpтяxa бyĸвaлнo oĸoлo лицeтo мy. A тoй бeз cвян oглeждaшe тoвa, ĸoeтo мy ce пpeдлaгaшe. Πoчитaтeлитe нa звeздaтa ca ĸaтeгopични, чe изoлaциятa във \"BИΠ Бpaдъp\" изoбщo нe ce e oтpaзилa дoбpe нa пcиxиĸaтa мy. Личeшe cи, чe мy липcвa жeнcĸa лacĸa.", "date": "2017.11.13", "title": "Шеф Петров се отърка в сексбомба! (СНИМКА)"}
{"url": "http://pik.bg/%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%BD%D0%BE%D0%B2-%D0%BF%D0%B0%D1%80%D0%B0%D0%BA%D0%BB%D0%B8%D1%81-%D0%B4%D0%BE-%D1%85%D0%B8%D0%B6%D0%B0-%E2%80%9E%D0%B2%D0%B5%D0%B6%D0%B5%D0%BD%E2%80%9C-news704507.html", "text": "На 11 ноември, когато православната църква почита паметта на Свети великомъченик Мина, в близост до хижа „Вежен“ бе открит новоизграденият параклис - \"Свети Георги Победоносец\". На освещаването и водосвета на божията обител, извършени от отец Павел, присъстваха кметът на Община Тетевен – д-р Мадлена Бояджиева, зам.-кметовете - Борис Врабевски и Тони Стоев, д-р Цветелина Врабевска – общински съветник, зам.-областният управител на Ловеч – Илиян Тодоров, директор на дирекция НП „Централен Балкан“ - Генчо Илиев, хора помогнали при изграждането на обителта, туристи и посетители на хижата. Параклисът е изграден от Борис Врабевски, който е запален планинар и зам.-кмет на Община Тетевен. Той разказа, че идеята за създаването на храма идва след посещение в Родопския край, където вниманието му е било привлечено от множеството храмове, параклиси, оброци, преклонението пред водата и Бог. Начинанието е обмисляно дълго време – около 15 години, преди да се стигне до неговата реализация. Мястото, разбира се, не е избрано случайно и се дължи на силното му влечение към планините и природата. Г-н Врабевски добави, че при изграждането на параклиса са спазени всички законови изисквания и са били нужни към 3 години за цялостното му построяване. Той благодари на всички, които са му помогнали и допринесли, материално или чрез своя труд, за осъществяването на прекрасната идея.", "date": "2017.11.13", "title": "Вдигнаха нов параклис до хижа „Вежен“"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-tv-%D0%B5%D0%BA%D1%88%D1%8A%D0%BD-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BD%D0%B0-%D0%BF%D1%80%D0%BE%D0%B6%D0%B5%D0%BA%D1%86%D0%B8%D1%8F%D1%82%D0%B0-%D0%BD%D0%B0-%D1%84%D0%B8%D0%BB%D0%BC%D0%B0-%D0%BD%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0---%D0%B4%D0%B2%D0%B0%D0%BC%D0%B0%D1%82%D0%B0-news704462.html", "text": "След 8 месеца в парламента и поредица от скандали депутатката от БСП Елена Йончева износи 20-минутен филм за мрежата по южната ни граница. Бившата журналистка се опитва да докаже, че при изграждането ѝ има нарушения и съоръжението е неефективно. Лидерът на ПГ на ГЕРБ Цветан Цветанов бе сред първите, дошли на преставянето на филма, предаде репортер на ПИК TV. По-късно дойде и вицепремиерът Валери Симеонов. Първо бе прожектиран филма, който показва как мигранти минават със стълби през границата. След това Елена Йончева заяви, че е предоставила копие от кадрите на всички институции, включително премиера и главния прокурор. Тя призова източникът й от гранична полицията да бъде с гарантирана анонимност, тъй като е дал информация в полза на страната си. След това думата взе Цветан Цветанов, който заяви, че благодари за думата, тъй като е добре всеки да има възможност на мнение, както изисква журналистическата етика. \"Поздравявам г-жа Йончева за този материал, защото би трябвало да се даде в цялост историята и да се показва истината. Периодът, в който е визирано, че е строена оградата - от 2012 г., наистина имахме успешен проект за реализиране с европейски пари, дадени за осигуряване на Шенгенското пространство. След 2013 г. след изтичане на гаранционния срок, действително тази система е занемарена и това е голям пропуск. Моля г-жа Йончева да даде цялостен материал, така също и за начина на изграждане през 2014 г. и 2015 г., когато ние укрепвахме тези огради. Ето какви са и резултатите. През 2015 г. върнатият бежански поток е 90 хиляди, а следващата година е вече 45 000, а сега говорим за не повече от 7000. Това означава, че бежанският поток е намалял, а в момента има 20% заетост на центровете за бежанци. Това означава, че оградата си свършва работата и ние сме намалили потока. Да, вижда се, че има и едноредова и двуредова ограда, и разбира се, вторият тип е по-ефективен. Но за това трябват пари и сега има нови средства, с които да се покрие и видеонаблюдението, така че системите да работят още по-добре. Материалът ще бъде прегледан и от премиера и ще се вземат необходимите мерки. Ние разглеждаме всеки сигнал, но не говорим за някаква сензация, ние имаме такава информация в службите и се работи по тях. Ще разгледаме разбира се и този материал\", категоричен бе Цветанов. По думите му всяка информация, която може да подпомогне службите, е добре дошло, и отговори утвърдително на Йончева на въпроса дали според него филмът й трябва да бъде показван по националните медии. Накрая Цветанов заяви, че призовава от тази трибуна, където са събрани медиите и политици, да се обединят всички около един документ, който да подкрепи премахване на давността за разследвания около приватизацията. \"Г-жо Нинова, ето това е за конституционните промени, свързани с приватизацията\", каза Цветанов, носейки документи и обръщайки се към Корнелия Нинова, която също бе в залата на прожекцията. Тя заяви, че няма да коментира този въпрос и няма да позволи да се размива темата с разкритията на Елена Йончева. \"Папките с подписите да ги размахват утре в парламента и ще ги обсъдим. Днес става дума за филма на Елена Йончева и разкритията й\", каза Нинова пред журналисти, докато Цветанов й връчваше папката за приватизацията, а тя го контрира, че трябва първо да отговори кой ще бъде разследван и ще си подаде оставката по разкритията от филма на Йончева. После спорът между двамата премина в словесна битка, като той я питаше дали ще подпишат и подкрепят промените, касаещи приватизацията, а тя повтаряше само въпросът й кой ще поеме отговорност за проблемите по границата. Цветанов заяви, че ГЕРБ винаги поемат отговорност и са го доказвали, но Нинова така и не отговори дали БСП ще подкрепят падането на давността за приватизационните сделки.", "date": "2017.11.13", "title": "ГОРЕЩО В ПИК TV! Екшън Корнелия-Цветанов на прожекцията на филма на Елена Йончева - двамата в чутовен спор за приватизацията и корупцията (ОБНОВЕНА) "}
{"url": "http://pik.bg/%D0%B2-%D0%B0%D1%80%D0%BC%D0%B8%D1%8F%D1%82%D0%B0-%D0%BD%D0%B0-%D1%81%D0%B0%D1%89-%D0%BE%D1%82%D0%BD%D0%BE%D0%B2%D0%BE-%D0%B2%D0%B7%D0%B8%D0%BC%D0%B0%D1%82-%D0%BF%D1%81%D0%B8%D1%85%D0%B0%D1%80%D0%B8-%D0%BD%D0%B0-%D1%81%D0%BB%D1%83%D0%B6%D0%B1%D0%B0-news704498.html", "text": "В САЩ бе снета забраната да бъдат приемани в армията новобранци с психични проблеми. За това съобщава \"Ю Ес Ей Тудей\", позовавайки се на документи, в които е отбелязана тази необявена политика. Изданието отбелязва, че в армията на САЩ ще бъдат приемани отново хора, които съзнателно са си причинили самонаранявания (порязвания, драскотини, изгаряния и т.н.), но без суицидни намерения, а също и такива, които страдат от биполярно афективно разстройство, депресия, алкохолизъм или наркомания. Документът съдържа подробен списък на това, което е длъжен да направи новобранецът с проблеми от психиатричен характер в миналото си, за да бъде приет в армията. Така например се изисква представянето на подробни медицински изследвания, заявление от новобранеца, справка от местоработата му, ако има травми, получени на работното му място, а също - снимки на желаещия да постъпи в армията, както и разрешение от психиатъра и неговата \"оценка\". Според вестника подобно решение е свързано с намерението да бъдат набрани до септември следващата година 80 хиляди доброволци. През 2009 г. в САЩ бе забранено наемането на военна служба на хора с психични отклонения във връзка със зачестите самоубийства.", "date": "2017.11.13", "title": "В армията на САЩ отново взимат психари на служба "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0-%D1%81%D0%B8%D0%BB%D0%B8%D0%BA%D0%BE%D0%BD%D0%BA%D0%B0-%D1%81%D0%BB%D0%BE%D0%B6%D0%B8%D0%BB%D0%B0-%D1%80%D0%BE%D0%B3%D0%B0-%D0%BD%D0%B0-%D0%B6%D0%B5%D0%BD%D0%B8-%D0%BA%D0%B0%D0%BB%D0%BA%D0%B0%D0%BD%D0%B4%D0%B6%D0%B8%D0%B5%D0%B2%D0%B0-%D0%B2%D0%BB%D0%B8%D0%B7%D0%B0-%D0%B2-%D0%BE%D0%BB-%D1%81%D1%82%D0%B0%D1%80%D1%81-%D1%81%D0%BD%D0%B8%D0%BC%D0%BA%D0%B8-news704518.html", "text": "Зорница Линдарева, която преди години за извество време разби семейството на Жени Калканджиева и Стефан Манов-Тачо, е сред съквартирантите, които тази вечер ще прекрачат прага на най-известната къща за старта на новия сезон \"Ол Старс\", научи ексклузивно ПИК. Тази есен той ще премине под кодовото име \"Most Wanted\". Освен Линдарева, Къщата се приюти още 11 ярки риалити звезди, 11 силни характера, 11 готови за победа участници, сред които Светлана Василева, Джино Бианкалана, Константин, Дебора, Луна и др. Линдарева влиза за втори път в интригантското шоу. Кака Зорче живя под един покрив с любовника си Тачо и Калканджиева, на която сложи рога, в \"Образцов дом\" през есента на 2014 г. Около триото се завъртяха доста от интригите в сезона. Стигна се дори и до физически сблъсък между бившите любовници. Продуцентите дори . Не бяха рядкост и случаите, в които и самата Калканджиева нападаше вербално моделката. В същото време ПИК научи още, че Мариана Попова и Веселин Плачков, за които се говори от няколко дни, че са сред участниците, няма да влязат в Къщата. Двойката бе калесвана от продуцентите още за звездния сезон. Идеята бе певицата и актьорът да сключат брак в любовното шоу. След отказа им се е стигнало до резервния вариант с Даниел Петканов и Алекс Богданска, които в крайна сметка изпълниха сценария и се бракуваха. Рапърът Явор Янакиев-100 кила също няма да прекрачи прага на брадърската къща. Последният съквартирант ще я напусне на 11 декември, понеделник, за когато е насрочен финалът на \"Most Wanted\".", "date": "2017.11.13", "title": "ПЪРВО В ПИК! Скандална силиконка, сложила рога на Жени Калканджиева, влиза в \"Ол Старс\" (СНИМКИ)"}
{"url": "http://pik.bg/%D0%B1%D1%83%D1%80%D0%B3%D0%B0%D0%B7%D0%BB%D0%B8%D1%8F-%D0%BD%D0%B0%D0%BC%D0%B5%D1%80%D0%B8-%D0%BA%D0%BE%D0%BB%D0%B0%D1%82%D0%B0-%D1%81%D0%B8-%D0%BD%D0%B0-%D1%82%D1%80%D1%83%D0%BF%D1%87%D0%B5%D1%82%D0%B0-%D0%B7%D0%B0%D0%B4%D0%B8%D0%B3%D0%BD%D0%B0%D1%85%D0%B0-%D0%B7%D0%B8%D0%BC%D0%BD%D0%B8%D1%82%D0%B5-%D0%BC%D1%83-%D0%B3%D1%83%D0%BC%D0%B8-%D1%81-%D0%B4%D0%B6%D0%B0%D0%BD%D1%82%D0%B8%D1%82%D0%B5-news704510.html", "text": "Бургаско \"Пежо\" осъмна на трупчета, алармира читател на \"Бургас24\" Колата се намира пред блок 36 в ж.к. \"Славейков\", а снимките станаха хит в социалната мережа. Крадците са задигнали чисто новите зимни гуми на френския автомобил, барабар с джантите.", "date": "2017.11.13", "title": "Бургазлия намери колата си на трупчета, задигнаха зимните му гуми с джантите"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BD%D0%B0%D0%B9%D0%B4%D0%B6%D1%8A%D0%BB-%D1%84%D0%B0%D1%80%D0%B0%D0%B6-%D0%BF%D1%80%D0%B0%D0%B2%D0%B8%D0%BB-%D1%81%D0%B5%D0%BA%D1%81-%D0%B2-%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news704420.html", "text": "Британският политик Найджъл Фараж отнво се оказа в центъра на секскандал. Бившата любовница на евродепутата Анабел Фулър направи разкритие пред \"Дейли мейл\" за любовната им афера, продължила повече от десетилетие. През 2014 година Фулър беше публично обвинена от бившия член на Партията на независимостта Ники Скинлер, че има връзка с женения Фараж. Сега тя признава, че отношенията им са започнали през 2004 година и са продължили около 12 години. Фулър разказа, че от самото начало връзката им е трябвало да остане в тайна. \"Много пъти през годините говорихме за това. Той ми казваше, че трябва да си мълча. Много ме болеше, чувствах се като лъжкиня\", споделя Фулър. Тя разказва пикантни подробности от живота на евродепутата. Тя призна, че съпругата му Кирстен знаела за връзката им, след като \"някой от партията й разказал\". Бившата говорителка призна, че след скандал със съпругата на Фараж се е опитала да се самоубие. Съпругата на 53-годишния заяви по-рано тази година, че двамата \"от години живеят отделни животи\" и че най-после са решили официално да се разделят. Едно от най-шокиращите разкрития на Фулър обаче се оказа признанието й за интимната им среща в сградата на Европарламента. Бившата говорителка разкри, че е правила секс със скандалния депутат в офиса му в Брюксел. \"Той влезе в офиса, легна на дивана и каза, че е много възбуден. След това го направихме набързо\", разказва Фулър.", "date": "2017.11.13", "title": "СКАНДАЛ! Найджъл Фараж правил секс в Европарламента "}
{"url": "http://pik.bg/%D1%83%D0%BD%D0%B8%D0%BA%D1%83%D0%BC-%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0-%D0%BF%D0%BE-%D0%B1%D0%B5%D0%BB%D0%B8-%D0%B6%D0%B0%D1%80%D1%82%D0%B8%D0%B5%D1%80%D0%B8-%D0%B5-%D1%82%D1%80%D0%B5%D1%82%D0%B8%D1%8F%D1%82-%D1%81%D1%8A%D0%BA%D0%B2%D0%B0%D1%80%D1%82%D0%B8%D1%80%D0%B0%D0%BD%D1%82-%D0%B2-%D0%BE%D0%BB-%D1%81%D1%82%D0%B0%D1%80%D1%81-%D1%81%D0%BD%D0%B8%D0%BC%D0%BA%D0%B8-news704619.html", "text": "Клонинг на Лили Иванова е третият съквартирант в \"Биг Брадър Ол Старс\". Като копие на естрадната легенда влезе в Къщата Людмила Захажаева - майката на популярната светска водеща Албена Вулева. Устата рускиня се издокара с фризура едно към едно с Лиленце Пиленце. Захажаева изду джуки също като изпълнителката на \"Панаири\". И не само това - върху лицето й проличаха и още доста подобрения - филъри в назолабиалните бръчки, скули, нослето също й е преминала през рефреш. Захажаева явно нарочно бе търсила прилика с Лили, и първата й работа, влизайки в Къщата, бе да извия глас с един от вечните хитове на примата - \"Стари мой приятелю\". Майката на Вулева смая Ники Кънчев в студиото му, като се появи с бели чорапки, тип жартиери и наконтена като Снегурочка. Захажаева влиза в шоуто за пръв път като участник. Тя гостува в сезона \"Образцов дом\", в който бе и нейната дъщеря.", "date": "2017.11.13", "title": "УНИКУМ! Лили Иванова по бели жартиери е третият съквартирант в \"Ол Старс\" (СНИМКИ) "}
{"url": "http://pik.bg/%D0%B5%D1%82%D0%BE-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%BA%D0%B0%D0%BA%D0%B2%D0%B8-%D1%82%D1%80%D0%BE%D1%88%D0%BA%D0%B8-%D0%BA%D0%B0%D1%80%D0%B0%D0%BC%D0%B5-news704512.html", "text": "Eдвa cъc 114 ce e yвeличил бpoя нa eлeĸтpичecĸитe aвтoмoбили в Бългapия oт нaчaлoтo нa 2017 г. дo ĸpaя нa oĸтoмвpи т.г., пoĸaзвaт дaннитe нa \"Πътнa пoлиция\", цитирани от мънибг. B нaчaлoтo нa гoдинaтa в peгиcтpитe ca ce вoдeли 215 eлeĸтpoмoбилa, a дeceт мeceцa пo-ĸъcнo тe ca 329. Oт нoвopeгиcтpиpaнитe 13 ca c мapĸa Теѕlа, ĸaтo 11 oт тяx ca нoви, a двe - втopa yпoтpeбa. Oбщият бpoй ĸoли oт фaбpиĸaтa нa Илън Mъcĸ e 60. Πo пътищaтa пpoдължaвaт дa дoминиpaт cтapитe aвтoмoбили. Зa пepиoдa ca нoвopeгиcтpиpaни oбщo 306 xил. aвтoмoбили, ĸaтo чиcтo нoви ca eдвa 36 xил. Oбщият бpoй нa вcичĸи пътни пpeвoзни cpeдcтвa, ĸoитo ce вoдят в peгиcтpитe нa \"Πътнa пoлиция\", e 3 663 313. Oт тяx 1.38 млн. ca нa възpacт нaд 20 гoдини, a 1.05 млн. ca нa мeждy 15- и 20-гoдишнa възpacт. Πpeвoзнитe cpeдcтвa дo 5-гoдишнa възpacт пpoдължaвaт дa ca нaй-мaлĸaтa ĸaтeгopия пo бpoй - eдвa 182 329. Oĸoлo 310 xил. ca тeзи нa мeждy 6- и 10-гoдишнa възpacт, a мeждy 11 и 15 гoдини - 724 xил. Haй-чecтo cpeщaнoтo пpeвoзнo cpeдcтвo пo yлицитe в c мapĸa Vоlkѕwаgеn - oбщo 466 989 aвтoмoбилa, ĸaтo нaд пoлoвинaтa (241 xил.) ca нa възpacт нaд 20 гoдини. Bтopи пo пoпyляpнocт ca Ореl - cъc 172 xил. нa нaд 20 гoдини и eдвa 6 006 пoд пeтгoдишнa възpacт. Cлeдвaт Меrсеdеѕ - 103 xил., ĸoитo ca пpoизвeдeни пpeди двe дeceтилeтия и пoвeчe и 9 505 пpeди пo-мaлĸo oт пeт гoдини. B тoп 5 влизaт и Fоrd и Rеnаult. Cpeд aвтoмoбилитe, ĸoитo ca пpoизвeдeни пpeди дo пeт гoдини, лидep ocтaвa Dасіа - 14 919 aвтoмoбилa oт oбщo 32 xил. в Бългapия. Bтopи ca Тоуоtа c 12 xил., a тpeти Vоlkѕwаgеn. Cлeдвaт Rеnаult (11 164) и Ѕkоdа (9 928). Oт лeĸитe aвтoмoбили 1.42 млн. ca c бeнзинoви двигaтeли, a 1.17 млн. c дизeлoв.", "date": "2017.11.13", "title": "Ето статистика какви трошки караме"}
{"url": "http://pik.bg/%D1%82%D0%BE%D0%B4%D0%BE%D1%80-%D0%B1%D0%B0%D1%82%D0%BA%D0%BE%D0%B2-%D1%81-%D0%BE%D0%B3%D1%80%D0%BE%D0%BC%D0%B5%D0%BD-%D0%BC%D0%B8%D0%BB%D0%B8%D0%BE%D0%BD%D0%B5%D0%BD-%D0%B6%D0%B5%D1%81%D1%82-%D0%BA%D1%8A%D0%BC-%D0%BB%D0%B5%D0%B2%D1%81%D0%BA%D0%B8-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BD%D0%B0%D0%BF%D1%80%D0%B0%D0%B2%D0%B8-%D0%B7%D0%B0-%D1%81%D1%82%D0%B0%D1%80%D0%B0%D1%82%D0%B0-%D1%81%D0%B8-%D0%BB%D1%8E%D0%B1%D0%BE%D0%B2-%D0%B0%D0%B4%D0%B2%D0%BE-news704573.html", "text": "Бившият собственик на Левски Тодор Батков е направил огромен, \"милионен\" жест към \"сините\". Адвокатът е отписал седемцифрен дълг към себе си и го е дарил на 26-кратния шампион на България. Това разкри в студиото на Sportal TV председателят на Тръст \"Синя България\" Васил Колев. \"Тодор Батков направи много за Левски. Тръгна си разочарован с оглед на това, че дълго време е бил ангажиран с клуба и е правил всичко по силите си за благото му. Аз вярвам, че на фона на това, което видяхме по негово време, ще остане като една положителна фигура в историята му\", коментира Колев. \"Ще ви разкрия, че наскоро Тодор Батков отписа дълг от седем цифри към него и го дари на Левски. Надявам се, че и други бивши ръководители на \"Герена\" ще се извисят на неговото ниво и ще предприемат сходни мерки\", каза още Васил Колев. Снимка: sportal.bg", "date": "2017.11.13", "title": "Тодор Батков с огромен, \"милионен\" жест към \"Левски\"! Ето какво направи за старата си любов адвокатът"}
{"url": "http://pik.bg/%D0%B1%D0%BB%D0%B8%D0%B7%D0%BE-30-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D0%BD%D0%B0%D0%B4-20-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%B4%D0%B5%D1%80%D0%B0%D0%B9%D0%BB%D0%B8%D1%80%D0%B0%D0%BD%D0%B5-%D0%BD%D0%B0-%D0%B2%D0%BB%D0%B0%D0%BA-%D0%B2-%D0%BA%D0%BE%D0%BD%D0%B3%D0%BE-%D0%B2%D0%B8%D0%B4%D0%B5%D0%BE-news704533.html", "text": "Близо 30 души са загинали и повече от 20 са ранени, след като влак дерайлира и се подпали в Демократична република Конго, съобщиха местните власти, цитирани от Ройтерс. Инцидентът е станал вчера. Товарен влак пътувал от южния минен район, където се добиват мед и кобалт, Лубумбаши за Луена в провинция Луалаба, когато излязъл от релсите и се преобърнал в дефиле. Преди да потегли, на него се качили и пътници. Възможно е броят на жертвите да се окаже по-голям, посочва Ройтерс. Единадесет от 13-те вагона се подпалили след дерайлирането.", "date": "2017.11.13", "title": "Близо 30 загинали и над 20 ранени при дерайлиране на влак в Конго (ВИДЕО)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%BF%D0%B5%D1%82%D1%80%D0%B8%D1%87%D0%BA%D0%BE-%D0%BE%D1%82%D0%BA%D1%80%D0%B8%D1%85%D0%B0-%D0%BE%D0%B2%D1%8A%D0%B3%D0%BB%D0%B5%D0%BD-82-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%B8%D0%B2%D0%B0%D0%BD-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-news704515.html", "text": "Откриха преди половин час овъглен трупа на 82-годишния Иван Харизанов, покривът на горящата му къща в петричкото село Капатово рухнал върху него. Инцидентът е възникнал около 10.30 часа. Вследствие на лумналия огън е изгоряла покривната конструкция на площ от 100 кв. метра. Възрастният мъж е обитавал сам дома си. Вероятната причина за пожара е печка на твърдо гориво, с която се е отоплявал. Старецът е обитавал втория етаж, където полиция и огнеборци се натъкнали на трупа му. Къщата е от гредоред, което е било причина огънят да се разпростре така бързо. 82-годишният старец живеел сам, а близките му – в столицата. Те вероятно още не знаят за инцидента с баща им, съобщава СтрумаБГ.", "date": "2017.11.13", "title": "ТРАГЕДИЯ В ПЕТРИЧКО! Откриха овъглен 82-годишния Иван Харизанов"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0%D0%BF%D0%B0%D0%BB%D0%B8%D1%85%D0%B0-%D1%88%D0%B5%D1%81%D1%82-%D0%BA%D0%BE%D0%BB%D0%B8-%D0%B2-%D1%80%D1%83%D1%81%D0%B5-%D1%81%D0%BD%D0%B8%D0%BC%D0%BA%D0%B8-news704539.html", "text": "Шест автомобила пострадаха при умишлен палеж в Русе. Три от колите са напълно унищожени, а останалите са с по-леки щети, предаде БГНЕС. Полицията разследва случая. Престъплението е извършено около 3:30 часа днес на паркинга пред блок \"Пелистер\" на ул. \"Родопи\". Пламъците са тръгнали от лек автомобил „Опел“, който обикновено бил паркиран от другата страна на блока. Оттам се прехвърлили на съседните автомобили, като най-тежко са пострадали намиращите се в непосредствена близост коли. Причината за пожара се изяснява. Извършен е оглед от дежурна оперативна група на полицията, образувано е досъдебно производство. Екип на пожарната е пристигнал веднага на място и в продължение на час е гасил огъня. Една от колите е била с газова уредба, но за щастие тя не е гръмнала. Друг от автомобилите е пострадал сравнително леко, тъй като собственикът му се е престрашил да го премести, въпреки пламъците.", "date": "2017.11.13", "title": "ЕКСКЛУЗИВНО! Запалиха шест коли в Русе (СНИМКИ)"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%BD%D0%BE%D0%B2%D0%B8-%D0%BB%D0%B5%D0%B3%D0%BB%D0%B0-%D0%B2-%D0%B4%D0%B5%D1%82%D1%81%D0%BA%D0%B0%D1%82%D0%B0-%D0%BA%D0%BB%D0%B8%D0%BD%D0%B8%D0%BA%D0%B0-%D0%B2-%E2%80%9E%D0%BF%D0%B8%D1%80%D0%BE%D0%B3%D0%BE%D0%B2%E2%80%9C-news704513.html", "text": "Малките пациенти на Детската клиника по изгаряния и пластична хирургия към „Н.И.Пирогов“ посрещнаха13 ноември - Световенден на добротата и Международен ден на незрящите, с напълно обновено отделение. Отбелязването на двата дни в един не е случайно. Обединяващото е вярата, че всеки един човек може да бъде част от чудото на добротворчеството и да направи света по-добро място за живеене, помагайки на хора с тежки здравословни и социални проблеми. На своя на благотворителна вечер Лайънс клуб „София Витоша” събра 60 000 лева за да направи пълната промяна в клиниката. Подменено е изцяло старото, нефункционално и амортизирано обурудване и заменено с удобни и многофункционални легла в 15-те стаи, в които се лекуват пострадали от 0 до 18 години. Изключително важна придобивка е и професионалната вана, в която няколко пъти дневно хидратират обгорените деца, както и 2 апарата за бързо и безболезно откриване на вените приинжектиране. За последен път в отделението е правен ремонт и е подменяна легловата база през далечната 1974 г. Това е единственото специализирано отделение в страната за диагностика, активно лечение и ранна рехабилитация на лица с ограничени и обширни изгаряния и измръзвания. В него се лекуват и проследяват близо 90 % от децата с изгаряния в страната. Не малка част от тях са с дълбоки изгаряния и лечението им продължава с месеци. Затова и наличието на съвременни легла е ключов момент от общото лечение. Дарението не е единственото на ЛК „София Витоша” към „Н.И.Пирогов“. Преди години клубът дари кувьоз за Детска клиника по анестезиология и реанимация, а миналата година зарадваха децата с голям телевизор и 50 детски книжки за създаване на детска библиотека към отделението. Лайънс клуб „София Витоша“ е сред водещите благотворителни организации в България. Сред приоритетите им са превенцията и борбата с очните заболявания, глухотата, диабета, наркоманията, онко заболявания, а също и работа с деца и младежи в областта на културата, науката и образованието. Създаден преди 10 години, общата стойност на дарените от клуба средства надхвърлят 1 000 000лева.", "date": "2017.11.13", "title": "БРАВО! Нови легла в Детската клиника в „Пирогов“"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B4%D0%B0%D0%BC%D0%B8%D1%82%D0%B5-%D0%B5%D1%82%D0%BE-%D0%BA%D0%BE%D0%B8-%D1%81%D0%B0-%D0%BC%D1%8A%D0%B6%D0%BA%D0%B8%D1%82%D0%B5-%D0%BD%D0%B5%D0%B4%D0%BE%D1%81%D1%82%D0%B0%D1%82%D1%8A%D1%86%D0%B8-%D1%81%D0%BF%D0%BE%D1%80%D0%B5%D0%B4-%D0%B7%D0%BE%D0%B4%D0%B8%D1%8F%D1%82%D0%B0-news704327.html", "text": "Овен Поставя на пиедестал Мъжът Овен е забавен и прелива от енергия. С него не скучаете, той ви обгрижва и ви носи на ръце. Но е ужасен в едно отношение – поставя любимата на пиедестал. Тя е най-прекрасната, най-сексапилната, най-умната и единствената достойна. Не е лесно да се живее с такъв взискателен обожател. Когато настъпи времето да ви детронира, падането от този висок постамент боли! Има и още нещо – Овенът не понася да не е в центъра на вниманието ви. Мотото на връзката ви ще бъде: “И да нямаш друг Бог (познат, приятел/приятелка, куче/котка/рибка/питон), освен мен.” Разбира се, всички знаят, че е упорит и инатлив, така че не е нужно да подчертаваме очевидното. Телец Ревнив и докачлив Телецът ще ви бъде верен партньор. Той ще ви купува бижута, кожи, мебели и ще ви обгрижва като квачка. Готов е да смачка всеки, дръзнал да ви обиди или навреди. Той е семеен тип. Може да кръшне, но рядко ще зареже половинката си. Много е чувствен. Но да си знаете – тежка гемия е. Ще минат години, докато се накани да ви предложи женитба или съжителство. Лошото при него е, че не е широко скроен, обича да съди другите, упорит е и е адски ревнив. На всичкото отгоре е и докачлив. А когато стане въпрос за прошка – забравете! Ако има олимпийска дисциплина по злопаметност, Телецът ще е неизменен златен медалист. Близнаци Прекалено мислят Тези хора са в състояние да подлудят жената, сглупила да се влюби в тях. На сутринта искат едно, но малко по-късно вече са на друг акъл. Единственият начин да ги задържите, е да ги държите на дистанция. Между тях и думата “стабилност” има огромни пространства, изпълнени с пъстроцветни воали – това са всичките щури мисли, които се въртят в главите им, задвижвани от порива на интереса и въображението. За капак идва и тяхната анализаторска природа – те прекалено много мислят за любовта, тревожат се, подлагат я на дисекция, после естествено се погнусяват от цялата работа, защото тя – любовта ви, не отговаря на високия им критерий. Иди ги разбери! Рак Непоклатимо вярва в мама Те са страстни, грижовни, верни, романтични и чувствителни. И зад този измамен образ на принц от приказките се крие рационален и пресметлив човек. Ракът си пада по пламенните жени, но се обвързва с разумни и стабилни момичета. Най-лошото на връзката с Рак не е тяхната обсебваща любов, а това, че не могат да се откъснат от полата на майка си. В зависимост от това какви са били отношенията им, той или е травмиран от нея за вечни времена, или пък е до гроб маминото синче. Единственото, което може да направи жената, е никога да не критикува най-съвършената от всички майки. Нито гозбите й. Нито вкуса й. Нито домакинските й умения. Нищо! Лъв Принц на бял кон Казват, че Лъвовете са сред най-сексапилните мъже. Те са привлекателни, топли и чаровни. Ако имате късмет да спечелите сърцето му, ще се превърнете в центъра на неговата вселена. Няма по-щедър и верен мъж на света от щастливо влюбения Лъв. Обаче… това се движи в пакет с гигантското му его. За него скромността е противен порок, за който бегло е чувал, но, слава богу, самият той не познава. В устата му и най-глупавата случка звучи като епична рицарска история, в която триумфира най-прекрасният и смел благородник – принц Лъв на бял кон. И ако не сте готови да му се възхищавате от ложата си в публиката, по-добре бягайте, докато е време. Дева Ще ви сложи в ред Един ден мъжът Дева някак се е промъкнал в живота ви. Той е бил приятелче за по чашка, другар за неангажиращ секс, а кога стана най-важният човек в живота ви? Той знае всичко, изслушва ви с внимание и парира тежките ви тревоги с хумор и сарказъм. Мъжете от тази зодия са сдържани и не се предават много-много на чувствата. Обичат пламенни и непредсказуеми жени, но за съпруга ще изберат разумна и благонадеждна дама. Ужасното на живота с мъж Дева е в сблъсъка на неговите идеални представи за чистота и ред с грозната, мръсна и разхвърляна действителност. Девата знае: в рая няма микроби, нито книги, които не са по местата си. Везни Мъж за жени воеводи Не е трудно да го разпознаете в тълпата – той е онзи готин тип в маркови дрехи. По обувките му няма и прашинка. Изпод ръкава безбожно скъп часовник напомня за себе си: “Ку-ку, нали знаете колко струвам?” Една-две небрежни реплики, и грешката е сторена. Вече сте под магията на г-н Везни. Макар да изглежда привързан и загрижен, не се полъгвайте. Той е загрижен единствено за себе си. Разказват се притчи за колебливостта на Везните. Да знаете, че в тях има много истина. И ако искате да знаете дали сте по-добре в червената рокля, или в костюма с панталон и сако, не питайте любимия. Мъжът Везни е подходящ партньор за силни дами, които обичат да ръководят парада. Скорпион Очарователен и зъл деспот Той е впил блестящия си взор в очите ви. В потайните му зеници четете обещания за горещи нощи и наслада. Изглежда, сякаш не вижда нищо друга, освен вас. Сякаш чете мислите ви и е винаги с една стъпка, преди да си пожелаете нещо. Няма мъж по-магнетичен от Скорпиона. Когато го опознаете, ще разберете че е по-скоро образ от света на мрака – деспотичен, манипулативен и жесток. При него нищо не е с мярка, нищо не е достатъчно. Което значи, че и доброто, и лошото е в излишък. Другата утешителна новина е, че Скорпионът може да бъде романтичен и верен любовник, стига да го държите постоянно на ръба на отчаянието. Не допускайте да бъде сигурен в любовта ви. Стрелец Иска амазонки и жени котки Толкова е лесно да го заплениш, а така трудно да го задържиш. Стрелецът ще застане пред олтара само в много краен случай – ако е окован с вериги, изнуден или пък някаква муха му е влязла в главата. Очарователен е, но по-добре е да го задържите за приятел. Обича силните и смели амазонки, а също и чувствените и тайнствени жени котки. Едно не може да понася – безпомощни лигли, които хленчат. Ако сте “лигла”, търсете друг мъж, този не е за вас. Мъжът Стрелец е безотговорен, на него не може да се разчита. Ако сте каратистка и през последните три месеца сте помолили 4 гаджета за “малко лично пространство”, значи сте си лика-прилика с вашия Стрелец. Козирог Нагоре и все нагоре Любовта е сериозно нещо, женитбата – партньорство, което трябва непрекъснато да се надгражда. Затова униформата къса поличка-бюстие-платформи е удачна само ако искате да скочите в леглото на Козирога. За да се задържите там, ви трябват сериозност и благонадеждност. И добро социално положение. Козирогът е създаден да се катери по стръмните скали към върха и му е нужна половинка, която да му помага. Ако търсите спонтанен, щедър и любвеобилен мъж, с когото да рецитирате любовни стихове на лунна светлина, сбъркали сте адреса. Но ако сте студенокръвна кариеристична кучка социопат, значи сте попаднали на точния човек. Водолей Приказка безкрай Ако е на път да се влюби във вас, Водолеят ще се държи безразлично или дори враждебно. Не умее да изразява чувствата си, а често под безстрастната му гръд кипят жежки емоции. За него любовта и бракът не вървят задължително ръка за ръка. Освен това не го бива и в правенето на неща. Устата му много знае, но трябва ли да запретне ръкави и да свърши дадена работа, не го търсете. Типична негова реплика е: “Скъпа, днес ме уволниха, но пък един човек ми даде ей това вълшебно бобено зърно. Да знаеш, че от утре всичко ще ни тръгне по мед и масло.” С този човек може да живее само жената, която би избягала с писъци от мъжа Козирог. Риби Шампанско и сълзи Рибите са романтични. Дори и мъжете от тази зодия. Романтиката тече вместо кръв във вените им. В комбинация с драмата на живота им – Рибите винаги имат драма на живота си, това може да доведе нормалната здравомислеща жена до самоубийство, или по-точно до убийство. Трудно е да ги уловиш в мрежата си. Въпросът е – за какъв дявол? Мъжете Риби са неверни, като за изневерите сте виновни само вие. Не го знаете още, но Рибата ще ви го обясни защо. Вярвайте му, така е. Нищо, че истината е твърде размито понятие. Най-лошото при тях е, че са неустоимо сексапилни, сантиментални, нежни и грижовни.", "date": "2017.11.13", "title": "САМО ЗА ДАМИТЕ! Ето кои са мъжките недостатъци според зодията"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D1%81-%D0%BF%D1%80%D0%B5%D1%81%D1%82%D0%B8%D0%B6%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-news704621.html", "text": "България постигна престижна победа с 1:0 в контрола със Саудитска Арабия. Мачът се проведе в Лисабон. Първото полувреме на срещата не предложи много голови ситуации. През втората част на проверката Пламен Илиев на няколко пъти се прояви със страхотен рефлекс и не позволи \"лъвовете\" да инкасират попадение. В 81-ата минута Георги Миланов даде асистенция към Ивелин Попов и Попето отбеляза за 1:0. Малко след това Мансур от Саудитска Арабия получи червен картон за нарушение срещу Жоро Миланов. Мачът е последен за подопечните на Петър Хубчев за годината. Като резултатът е престижен, припомняме, че Саудитска Арабия се класира за Мондиал 2018. БЪЛГАРИЯ (4-1-4-1): Пламен Илиев - Михаил Александров, Николай Бодуров, Васил Божиков, Антон Недялков - Георги Костадинов - Тодор Неделев, Симеон Славчев, Мартин Райнов, Ивелин Попов - Спас Делев Резерви: Благой Макенджиев, Александър Дюлгеров, Георги Миланов, Иван Минчев, Александър Тонев, Ивайло Димитров, Александър Цветков, Андрей Гълъбинов Селекционер: Петър Хубчев САУДИТСКА АРАБИЯ: Ал Оваис, Ос. Хавсави, Ал Шахрани, Ом. Хавсави, М. Хавсави, Ал Бурик, Ал Хаибра, Ал Шехри, Ал Давсари, Отаиф, Ал Казаа Резерви: Ал Муса, Бакшвеен, Ал Моашер, Асери, Ал Джасим, Ал Мовалад Селекционер: Едгардо Бауса", "date": "2017.11.13", "title": "Браво! \"Лъвовете\" с престижна победа"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%B2%D0%B5%D0%BD%D0%B4%D0%B5%D1%82%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BD%D0%B3%D1%80%D0%B0%D0%B4-%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD-%D0%BC%D1%8A%D0%B6-%D0%B7%D0%B0%D0%BB%D1%8F-%D0%B6%D0%B5%D0%BD%D0%B0-%D1%81%D0%B8-%D1%81-%D0%BA%D0%B8%D1%81%D0%B5%D0%BB%D0%B8%D0%BD%D0%B0-%D0%BA%D1%80%D0%B0%D1%81%D0%B8%D0%B2%D0%B0%D1%82%D0%B0-%D0%B1%D0%B5%D0%BB%D0%B0-%D0%B8%D0%BC%D0%B0-%D0%B8%D0%B7%D0%B3-news704521.html", "text": "Мъж обезобрази жена си, защото го напуснала преди 5 месеца и искала развод. 32-годишната Бела М. е нападната пред дома си във Велинград, докато се връщала от магазина. Бившият първо налетял да я бие, нанесъл няколко удара, а после плиснал върху лицето изгаряща течност, вероятно киселина. За случилото се разказа сестрата на пострадалата – Цвети. Според нея кака 10 години търпяла тормоз от Костадин, преди да реши да го напусне. След раздялата той я заплашвал и се страхувала от него. Във фаталната вечер на 8 ноември я пресрещнал към 19:00 часа и се стигнало до бруталната саморазправа. Жената по чудо успяла да се измъкне и да влезе вкъщи. Има изгаряния по лицето, едното око е затворено, по шията, по ухото и тялото, разказа Цвети, предаде Дарик. Близките на жертвата са възмутени, че мъжът е освободен от ареста само 24 часа след задържането му с мотив, че нямало свидетели на престъплението. Те се опасяват, че това е опит случаят да бъде потулен. От Областната дирекция на полицията потвърдиха, че разследват такова нападение. Официално още не е установено каква е течността, с която е залята Бела, но изгарянията са сериозни. Хубавото е, че не са засегнати жизнено важни органи, обясни говорителят на дирекцията Мирослав Стоянов. По случая се води досъдебно производство.", "date": "2017.11.13", "title": "ЖЕСТОКА ВЕНДЕТА ВЪВ ВЕЛИНГРАД! Изоставен мъж заля жена си с киселина! Красивата Бела има изгаряния по лицето и тялото, едното й око е затворено"}
{"url": "http://pik.bg/%D1%81%D0%BA%D1%8A%D1%81%D0%B0%D0%BD-%D0%BA%D0%B0%D0%B1%D0%B5%D0%BB-%D0%BE%D1%81%D1%82%D0%B0%D0%B2%D0%B8-%D0%B1%D0%B5%D0%B7-%D1%82%D0%BE%D0%BA-%D0%B4%D0%B2%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%B8-%D0%BA%D0%B2%D0%B0%D1%80%D1%82%D0%B0%D0%BB%D0%B0-%D0%B8-%D0%B4%D0%BE%D0%BB%D0%BD%D0%B0-%D0%B1%D0%B0%D0%BD%D1%8F-news704547.html", "text": "Жителите останаха без електрозахранване заради скъсан кабел. Малко . Без ток . От електроразпределителното дружество ремонтираха повредените кабели по най-бързия възможен начин. Заради , без електрозахранване са останали граждани и бизнес клиенти в Долни и Горни Богров, Студентски град, Панчарево, Кокаляне, Скъсани кабели за същия период имаше и в Банско, Сандански, Вълково, Игралище, Ботевград. Това се дължи на несъгласуваните или невнимателни действия на строителите. на столичните квартали \"Витоша\" и \"Симеоново\" и град Долна баня по-късно, в 12:19 ч. друг кабел на компанията също беше скъсан останаха 235 клиенти в град Долна баня скъсани кабели от строителни фирми в последния месец Герман, Надежда, Толстой, Бояна, Драгалевци, Симеоново, Западен парк, Разсадника и Киноцентър.", "date": "2017.11.13", "title": "Скъсан кабел остави без ток два столични квартала и Долна баня"}
{"url": "http://pik.bg/%D0%BE%D1%82%D0%BC%D1%8A%D1%89%D0%B5%D0%BD%D0%B8%D0%B5-%D0%BC%D1%8A%D0%B6-%D0%BE%D1%82%D0%B2%D0%BB%D0%B5%D1%87%D0%B5-%D0%B1%D0%B8%D0%B2%D1%88%D0%B0%D1%82%D0%B0-%D1%81%D0%B8-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0-%D0%B8-18-%D1%87%D0%B0%D1%81%D0%B0-%D1%8F-%D0%BC%D0%B0%D0%BB%D1%82%D1%80%D0%B5%D1%82%D0%B8%D1%80%D0%B0-%D0%B2-%D0%BA%D0%BE%D0%BB%D0%B0%D1%82%D0%B0-%D1%81%D0%B8-news704469.html", "text": "Млад мъж от Санкт Петербург отвлече бившата си приятелка - 22-годишна студентка от Аграрния университет. Младежът похитил момичето направо от учебното заведение и 18 часа я разкарвал из града с автомобила си, съобщава \"Невские новости\". На 12 ноември 26-годишният мъж нахлул в една от аудиториите и, заплашвайки всички с пистолет, извел навън бившата си приятелка. След това я натикал в колата си, където първо я пребил, а после подкарал автомобила из града. Гаврата продължила 18 часа. Вечерта към \"компанията\" се присъединил и познат на мъжа и обиколката из Санкт Петербург продължила. Момичетго било пуснато едва в 4 часа посред нощ. След час девойката отишла в болница, откъдето си извадила медицинско за нанесения й побой - били установени многобройни наранявания по шията, раменете, дланите и бедрата. Двамата насилници са задържани. По случая е образувано досъдебно производство.", "date": "2017.11.13", "title": "ОТМЪЩЕНИЕ! Мъж отвлече бившата си приятелка и 18 часа я малтретира в колата си "}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BC%D0%BB%D0%B0%D0%B4-%D0%BC%D1%8A%D0%B6-%D0%B5-%D1%81%D1%80%D0%B5%D0%B4-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BA%D1%80%D0%B0%D0%B9-%D0%BA%D1%83%D0%B1%D1%80%D0%B0%D1%82-%D0%BE%D1%82%D0%BA%D0%B0%D1%80%D0%B0%D0%BD-%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news704485.html", "text": "25-годишен мъж е един от пострадалите в катастрофата на пътя Камено-Кубрат. Това съобщиха за Фокус от ОДМВР-Разград. Настанен е в болницата в Кубрат. Припомняме, че тежка катастрофа между два леки автомобила стана по-рано на пътя Камено- Кубрат, като има пострадали. Транспортирани са в болнично заведение за преглед.", "date": "2017.11.13", "title": "ТЕЖЪК ИНЦИДЕНТ! Млад мъж е сред пострадалите край Кубрат, откаран е в болница"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D0%BA%D0%BE%D0%BC%D0%BF%D0%BE%D0%B7%D0%B8%D1%82%D0%BE%D1%80%D0%B8%D1%82%D0%B5---%D0%BA%D0%BE%D0%BC%D0%BF%D1%8E%D1%82%D1%80%D0%B8%D1%82%D0%B5-%D0%B2%D0%B5%D1%87%D0%B5-%D0%BF%D0%B8%D1%88%D0%B0%D1%82-%D0%BF%D0%B5%D1%81%D0%BD%D0%B8-news704464.html", "text": "Навремето възрастните мърмореха, че елекронната музика е сякаш написана от компютър. Американската авторка и продуцентка Тайрин Садърн обаче превърна това в реалност, като разпространи песен, създадена с помощта на изкуствен интелект, информира Би Би Си, цитирана от БТА. Песента \"Break Free\" e мрачна балада, която би била подходяща за саундтрака на \"Игрите на глада.\" Садърн е написала текста и мелодията, но съпровода е създала с лаптопа си, след като е задала параметрите за настроението, темпото, инструментите. Садърн изпълни песента си за първи път на живо на конференцията Уеб съмит в Лисабон. Публиката от компютърни специалисти я посрещна ентусиазирано. Музикантите обаче не са толкова единодушни. Някои са заинтригувани, но други се опасяват да не останат без работа. Садърн работи по този проект от януари. Оттогава тя сваля програми, които обещават да напишат песен \"от нищо\". Повечето от тях работят, като обработват голямо количество данни за определен стил, така че изкуственият интелект да може да научи правилата, обясни тя. За да се получи прилична песен с такъв софтуер, човек трябва доста да си поиграе. Не става само с натискане на клавиш.", "date": "2017.11.13", "title": "Край на композиторите - компютрите вече пишат песни"}
{"url": "http://pik.bg/%D1%81%D0%B5%D0%BA%D1%81-%D1%82%D0%BE%D1%80%D0%BC%D0%BE%D0%B7-%D1%82%D0%B5%D0%BB%D0%B5%D1%84%D0%BE%D0%BD%D1%8A%D1%82-%D0%BD%D0%B0-%D0%B8%D1%80%D0%B8%D0%BD%D0%B0-%D1%84%D0%BB%D0%BE%D1%80%D0%B8%D0%BD-%D0%BB%D1%8A%D1%81%D0%BD%D0%B0-%D0%B2-%D0%BF%D0%BE%D1%80%D0%BD%D0%BE-%D1%81%D0%B0%D0%B9%D1%82-news704457.html", "text": "Ирина Флорин била подложена на сексуален тормоз. \"Телефонният ми номер беше разпространен в сайтове за сексуслуги. Мъже ми звъняха през нощта и ми правеха неприлични предложения, пишеха ми в социалните мрежи\", разказва певицата. За да спре терора над себе си, Флорин изключила телефона си за един месец, пише ежедневник.", "date": "2017.11.13", "title": "СЕКС ТОРМОЗ! Телефонът на Ирина Флорин лъсна в порно сайт"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BD%D1%81%D0%B1-%D0%BF%D1%80%D0%B0%D0%B2%D0%B8-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%B6%D0%B8%D0%B2%D0%BE%D1%82%D0%B0-%D0%BD%D0%B8-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news704444.html", "text": "За нормален живот на четиричленно домакинство - двама възрастни и две деца, са необходими 2301 лева на месец, сочат данните на Института за социални и синдикални изследвания (ИССИ) на КНСБ от наблюдението на потребителските цени и издръжката на живот в България през третото тримесечие на тази година. Това съобщиха на пресконференция в синдиката президентът на КНСБ Пламен Димитров и изследователят от ИССИ Виолета Иванова. Тези пари са необходими, за да се задоволяват основните потребности, свързани с храна, с условията на живот, здравеопазване и образование. Средно на човек от този тип четиричленно домакинство издръжката на живота е 575, 28 лева. От КНСБ са изчислили, че брутната работна заплата за всеки от двамата работещи родители с две деца трябва да бъде не по-ниска от 1474 лева, за да се осигурят средствата, необходими за издръжката на живот на този тип средностатистическо домакинство. Официалните данни за заплатите на наетите през третото тримесечие на 2017 г. отчитат средна работна заплата за страната от 1037 лева, която е с близо 30% по-ниска от необходимите средни стойности за издръжка. Под издръжката на живота са 75% от домакинствата в България или общо 5 400 000 българи, каза Пламен Димитров. Само 25% от домакинствата са с общ доход на човек над издръжката на живота или около 1,8 милиона души. 30% от домакинствата са с общ доход на човек под издръжката за бедните домакинства (до 314 лева официална линия на бедност) или близо до 2 165 000 души. От КНСБ за първи път са изчислили и издръжката на живота за София. Необходимите средства за издръжка за четиричленно домакинство в столицата са 3003,32 лева, като средно на човек от този тип домакинство издръжката на живот е 750, 83 лева. Тя надхвърля средните за страната стойности с 30,5%. Следователно брутната работна заплата за двама работещи родители с две деца, живеещи в София, трябва да бъде не по-ниска от 1924 лева, за да се осигурят необходимите средства за нормален живот. Според официалните данни за заплатите в София средната в столицата е 1405 лева, която е с близо 27% по-ниска от необходимата. Основният принос за повишение на издръжката на живот в страната имат хранителните стоки с ръст от 4,4% на годишна база, а при нехранителните стоки темпът се задържа на относително по-ниски нива от 1,6%, което според КНСБ означава, че инфлацията плавно се завръща в България, което те изтълкуваха като добър знак.", "date": "2017.11.13", "title": "ИЗВЪНРЕДНО В ПИК TV! КНСБ прави шокиращи разкрития за цената на живота ни (ОБНОВЕНА)"}
{"url": "http://pik.bg/%D0%BD%D0%BE%D0%B2%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-news704526.html", "text": "адио „Фокус“ Катастрофа е станала на 68-ми километър на АМ „Тракия“ в посока Бургас, преди разклона за Велинград, съобщи р . По думите на очевицед има обърната кола, на мястото на инцидента има полиция и линейка.", "date": "2017.11.13", "title": "Нова катастрофа на магистрала \"Тракия\""}
{"url": "http://pik.bg/%D0%B0%D0%BF%D0%BB%D0%BE%D0%B4%D0%B8%D1%80%D0%B0%D1%82-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BF%D0%B5%D1%82%D0%BA%D0%B0%D0%BD%D0%BE%D0%B2%D0%B8-%D0%B2-%D1%81%D0%BB%D0%B0%D0%B4%D0%BA%D0%B0%D1%80%D0%BD%D0%B8%D1%86%D0%B0-news704460.html", "text": "Дани Петканов и Александра Богданска се радват на голямо одобрение след сватбата си във \"ВИП Брадър\". Ако в разгара на публичната война помежду им моделката бе замеряна със зеленчуци и плюта от непознати, а на рогоносеца Петканов се гледаше с насмешка, то сега преоткрилите се влюбени получават само молби за снимки по улицата. \"През уикенда влязохме да купим торта в една сладкарница, продавачката се мушна в стаичката, в която правят сладкишите и се върна с още пет човека от персонала, които почнаха да ни аплодират. Казаха \"Браво, вие бяхте най-яките, много ви се кефим!\", каза талисманът на националните ни по баскетбол пред Нова тв. Лудия репортер от предаването на Милен Цветков и музата му нямат намерение да се вричат за втори път във вечна вярност извън декорите на шоуто. \"И двамата не гледахме с добро око на брака. Подписът не ни беше нужен, но във ВИП Брадър усетихме, че това е правилното нещо. Ако там не се беше случило, значи въобще нямаше да се случи. Няма да правим втори купон навън само за да нахрани близките си, ние нямаме нужда те да ни валидират. Знаем какво искаме един от друг и накъде сме тръгнали\", обясни Петканов.", "date": "2017.11.13", "title": "Аплодират семейство Петканови в сладкарница"}
{"url": "http://pik.bg/100-%D0%B1%D0%BE%D0%BD%D0%B0-%D1%81%D0%BA%D0%B0%D1%80%D0%B0%D0%BB%D0%B8-%D1%80%D1%83%D0%BC%D1%8A%D0%BD%D0%B5%D1%86%D0%B0-%D0%B8-%D0%B5%D0%BD%D1%87%D0%B5%D0%B2-news704475.html", "text": "Пари са в основата на скандала между Румънеца и Енчев. Дуетът се разпадна преди няколко дни, като раздялата им бе оповестена в страницата им във \"Фейсбук\". В последните месеци рапърите имали сериозни финансови спорове. От няколко години музикантите се изявяват и като продуценти и организират прословутите бири-скари, по-известни като \"София мези\". Съборите с чалга и бира им носят сериозни приходи, като според запозните рапърите вадели по 50 бона на месец. Последните им начинания обаче не били особено успешни и тандемът загубил доста пари. Енчев обвинила съдружника си, че е отклонил от фирмата над 100 хиляди лева и взел решение да го изхвърли от общия бизнес, твърди седмичник.", "date": "2017.11.13", "title": "100 бона скарали Румънеца и Енчев"}
{"url": "http://pik.bg/%D0%BF%D0%B0%D0%BA-%D0%BA%D1%80%D1%8A%D0%B2-%D1%80%D0%BE%D0%BA%D0%B5%D1%80-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D1%81%D0%BB%D0%B5%D0%B4-%D0%BF%D0%B0%D0%B4%D0%B0%D0%BD%D0%B5-%D1%81-%D0%BC%D0%BE%D1%82%D0%BE%D1%80-news704477.html", "text": "Рокер е в болница с опасност за живота след жестоко падане с мотор, съобщиха от пресцентъра на областната дирекция на МВР. Инцидентът е станал около 15 часа на 10 ноември при изхода на село Кутово в посока разклона за село Сланотрън, Видинско. Случайни минувачи забелязали падналия моторист и подали сигнал в полицията. Пострадалият е 21-годишен младеж с инициали Х.Х. от село Покрайна. При огледа на местопроизшествието изпратените на мястото полицейски служители установили, че най-вероятно той юркал „Сузуки“-то си с несъобразена скорост. Рокерът преминал през камара с трошен камък в десния край на пътното платно, изгубил контрол и паднал, съобкава \"БулНюз\". Водачът е настанен във видинската болница, като лекарите правят всичко по силите си да спасят живота му. Взета му е кръвна проба. По случая е образувано досъдебно производство.", "date": "2017.11.13", "title": "ПАК КРЪВ! Рокер бере душа след падане с мотор"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%80%D0%B0%D0%B4%D0%B5%D0%B2-%D0%B2%D0%B8%D0%BA%D0%BD%D0%B0-%D0%BB%D0%B0%D0%BC%D0%B1%D0%BE-%D0%BD%D0%B0-%D0%B4%D0%BE%D0%BD%D0%B4%D1%83%D0%BA%D0%BE%D0%B2-2-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D0%B1%D1%81%D0%BF-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B0%D1%82%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0-news704536.html", "text": "По повод годишнината от победата на президентските избори разговарях със Стефан Данаилов и в негово лице благодарих на инициативния комитет, който издигна кандидатурата ми за президент на Република България. Това написа на страницата си във Фейсбук президентът Румен Радев. Признателен съм и на всички българи, които със своя глас участваха в тези избори. Активната гражданска позиция е начинът, по който можем да бъдем съпричастни с важните за обществото ни теми и да го променим към по-добро, посочва той.", "date": "2017.11.13", "title": "ПЪРВО В ПИК! Радев викна Ламбо на \"Дондуков\" 2, благодари на БСП за президентската кандидатура (СНИМКИ)"}
{"url": "http://pik.bg/%D0%B1%D0%B8%D0%B2%D1%88-%D1%88%D0%B5%D1%84-%D0%BD%D0%B0-%D1%86%D1%80%D1%83-%D1%80%D1%83%D1%81%D0%B8%D1%8F-%D0%B7%D0%B0%D0%BF%D0%BB%D0%B0%D1%88%D0%B2%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F-%D0%B0-%D1%82%D1%80%D1%8A%D0%BC%D0%BF-%D0%BD%D0%B5-%D0%B2%D0%B8%D0%B6%D0%B4%D0%B0-%D1%82%D0%BE%D0%B2%D0%B0-news704486.html", "text": "Бившият шеф на ЦРУ Джон Бренън заяви, че американското разузнаване, в частност ЦРУ, АНБ, ФБР, наблюдават внимателно действията на Русия. \"Очевидно е, че Русия се е намесила в изборите и ние все още не можем да разберем защо господин Тръмп не признава това, не го разбира и не дава съответния отговор на Путин\", заявява Бренън, цитиран от РТ. \"Русия представлява истинска заплаха за нашата демокрация и нейните базисни принципи. И аз смятам, че господин Тръмп трябва твърдо и ясно да заяви, че това е проблем, засягащ националната ни безопасност, и да заяви на Путин: \"Ние знаем, че вие сте се намесвали в изборите и трябва да спрете, за да не усетите последиците\", заявява Бернън. Той подчертава, че повечето американци остават с впечатлението, че Тръмп застава на страната на Путин. \"Когато му дадохме възможност да се изкаже точно и ясно по този въпрос, той не го направи. Той не каза: \"Смятам, че Русия се намеси в изборите през 2016 г., тя трябва да спре и аз се отнасям много сериозно към това\". Той каза: \"Путин вярва в това, в което вярва и аз заставам на страната на нашето разузнаване\". Но това не беше конкретен отговор. Как мислите, защо той постъпи така?\", пита бившият шеф на ЦРУ.", "date": "2017.11.13", "title": "Бивш шеф на ЦРУ: Русия заплашва американската демокрация, а Тръмп не вижда това "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%80%D0%B0%D0%B7%D0%B1%D0%B8-%D0%BD%D0%B0-%D0%BF%D1%83%D1%85-%D0%B8-%D0%BF%D1%80%D0%B0%D1%85-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%B3%D0%B5%D0%BD-%D0%BF%D0%B5%D1%82%D1%80%D0%BE%D0%B2---%D0%BE%D0%B4%D0%B8%D1%82%D0%BD-news704483.html", "text": "Военно-апелативна прокуратура дава извънреден брифинг във връзка с повторното разследване по поръчания одитен доклад във ВМА. Полковник  Веселин Стоев и неговият заместник - полковник Данчо Данов ще изложат повече подробности във връзка с извършения от Военно-апелативна прокуратура служебен контрол на постановлението на ВОП - София за отказ да се образува досъдебно производство по доклад от вътрешен одит на ВМА. Припомняме, че въпросният доклад, който самият Румен Радев си призна, че е поръчан на служебния му кабинет, и обвиненията отправени от Би Ти Ви и репортера Петър Нанев, принудиха генерал Николай Петров да се оттегли от поста министър на здравеопазването. Тогава той бе споделил пред своите колеги от Министерски съвет, че не може да си позволи да се очерня името му, което е градил 60 години. Не е коректно в разследването на Би Ти Ви да се сочи за конфликт на интереси! Такъв няма! Това обяви на специална пресконференция прокурор Данов, който е изготвил крайни доклад, разследващ работата на генерал Николай Петров във ВМА. Той бе категоричен, че всички проверки сочат, че докладът на одиторите е некоректен и излага много неверни данни. \"Не е вярно, че има съжителство между дъщерята на ген. Петров и спечелилият обществената поръчка. От обществената поръчка няма последвали никакви вреди за ВМА, Министерство на отбраната или държавата. Няма нарушения по реда на условията за кандидатстване и провеждането на обществената поръчка\", категоричен бе той. По думите му изводите и констатациите от доклада на одиторите, не почиват на никакви законови обосновки. Прокурор Данов заяви също така, че до момента от 2015 г. са изплатени едва 314 хил. лв. на изпълнителя на поръчката, а не над 1 млн. лв., колкото са били прогнозните данни за поръчката. „17 фирми участват са участвали в Обществената поръчка. Установих, че не е извършен пълен доклад от първото разследване на военна прокуратура. Това наложи да поискам ново разглеждане и да иззема проверката. В резултат на извършената от мен проверка установих - в 9 точки има хвалебствени слова за ръководството на ВМА в първия доклад. Говори се за намалени бюджетните разходи, намаляват разходи за пране, чистени и гладене и т.н. Няма нарушения и не му се обръща внимание“, обясни полковник Данов. „Относно разсрочването на стари задължения на ВМА. От 95 млн. лева задължения, към момента на одита са приспаднати като цесия 50 млн. лева и върху тях те не текат лихви. Това е резонно и ясно показано, защото е добре от финансова гледна точка“, добави разследващият. „Има странни констатации на одитния доклад. От 13 договора при първата проверка, те са се спрели само на тази за ортопедичните материали. Моята проверка установи, че дружеството е създадено за участие в обществена поръчка на ВМА. Водещ партньор е „Ортопедие-Бг“. Дъщерята на ген. Петров – Руслана, е прехвърлила още преди това дяловете на трето лице, което после сменя седалището на фирмата. Така тя няма участие в поръчката. Към този момент няма връзка никаква и с бъдещия евентуален зет на ген. Петров - Явор Цонев. Дъщерята на генерал Петров в последствие - едва две години по-късно заживява с Явор Цонев. Не е коректно в разследването да се сочи за конфликт на интереси“, каза още полковник Данов по повод доклада на служебния кабинет, назначен от президента Румен Радев. ", "date": "2017.11.13", "title": "ИЗВЪНРЕДНО В ПИК TV! Прокуратурата разби на пух и прах обвиненията срещу ген. Петров - одитният доклад на служебния кабинет на Румен Радев с неверни изводи за обществените поръчки! (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D1%81%D0%BB%D0%B0%D0%B3%D0%B0-%D0%B2%D1%81%D0%B8%D1%87%D0%BA%D0%BE-%D0%BD%D0%B0-%D0%BC%D0%B0%D1%81%D0%B0%D1%82%D0%B0-%D0%B7%D0%B0-%D1%80%D0%B0%D0%B7%D0%B3%D1%80%D0%B0%D0%B1%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B8%D1%81%D0%BA%D0%B0%D1%82-%D0%BF%D1%80%D0%BE%D0%BC%D1%8F%D0%BD-news704455.html", "text": "„Интензивно обсъдихме всички правни възможности, повече от 5 варианта, включително и за изменения в НК и Конституцията“, обясни депутатът от ГЕРБ и шефът на правната комисия Данаил Кирилов. „Подробно анализирахме всички правно относими факти и обстоятелства във връзка с възможността за промяна в Конституцията“, посочи Данаил Кирилов. „Смятаме, че това е най-доброто правно решение“, коментира той. По думите му престъпленията, свързани с приватизацията, имат специално значение за българското демократично развитие. Според него предлаганите промени в Конституцията ще дадат яснота за разпределението на огромното държавно и общинско имущество. „При това преразпределение бяха извършени множество престъпления, което води до съответните реакции“, заяви Данаил Кирилов и уточни, че въпросът с приватизацията е пряко свързан и с корупцията. „Изследвахме възможно най-прецизното решение на КС от 2016 година във връзка с преходна законодателна инициатива, насочена към изменение на НК“, посочи депутатът. „С начина, по който предлагаме изменението в Конституцията, макар да се изисква най-големият парламентарен кворум, ще постигнем най-стабилния резултат“, поясни Данаил Кирилов. „Опитали сме да се съобразим с всички международни актове, по които България е страна по отношение на наказателната репресия“, каза още той. \"Ще предложим на всички парламентарни групи да подкрепят тези изменения. Парадоксалното е, че ще предложим подписа си да сложи и лидера на БСП г-жа Корнелия Нинова участвала в подобни приватизации\". Това заяви Десислава Атанасова от ГЕРБ, която разказа всички далавери на соцлидерката в \"Техноимпекс\", заместена след това в дружеството от друг червен активист Владислав Панчев. \"Сега БСП когато се опитва да се бори с паралелната държава, дали ще успее да се пребори със своя лидер. Обединени патриоти заявиха готовност да подкрепят тези прочени, ДПС също, Воля не веднъж са заявявали, че са готови да се борят с всякакви порочни практики\", допълни Атанасова. Тома Биков допълни, че целта им е да не дадат възможност на тези, които са ограбили държавата да не спят спокойно и да дадат този инструмент в ръцете на компетентните органи. \"Надяваме се с това всички да дадем знак на българското общество, че имаме воля да се борим с тези порочни практики на прехода. ГЕРБ няма комплекс за участие в преразпределение на приватизационните сделки\", допълни още депутатът.", "date": "2017.11.13", "title": "ИЗВЪНРЕДНО В ПИК TV! ГЕРБ слага всичко на масата за разграбването на държавата, искат промяна в Конституцията за приватизацията (ОБНОВЕНА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2%D0%BD%D0%B5%D1%81%D0%B5-%D0%BE%D0%B1%D0%B2%D0%B8%D0%BD%D0%B8%D1%82%D0%B5%D0%BB%D0%B5%D0%BD-%D0%B0%D0%BA%D1%82-%D1%81%D1%80%D0%B5%D1%89%D1%83-%D0%B9%D0%BE%D0%B0%D0%BD-%D0%BC%D0%B0%D1%82%D0%B5%D0%B2-news704490.html", "text": "Софийска градска прокуратура внесе в Софийски градски съд  обвинителeн акт срещу Йоан Матев за извършено от него убийство по особено мъчителен за убития начин . Йона Матев е предаден на съд за това,че на 2 юни 2015г. в 11.43 ч. в град София, в парк ,,Борисова градина”, като непълнолетен, но като е могъл да разбира свойството и значението на деянието и да ръководи постъпките си умишлено е умъртвил непълнолетния Г. И. като му нанесъл един удар с нож. В резултата на това били засегнати жизнено важни органи и настъпила масивна кръвозагуба, довела до смъртта на пострадалия. Деянието е квалифицирано като извършено „по особено мъчителен начин“, тъй като след получаване на нараняването до момента, в който се развила острата кръвозагуба и пострадалият изпаднал в безсъзнание /поради обезкървяването на мозъчните структури/, той изпитвал значителни по интензитет болки и е могъл емоционално да осъзнае случващото се с него. В деня на престъплението обвиняемият Матев забелязал пострадалия Г.И. случайно на пейка в „Борисовата градина“. Въпреки, че двете момчета не се познавали преди това у Матев се оформил умисъл да нападне пострадалия. Нанесъл му един удар с нож, който обичайно носел в себе си. В хода на разследването оръжието на престъплението е намерено в близост до местопроизшествието. След това избягал от местопроизшествието и изцяло променил външния си вид, навиците си и социалните си контакти. Ако бъде признат за виновен Матев би могъл да получи наказание „лишаване от свобода“ от 5 до 12 години. Размерът на наказанието е съобразен с обстоятелството, че деецът е бил непълнолетен към момента на извършване на деянието.", "date": "2017.11.13", "title": "ПЪРВО В ПИК! Прокуратурата внесе обвинителен акт срещу Йоан Матев"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%B0%D0%B2%D0%BB%D0%BE%D0%B2%D0%B0-%D1%81-%D0%BB%D0%BE%D1%88%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B0-%D0%B1%D1%8E%D0%B4%D0%B6%D0%B5%D1%82%D0%B0-%D0%BD%D0%B0-%D0%B5%D1%81-news704488.html", "text": "Бих казала, че следващият бюджет на ЕС е на голям минус заради излизането на Великобритания от съюза. Това каза министърът на Българското председателство на Съвета на ЕС Лиляна Павлова по време на конференция на тема „Европейският съюз, Западните Балкани, България“, която се проведе в УНСС, съобщава \"Фокус\". По думите й заради това бъдещата многогодишна финансова рамка, която касае и Западните Балкани, ще бъде един от приоритетите на Българското председателство на Съвета на ЕС. „Тук влизат кохезионната политика, стопанската политика, отбранителния съюз и др., които изискват голям финансов ресурс, за който ние знаем колко важно е да бъде насочен. Затова за нас ще е важно да отстоим възможността кохезионната политика да продължи и да намерим правилното място за фондовете за сигурност и миграция“, обясни тя. Павлова уточни, че 2019 г. е последната активна година на настоящия европейски парламент, тъй като през май 2019 г. ще има нови избори. „И е особено важно какво ще свършим през 2018 г. и 2019 г., заради което решихме да поставим във фокуса на вниманието на съюза темата за Западните Балкани. Искаме българското председателство да бъде балканско, защото кой друг, ако не ние познава толкова добре Балканите и може да подкрепи развитието и интеграцията на този район“, каза тя и уточни, че това не значи, че България ще даде фалшиви очаквания.„Не считаме, че можем да си позволим риска да излъжем за това какво конкретно можем да обещаем. Ние не можем да обещаем, че балканските държави ще получат дата за присъединяване към ЕС“, каза министърът. „Когато през май месец започнахме подготовката за българските приоритети и казахме, че това ще бъде темата във фокуса на вниманието, реакциите на някои от държавите бяха, че това е много рисково и не може да се постигне много, но ние казахме, че това за нас е важно и вярваме, че можем да го направим. Няколко месеца по-късно Западните Балкани бяха приети като общоевропейски приоритет и в общоевропейския дневен ред , който сме задали за 2018 г. Важно е сега колелото да се завърти и ние да му дадем правилна посока“, обясни Павлова.", "date": "2017.11.13", "title": "Министър Павлова с лоша прогноза за бюджета на ЕС "}
{"url": "http://pik.bg/%D0%B5%D1%81-%D0%BE%D0%B4%D0%BE%D0%B1%D1%80%D0%B8-%D0%BE%D1%80%D1%8A%D0%B6%D0%B5%D0%B9%D0%BD%D0%BE-%D0%B5%D0%BC%D0%B1%D0%B0%D1%80%D0%B3%D0%BE-%D1%81%D1%80%D0%B5%D1%89%D1%83-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news704489.html", "text": "В рамките на среща в Брюксел министрите на външните работи на страните от Европейския съюз одобриха налагането на икономически санкции на Венецуела, включително оръжейно ембарго, предава Ройтерс, цитирани от Фокус. „Всичко, което правим, е насочено към търсенето на диалог между правителството и опозицията за намиране на демократично и мирно решение\", заяви испанският външен министър Алфонсо Дастис пред репортери след срещата в Брюксел с колегите си. В съвместно изявление на всички 28 министри от ЕС се казва, че правното основание за индивидуални забрани за пътуване до страните от ЕС и замразяването на всички активи в Блока „ще бъдат използвани поетапно и гъвкаво, и може да бъдат разширени\" впоследствие. В изявлението се казва още, че регионалните избори от 15 октомври във Венецуела са повратна точка, затвърдила позицията на ЕС заради „съобщените многобройни нередности\". Министрите на ЕС ще решат на по-късен етап за допълнителни санкции, но отсега е ясно, че вниманието им ще бъде насочено върху силите за сигурност, министрите и институциите, обвинени в нарушаване на правата на човека и „неспазването на демократичните принципи или върховенството на закона\".", "date": "2017.11.13", "title": "ЕС одобри оръжейно ембарго срещу Венецуела"}
{"url": "http://pik.bg/%D0%B2%D1%8A%D0%BD%D1%88%D0%BD%D0%BE-%D0%BD%D1%8F%D0%BC%D0%B0-%D0%B4%D0%B0%D0%BD%D0%BD%D0%B8-%D0%B7%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%BE%D1%82-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%BC%D0%B5%D0%B6%D0%B4%D1%83-%D0%B8%D1%80%D0%B0%D0%BD-%D0%B8-%D0%B8%D1%80%D0%B0%D0%BA-news704502.html", "text": "До момента няма данни за пострадали или загинали български граждани вследствие на земетресението от късно снощи, сочи информация на българските дипломатически мисии в Техеран и Багдад. Това съобщиха от пресцентъра на Министерството на външните работи. Според Европейския средиземноморски сеизмологичен център силата на труса, регистриран в 21.18 часа местно време, е била 7.6 по скалата на Рихтер. Епицентърът е на 204 км североизточно от иракската столица Багдад и на 108 км западно от Керманшах, Иран и на дълбочина 10 км. Иранските власти съобщават за най-малко 350 загинали и над 3000 ранени. Вторичните трусове продължават, поради което не се препоръчват пътувания до района. Посолствата на България в Техеран и Багдад са на разположение на българските граждани в района на дежурните телефони: +98 930 568 34 09 (Техеран) и +964 7809237587 (Багдад).", "date": "2017.11.13", "title": "Външно: Няма данни за пострадали българи от земетресението между Иран и Ирак"}
{"url": "http://pik.bg/%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%BA%D1%8A%D0%B4%D0%B5-%D0%B4%D0%B0-%D0%BD%D0%B0%D1%81%D1%82%D0%B0%D0%BD%D1%8F%D1%82-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-%D0%BE%D1%82-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0-%D0%B3%D0%B0%D1%80%D0%B0-news704492.html", "text": ", предаде БНР. Към момента бежанците са настанени в няколко районни управления на МВР на територията на София. Те все още се разпитват от органите на реда. Полицаите разследват и Според директора на СДВР Ивайло Иванов това е третият подобен случай за страната в рамките на няколко години. Той допълни и че сред мигрантите няма болни - всички са в добро здравословно състояние. Припомняме, група от 29 нелегални имигранти беше заловена вчера на Централна гара - София. Бежанците бяха задържани при акция на полицията, организирана по подаден сигнал за съмнителни хора на гарата. Чужденците са се предвижвали с товарен влак по направление Турция - Австрия. В хода на акцията полицаите , което наложи контактната мрежа на БДЖ да бъде спряна за около 1 час и 30 минути. 14 от мигрантите са жени, 9 са мъже, има и 6 деца. По първоначална информация всичките задържани са със сирийски произход. Те обаче нямат документи за самоличност. Групата от нелегални мигранти, която беше заловена вчера на Централна гара, ще бъде настанена в общежитието на МВР в Бусманци дали сирийците са влезли у нас нелегално и са се качили на влака или са пристигнали в страната с влака от Турция. Мигрантите са били открити във вагон със скъсан брезент. открили и част от бежанците на покрива на влака", "date": "2017.11.13", "title": "Намериха къде да настанят мигрантите от Централна гара"}
{"url": "http://pik.bg/%D1%85%D0%B8%D1%82-%D1%85%D0%BE%D0%BB%D0%B0%D0%BD%D0%B4%D1%81%D0%BA%D0%BE-%D0%B1%D0%BC%D0%B2-%D1%81%D0%B5-%D0%BF%D0%BE%D1%8F%D0%B2%D0%B8-%D1%80%D0%B0%D0%B7%D0%BF%D0%B0%D1%80%D1%87%D0%B5%D1%82%D0%BE%D1%81%D0%B0%D0%BD%D0%BE-%D0%B2-%D1%88%D1%83%D0%BC%D0%B5%D0%BD%D1%81%D0%BA%D0%BE-%D1%81%D0%B5%D0%BB%D0%BE-news704487.html", "text": "Джип БМВ Х5, откраднат в Холандия, се появи на части в шуменското село Драгоево. Полицейски служители от РУ-Велики Преслав открили и иззели части от него в селски имот, находящ се на ул.“Патлейна“. Собственикът обаче обявил, че е купил авточастите от друг мъж. Най-вероятно притежателят на разфасовката от БМВ не е съпричастен към кражбата. Работата по изясняване на случая продължава и е образувано досъдебно производство.", "date": "2017.11.13", "title": "ХИТ! Холандско БМВ се появи разпарчетосано в шуменско село "}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D1%84%D0%B5%D0%B9%D1%81%D0%B1%D1%83%D0%BA-%D0%B3%D1%80%D1%83%D0%BF%D0%B0-%D0%B7%D0%BE%D0%B2%D0%B5-%D1%80%D1%83%D1%81%D0%BE%D1%84%D0%BE%D0%B1%D0%B8%D1%82%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B4%D0%B0-%D0%B1%D1%8A%D0%B4%D0%B0%D1%82-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news704438.html", "text": "Фейсбук група с повече от 65 000 последователи призовава русофобите в България да бъдат ликвидирани. Става дума за страницата \"България и Русия - заедно вовеки\". Публикацията, призоваваща към насилие, е от 09:57 часа в събота. Тя гласи: \"Събираме ударна група, които притежават огнестрелни оръжия. Бъдете сигурни, че настъпва времето, когато русофобите ще бъдат отстрелвани. Единствено русофобът, който не диша, не е заплаха за националната сигурност на България. Призоваваме всички родолюбиви българи да ликвидират русофоби! Започваме да охраняваме на отделни дати руските и съветските паметници. Ще ликвидираме физически всеки, който се опита да ги оскверни, а снимки на отрязаните им глави ще разпространяваме по медиите.\" Към публикацията е приложена фалшива новина от сайт на име Bulgaria Today, която е със заглавие \"Иво Христов е нападнат пред дома му от Радан Кънев и Емил Джасим\". Ето и малка част от публикациите, които зоват за бунтове е разправа:", "date": "2017.11.13", "title": "СТРАШНА ЗАПЛАХА! Фейсбук група зове русофобите в България да бъдат ликвидирани (СНИМКИ)"}
{"url": "http://pik.bg/%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D1%81%D0%B5%D0%B4%D0%BC%D0%B8%D1%86%D0%B0%D1%82%D0%B0-%D1%81%D1%82%D0%B0%D0%B2%D0%B0-%D1%8F%D1%81%D0%BD%D0%BE-%D0%BA%D0%BE%D0%B8-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-%D1%89%D0%B5-%D0%BF%D0%BE%D0%BB%D1%83%D1%87%D0%B0%D1%82-%D0%B4%D0%BE%D0%B1%D0%B0%D0%B2%D0%BA%D0%B8-%D0%B7%D0%B0-%D0%BA%D0%BE%D0%BB%D0%B5%D0%B4%D0%B0-news704491.html", "text": "Близо 31 300 младежи (до 29 години) са започнали работа на първичния пазар на труда чрез посредничеството на Агенцията по заетостта в периода януари-септември 2017 г. За цялата 2016 г. техният брой е 40 269. Това каза министърът на труда и социалната политика Бисер Петков при откриването на конференция на тема „Образование, трудов пазар и бизнес“ в Русе. Организатори на форума са Русенския университет „Ангел Кънчев“ и Агенцията по заетостта. В изказването си министър Петков подчерта, че постигането на баланс между търсенето и предлагането на работна сила в днешния глобализиран и високотехнологичен свят е трудна задача, за чието решаване са необходими съвместни усилия от образованието, бизнеса и институциите на пазара на труда. В условията на ниска безработица и едва около 4 000 безработни млади висшисти е особено важно всеки дипломиран специалист да бъде насочен бързо към подходящо работно място. За изпълнението на тази цел политиката по заетостта прилага разнообразни инструменти – индивидуализирани услуги, платени стажове, обучения по ключови компетентности, каза министър Петков. Той посочи, че България изпълнява успешно Европейската гаранция за младежта, която осигурява на младите хора разнообразни възможности за обучение, заетост, получаване на първи опит, трудови навици и социална интеграция. Ежегодно в Националния план за действие по заетостта се заделят средства за обучение и субсидирана заетост на безработни младежи. Успешно се прилага програма „Старт на кариерата“ за работа в държавната, областната и общинската администрация, каза Петков. Министърът на труда добави, че хиляди млади хора могат да започнат стажове или работа по схеми „Младежка заетост“, „Обучение и заетост на младите хора“, „Готови за работа“, по които възнагражденията им се субсидират по оперативна програма „Развитие на човешките ресурси“. Данните показват, че през първите девет месеца на 2017 г. 6896 младежи са започнали работа с европейско финансиране. За цялата минала година техният брой е 19 064. Петков добави, че Министерството на труда и социалната политика е разработило прогнози за развитието на пазара на труда в България до 2030 г., които подпомагат системата на образованието при определяне на приема на ученици и студенти, както и другите институции при разработване на секторни политики. \"Правят се разчети, като до края на седмицата ще има решение за коледните добавки на пенсионерите\", коментира още министърът на труда и социалната политика Бисер Петков. Той обясни, че не може да каже нищо по-конкретно, защото решението се взема от Министерски съвет и зависи от това какъв ресурс може да се отдели от бюджета. Министърът посочи, че нагласата е да има коледни добавки, но не за всички пенсионери. Ще се търси възможно най-справедливия подход за разпределение. \"Както и предишните години обикновено това е форма на подпомагане на пенсионерите, които са с най-ниски размери на пенсии, като обикновено границата е линията на бедността. Предполагам, че в тази посока ще бъде и тазгодишното решение\", заяви Петков.", "date": "2017.11.13", "title": "До края на седмицата става ясно кои пенсионери ще получат добавки за Коледа"}
{"url": "http://pik.bg/%D1%83%D0%B6%D0%B0%D1%81-%D1%80%D0%B0%D0%B1%D0%BE%D1%82%D0%BD%D0%B8%D0%BA-%D0%BF%D0%B0%D0%B4%D0%BD%D0%B0-%D0%B2-%D0%B8%D0%B7%D0%BA%D0%BE%D0%BF-%D0%B1%D0%BE%D1%80%D1%8F%D1%82-%D1%81%D0%B5-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D0%BC%D1%83-%D1%81%D0%BD%D0%B8%D0%BC%D0%BA%D0%B8-news704500.html", "text": "Работник падна в дълбок изкоп на бул. „Васил Априлов” 46 до ВМИ, съобщава \"Марица\". Инцидентът стана преди минути. На място вече е екип на Пожарната и Спешна помощ. Огнеборците са били повикани, за да окажат съдействие при изваждането на мъжа. Медицинският екип е готов да го поеме и окаже медицинска помощ. По първоначални данни дълбочината на изкопа е 7-8 метра. Инцидентът е станал при изкопни работи на жилищна кооперация.", "date": "2017.11.13", "title": "УЖАС! Работник падна в изкоп, борят се за живота му (СНИМКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D1%81-%D0%BF%D0%B0%D0%BC%D0%B5%D1%82%D0%BD%D0%B8%D0%BA%D0%B0-%D0%BD%D0%B0-%D0%B0%D0%BB%D1%8C%D0%BE%D1%88%D0%B0-%D0%B8-%D0%B0%D0%BA%D0%B2%D0%B0%D1%80%D0%B8%D1%83%D0%BC%D0%B0-%D0%B2-%D1%80%D0%B0%D0%B7%D0%B3%D1%80-news704344.html", "text": "- Няма нищо мъжко в тази постъпка. Ние сме свикнали, когато имаш някакъв проблем го решаваш очи в очи, заставаш с името си, с авторитета, с мнението си. Това, че си отишъл по сред нощите с някакво спрейче да нашариш нещо, не те прави мъж. Така, че това - категорично мога да заявя, че не е дело на част от \"бултрасите\". Почти съм сигурен, че не е дело и на колегите от Локомотив. И какво себеуважение може да имаме ние като пловдивчани, ако посягаме на собствените си символи, защото за добро или за лошо, \"Альоша\" е част - един от символите на Пловдив. Сега, друг е въпросът дали там му е мястото, полемиките, които се водят дали трябва да бъде на това място? Както и да е, въпросът е, че няма нищо мъжко в тази постъпка и наистина ние се разграничаваме от тази работа. - Кой може да седи? Има лапетии, които се пишат скинари или фашисти, които не са прочели дори \"Майн Кампф\" примерно. Така им е модерно. Или разни там от сега модерните евро толерасти. Всеки може да стои зад това деяние. Когато има някаква простотия да се сътвори, има кандидати колкото искаш да я направят. - Определено на никой не е приятно да гостува на този сектор, защото ти си като изолиран. Не като, ти си изолиран - нито може да се чуят песни, хореография, каквото и да било - всичко се обезсмисля. Все едно си затворен в стая и да подкрепяш отбора, как да стане? Не става! Затова ние като фенове подкрепихме декларацията на колегите от ЦСКА. Сега, ръководството си има своето право за тази декларация, не я подкрепи, но не я подкрепи (и аз съм част от това ръководство) от гледна точка на това, че ние си даваме сметка, че нашите условия, на нашия стадион, на който играем в момента, не са най-добрите и не е това, което ние желаем да предложим на гости. От тази гледна точка ръководството на Ботев не зае позиция във въпросната декларация. Но като фенове, като \"бултраси\", на никой фен не му е приятно. Не само, че не му е приятно, отвратително е да си там. Затова заставаме твърдо на позицията, че не е това начинът да се вземат някакви мерки спрямо гостуващите публики. Показателен е фактът, че като дойдат хора от Европа, гости, на други отбори, никога не ги слагат в тази клетка. Това само по себе си издава що за съоръжение е изградено там.", "date": "2017.11.13", "title": "ЕКСКЛУЗИВНО В ПИК! Горещи разкрития за скандалите с паметника на \"Альоша\" и \"аквариума\" в Разград! Лидерът на \"бултрасите\" Божидар Божилов с остър коментар"}
{"url": "http://pik.bg/%D0%B0%D0%BD%D1%82%D0%BE%D0%BD%D0%B8%D0%BE-%D1%82%D0%B0%D1%8F%D0%BD%D0%B8-60-%D0%BC%D0%BB%D1%80%D0%B4-%D0%B5%D0%B2%D1%80%D0%BE-%D0%B5-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%B1%D1%80%D0%B5%D0%BA%D0%B7%D0%B8%D1%82-news704443.html", "text": "€60 млрд. е цената на Брекзит. Това става ясно от интервю на председателя на Европейския парламент Антонио Таяни. Той не пропусна да предупреди, че ако Великобритания откаже да плати сумата, то тя ще бъде поета от гражданите на ЕС. Все пак датата март 2019 г. е ориентировъчна, ако бъде постигнато споразумение. Другите препъни камъни са правата на гражданите на ЕС, охраната на границата и т.н. Таяни призова Великобритания да каже дали иска норвежки или швейцарски модел на отношения.", "date": "2017.11.13", "title": "Антонио Таяни: 60 млрд. евро е цената на Брекзит"}
{"url": "http://pik.bg/%D1%86%D0%B8%D0%B3%D0%B0%D0%BD%D1%81%D0%BA%D0%B8-%D1%82%D0%B5%D1%80%D0%BE%D1%80-%D1%87%D0%B0%D0%B2%D0%B5%D1%82%D0%B0-%D0%BE%D1%88%D1%83%D1%88%D0%BA%D0%B0%D1%85%D0%B0-%D0%B1%D0%B5%D0%BD%D0%B7%D0%BE%D0%BD%D0%BE%D1%81%D1%82%D0%B0%D0%BD%D1%86%D0%B8%D1%8F-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news704453.html", "text": "Циганчета са обрали бензиностанция във Враца. Вчера малко преди обяд две 12-годишни момчета от ромски произход влезли в бензиностанция „Петрол“ на площад Руски и поискали от продавачката да им оедри 10 лева на стотинки. Докато продавачката се била навела да брои монетите, едното момче бързо дръпнало тесте с лотарийни билети и ги подало на другото, което сръчно ги прибрало под якето си и излязло от обекта. В момента, в който жената подавала 10-тачката на другото момче, се усетила, че става нещо нередно, защото то бързало да догони приятеля си. Хлапето дръпнало парите и побягнало по улицата към „Кауфланд“. Продавачката се опитала да настигне и залови момчетата, но не успяла. След като крадливите момчета избягали жената се обадила в полицията. Униформените веднага започнали разследване и издирване на малолетните крадци. Оказало се, че момчетата са успели да задигнат 26 лотарийни билета, които имат застраховка и няма да бъдат удържани от заплатата на продавачката, съобщава \"БулНюз\". Пред репортер на медията бендзинджийката разказа, че циганчетата са се държали хладнокръвно и докато извършвали наглата кражба гледали право в камерата в обекта. През сълзи жената разказа, че е потресена от наглостта на малолетните роми, които от невръстни знаят, че няма да има сериозни последствия за действията им. „Трябва да има адекватни наказания за такива крадци, защото не се знае какво ще предприемат в бъдеще и колко опасни ще станат. Подобно поведение трябва да бъде наказвано. Досега не ми се бе случвало подобно нещо и се надявам да бъдат заловени скоро от органите на реда, на които сме предоставили записите от видеокамерите“, разказа продавачката.", "date": "2017.11.13", "title": "ЦИГАНСКИ ТЕРОР! Чавета ошушкаха бензоностанция във Враца"}
{"url": "http://pik.bg/%D0%B8%D0%B7%D0%B2%D0%B5%D1%80%D0%B3%D0%B8-%D0%BF%D0%B8%D1%8F%D0%BD%D0%B8-%D0%B8-%D0%B4%D1%80%D0%BE%D0%B3%D0%B8%D1%80%D0%B0%D0%BD%D0%B8-%D1%81%D0%BC%D0%BB%D1%8F%D1%85%D0%B0-%D0%BE%D1%82-%D0%B1%D0%BE%D0%B9-%D1%82%D0%B0%D0%BA%D1%81%D0%B8%D0%B4%D0%B6%D0%B8%D1%8F-%D0%B7%D0%B0%D0%B4%D0%B8%D0%B3%D0%BD%D0%B0%D1%85%D0%B0-%D0%BE%D0%B1%D0%BE%D1%80%D0%BE%D1%82%D0%B0-%D0%B8-%D0%B8%D0%B7%D0%B3%D0%BE%D1%80%D0%B8%D1%85%D0%B0-%D0%BA%D0%BE%D0%BB%D0%B0%D1%82%D0%B0-%D0%BC%D1%83-news704468.html", "text": "Трима млади мъже набиха и ограбиха таксиметров шофьор. Екшънът се е разиграл в неделната утрин близо до гробищния парк в село Копривлен. Три момчета, на около 20-25 г., са извикали такси, което да ги закара от Гоце Делчев до селото. Младежите били видимо пияни и дрогирани. Между Ново Лески и Копривлен шофьорът на таксито - Николай от Борово, е принуден да спре колата.  Нанесен му е побой, след което е обран. Взет е целият му оборот. Мъжът е изхвърлен от автомобила, съобщава \"Инфомрежа\". Тримата обирджии подкарват колата до гробището на Копривлен и палят клечката. Автомобилът изгаря до ламарини. Екип на спешна помощ се отзовава на сигнала на таксиметровия шофьор, който е освободен за домашно лечение. Момчетата са заловени от полицията и се оказало, че са рецидивисти. Задържани са за 72 часа.", "date": "2017.11.13", "title": "ИЗВЕРГИ! Пияни и дрогирани смляха от бой таксиджия, задигнаха оборота и изгориха колата му"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D1%81%D0%B5-%D0%B4%D0%B8%D1%81%D1%82%D0%B0%D0%BD%D1%86%D0%B8%D1%80%D0%B0-%D0%BE%D1%82-%D0%BB%D0%B8%D0%B2%D0%B0%D0%BD%D1%81%D0%BA%D0%B0%D1%82%D0%B0-%D0%BA%D1%80%D0%B8%D0%B7%D0%B0-%D0%B8%D1%81%D0%BA%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%BE-%D1%80%D0%B5%D1%88%D0%B5%D0%BD%D0%B8%D0%B5-news704452.html", "text": "Френският министър на външните работи Жан-Ив Ле Дриан призова в понеделник за „ненамеса“ в Ливан, след като премиерът на страната обяви изненадващо оставката си в телевизионно изявление от Саудитска Арабия, предава AФП, цитирани от Фокус. „За да има политическо решение в Ливан, е необходимо всички политически лидери да имат пълна свобода на движение и ненамесата да е основен принцип\", подчерта Ле Дриан при пристигането си в Брюксел за среща с колегите си от ЕС.", "date": "2017.11.13", "title": "Франция се дистанцира от ливанската криза, иска политическо решение"}
{"url": "http://pik.bg/%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B0-%D0%B2%D0%B0%D1%80%D0%BD%D0%B5%D0%BD%D0%BA%D0%B0-%D1%81%D0%B5-%D0%BF%D0%BE%D1%82%D1%80%D0%BE%D1%88%D0%B8-%D0%BD%D0%B0-%D0%BE%D1%82%D0%BA%D1%80%D0%B8%D1%82-%D1%84%D0%B8%D1%82%D0%BD%D0%B5%D1%81-%D0%BE%D1%81%D1%8A%D0%B4%D0%B8-%D0%BE%D0%B1%D1%89%D0%B8%D0%BD%D0%B0%D1%82%D0%B0-news704493.html", "text": "Възрастна варненка, опитала да се тонизира с тренировка на безплатен открит фитнес в Морската градина, попадна на неизправен уред и сe потроши. Неприятният инцидент се разиграл миналата година, но сега пенсионерката осъди Община Варна за 5 000 лева обезщетение, които преди дни Окръжният съд й присъди за претърпените неимуществени вреди, изразяващи се в болки и страдания. Всичко се случило сутринта на 19 май 2016 г., когато 74-годишната жена правела със своя приятелка традиционната си разходка в Морската градина. Както всеки друг ден двете се спрели, за да направят няколко упражнения на откритата фитнес площадка. Пострадалата правила упражнения на два от монтираните уреди, но на третия тренажор, на който в седнало положение се опирала да изтегли метален лост, той се откъртил от уреда и тя паднала по гръб на земята. При падането си ударила главата и загубила съзнание. По-късно, при опита си да се изправи, усетила непоносима болка в областта на гърдите и гръбнака и невъзможност да си поема въздух. Наложило се приятелката й да извика линейка от Центъра за спешна медицинска помощ, която я откарала с множествени счупвания на ребрата в Спешното отделение на МБАЛ „Света Анна“, където в отделението по гръдна хирургия е поведено 3-дневно болнично лечение. От Общината оспорваха жалбата на 74-годишната варненка, като коментираха, че падането и всички последици, са вследствие от нейното невнимание. Според адвокатите на градската управа, всички площадки за игра и тренировки, включително и площадката с фитнес уреди, на която жената пострадала, са с ударопоглъщаща настилка. Не всички фитнес уреди на това място са пригодени за възрастни хора, уточниха от Общината, като посочват, че един от тренажорите дори е пригоден за деца между 6 и 12-годишна възраст, а друг е само за хора с двигателни увреждания. На фитнес центъра на открито съществуват и няколко информационни табели, съгласно които неправомерното използване на уредите, винаги може да доведе до повреда на оборудването или до физически наранявания, Надписите предупреждват също и, че не следва да се ползват уреди с техническа повреда или хлабави скрепителни елементи, посочват още от общината. „Откъртила лоста... Тия пенсионери не си знаят силата, бе. Сега общината да я съди за повредено имущество“, шегуват се варненци, които гледат по-весело на цялата случка.", "date": "2017.11.13", "title": "Възрастна варненка се потроши на открит фитнес, осъди общината"}
{"url": "http://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B8%D0%B7%D0%B4%D0%B8%D0%B3%D0%BD%D0%B0-%D1%80%D0%B0%D0%B4%D0%B5%D0%B2-%D0%BD%D0%B0-%D0%BF%D0%B8%D0%B5%D0%B4%D0%B5%D1%81%D1%82%D0%B0%D0%BB-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B1%D1%81%D0%BF-%D1%81%D0%B8-%D0%BF%D1%80%D0%B8%D0%BF%D0%B8%D1%81%D0%B0-%D0%B7%D0%B0%D1%81%D0%BB%D1%83%D0%B3%D0%B0%D1%82%D0%B0-%D0%B7%D0%B0-%D0%B8%D0%B7%D0%B1%D0%BE%D1%80%D0%B0-%D0%BD-news704495.html", "text": "Корнелия Нинова се удари мощно в гърдите по повод първата годишнина от спечелите президентски избори, които спечели Румен Радев. Лидерът на БСП си приписа изцяло заслугата за номинацията, забравяйки, че Радев имаше вземане-даване с АБВ. Преди една година Румен Радев и Илияна Йотова бяха избрани за Президент и Вицепрезидент. Беше трудна кампания, но изпълнена с надежда за промяна на България. И промяната стана. Благодаря на членовете на БСП, че ми се довериха за номинацията на генерал Радев Благодаря на Инициативния комитет. Благодарение на всички българи, които го подкрепиха, днес имаме достоен държавен глава. Гордеем се с вас. Успех!", "date": "2017.11.13", "title": "Корнелия Нинова издигна Радев на пиедестал! Лидерът на БСП си приписа заслугата за избора на президента"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%BE%D0%B5%D0%BD%D0%BD%D0%BE-%D0%B0%D0%BF%D0%B5%D0%BB%D0%B0%D1%82%D0%B8%D0%B2%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-%D0%B7%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0%D1%82%D0%B0-%D0%B2%D1%8A%D0%B2-%D0%B2%D0%BC%D0%B0-%D0%B8-%D0%B3%D0%B5%D0%BD-%D0%BF%D0%B5%D1%82%D1%80%D0%BE%D0%B2--news704448.html", "text": "Военно-апелативна прокуратура /ВоАП/ потвърди постановлението на прокурор от Военно-окръжна прокуратура гр. София от 07.06.2017 г., с което бе отказано да се образува досъдебно производство по повод одитен доклад на Министерство на отбраната за оценка на законосъобразността и ефективността на извършените дейности по управление и контрол на бюджетните и други средства за периода 01.01.2014 г. – 31.01.2017 г. на Военно медицинска академия, поради липса на достатъчно данни за извършено престъпление от длъжностни лица от ВМА. При извършения служебен контрол на проверяваното постановление е установено, че първоначалната проверка е непълна, а наблюдаващият прокурор не е осъществил необходимия контрол над работата на военния следовател. Поради това прокурор от ВоАП е извършил допълнителна лична проверка, в хода на която са изискани относими документи и са снети обяснения от различни длъжностни лица. Постановлението е изпратено на Министерство на отбраната и на ВМА. ВоАП е сигнализирала административния ръководител на ВОП - София за извършване на цялостна проверка на работата на наблюдаващия прокурор Адалберт Кръстев за преценка на основания за ангажиране на дисциплинарната му отговорност с оглед констатираното формално извършване на началната проверка по случая. Препис от постановлението в едно с копие на одитен доклад от м. март 2017 г. на Дирекция „Вътрешен одит“ - МО, е изпратен по компетентност на Агенцията за държавна финансова инспекция, предвид установеното нарушение на чл. чл. 49, ал. 1 от ППЗОП /отм./ и на т. 9.5 от утвърдените Условията за участие в процедурата. Изпращането е с оглед правомощията на АДФИ за ангажиране на административно-наказателна отговорност. Ето и пълният текст на постановлението: Полковник – Заместник на административния ръководител – заместник военно-апелативен прокурор на Военно-апелативна прокуратура, след като се запознах с материалите по преписка вх. № 529/2017  г. по описа на Военно-окръжна прокуратура гр. София  – преписка вх. № 935/2017 г. по описа на Военно-апелативна прокуратура, С постановление от 07.06.2017 год.,   прокурор при Военноокръжна прокуратура гр. София   е отказал да образува досъдебно производство по преписка вх. № 529/2017  г. по описа на посочената прокуратура, на основание чл. 24, ал. 1, т. 1, пр. 2 от НПК. Във връзка с излъчено журналистическо разследване и последвалото го разпространяване на публикации в медиите, свързани с предмета на първоинстанционната преписка, и с оглед формираното в резултат на тях негативно обществено мнение, преписката е изискана и постъпила във Военно-апелативна прокуратура за осъществяване на служебен контрол по отношение правилността и законосъобразността на горепосочения прокурорски акт. Преценявайки правомощията на прокурора от по-горестоящата прокуратура, произтичащи от разпоредбите на чл. 143, ал. 3 от Закона за съдебната власт, вр. с чл. 46, ал. 3 от НПК и т. 10 и следващите от Указание за осъществяване на инстанционен и служебен контрол в Прокуратурата, приемам че е налице процесуалното основание по смисъла на чл. 46, ал. 3 от НПК, за извършване на служебен контрол по мой почин, по отношение законосъобразността и обосноваността на постановения първоинстанционен прокурорски акт. Преписка вх. № 529/2017  г. по описа на Военно-окръжна прокуратура гр. София е заведена по повод изпратен от министъра на отбраната по компетентност в прокуратурата одитен доклад, съдържащ резултатите от извършен извънпланов одитен ангажимент за даване на увереност във Военно медицинска академия(ВМА), относно оценка на законосъобразността и ефективността на извършваните дейности по управление и контрол на бюджетните и други средства за периода 01.06.2014 г. – 31.01.2017 г. С постановление от 31.03.2017 г., първоинстанционният прокурор е възложил извършването на проверка по реда на чл. 145 от ЗСВ на военен следовател. Със същото постановление, на следователя са дадени 14 конкретни писмени указания. На 18.04.2017 г., прокурорът е утвърдил и представен му от следователя план за работа по преписката, съдържащ подробно описани 12 действия, които следва да се извършат в изпълнение на писмените указания. На 22.05.2017 г.,следователят е представил преписката на прокурора със справка-заключение, за решаването й по същество. След като се запознах с материалите по преписката приемам, че разпоредената и извършена проверка не е била обективна, всестранна и пълна. Основание за този извод дава обстоятелството, че преписката не е окомплектована с всички документи, относими към предмета на проверката от една страна, а от друга, че от дадените 14 писмени указания от прокурора, следователят е изпълни едва 3 в пълен обем. Всичко това налага настоящата инстанция да извърши лична проверка по преписката, като извърши действия, включени в компетентността на прокурора от по-ниската по степен прокуратура. В резултат на извършената в продължение на 10 дни лична проверка от настоящата инстанция и събраните нови данни, по преписката е установена следната фактическа обстановка: В изпълнение на заповед № Р-47/10.02.2017 г. на министъра на отбраната на Р България, одиторски екип от дирекция „Вътрешен одит“ на МО извършил извънпланов одитен ангажимент за даване на увереност във ВМА, относно оценка на законосъобразността и ефективността на извършваните дейности по управление и контрол на бюджетните и други средства за периода 01.06.2014 г. – 31.01.2017 г. За целта,за одитирания период екипът извършил проверки на: След приключване на извънплановия одитен ангажимент, одиторският екип изготвил окончателен одитен доклад, в който отразил резултатите от проверките по всяка една от посочените по-горе точки. По отношение изпълнението на бюджета на ВМА, екипът направил изводи, че: - в резултат на предприетите действия от ръководството на ВМА, някои от разходите за одитирания период са намалели повече от два пъти; - не са изпълнени планираните за реализиране собствени приходи, поради което съществува риск от извършване на компенсиране от страна на Министерство на финансите при финансиране приходите на Министерство на отбраната /МО/. Дадена е препоръка на началника на ВМА да осъществява необходимия контрол, както по отношение на планирането, така и по реализирането на собствените приходи. В резултат на извършената проверка на законосъобразността на проведените търгове за отдаване под наем на свободни помещения и площи във ВМА-МБАЛ-София, е констатирано, че процесите на организиране и провеждане на търгове, са в съответствие с нормативните и вътрешни актове. Одиторите са установили случаи на участие на свързани лица в търговете, което според тях създавало риск от получаване на по-ниски парични постъпления, поради което са дали препоръка на началника на ВМА, да осъществява по-ефективен контрол върху дейността на комисиите за избор на фирмите, участващи в търговете. Препоръка е дадена и по отношение окомплектоването на административните досиета, съдържащи документацията за проведените търгове. По отношение реализираните приходи по договори с НЗОК, както и тяхното разпределение за допълнително материално стимулиране /ДМС/ за одитирания период, екипът е направил извод, че начислените и изплатени средства за допълнително материално стимулиране са в съответствие с нормативните и вътрешни актове. Посочено е още, че началникът на ВМА е осъществил ефективен контрол, като наложените санкции са удържани своевременно от реализираните приходи преди разпределението на средствата за ДМС по съответните клиники. В резултат на извършената проверка на реализираните приходи и извършените разходи на три клиники във ВМА-МБАЛ-София за одитирания период, екипът след сравнителен анализ е констатирал, че макар и с минимални разлики клиника „УНГ“ и клиника „КАРИЛ“ са на печалба, а клиника „Очни болести“ е на загуба в размер на 172 927.39 лв. С доклада не е дадена препоръка на началника на ВМА по отношение  дейността на клиниките. При извършената проверка на броя на назначените лица по ДРД, както и сумите на разходите за одитирания период във ВМА-МБАЛ-София, екипът е направил извод, че предприетите действия в края на 2014 г. по прекратяване на договорите с фирми за извършване на химическо чистене, пране и гладене е довело до икономия на финансови средства за 2015 г. и 2016 г. в общ размер на 1 884 139 лв. И за това направление на дейност с доклада не е дадена препоръка на началника на ВМА. Във връзка с извършената проверка на прогнозните стойности и изплатените суми по сключени договори за поддръжка на сграден фонд и др. във ВМА-МБАЛ-София за одитирания период, одиторският екип е направил извод, че в резултат на предприетите действия от ръководството, през 2015 г. и 2016 г., разходите по сключените договори за поддръжка са намалели в сравнение с разходите през 2014 г. В резултат на извършената проверка на изменението на просрочените задължения на ВМА за одитирания период, екипът е установил, че към 31.12.2014 г., ВМА е имала просрочени задължения в общ размер на 95 823 288.63 лв, в това число към доставчици 93 758 038.04 лв, като са предприети действия за тяхното погасяване. В резултат на това към 31.12.2016 г. тези задължения са в размер на 14 100 971.11 лв. Констатирано е още, че просрочени задължения на ВМА към фирми в размер на 52 413 288.17 лв са прехвърлени чрез цесии на „Българска банка за развитие“ АД, която е поела тези задължения, а задължението на ВМА към банката е с падеж края на 2018 г. След извършено плащане от ВМА към банката на 28.12.2016 г., размерът на просрочените задължения е бил намален в размер на 32 413 288.17 лв. По отношение така предприетите действия от ръководството на ВМА, одиторският екип е дал мнение, че цесиите са осъществени законосъобразно в съответствие с основанията и по реда на чл. 99 и чл. 100 от ЗЗД, като предложенията направени в писмо рег. № 9312/28.10.2015 г. на началника на ВМА и одобрени от министъра на отбраната са спазени при механизма на цесията. Действията на ръководството на ВМА са определени като ефективни, като в резултат на подписани допълнителни споразумения към сключените договори с фирми и цесиите, за просрочените вземания не се начисляват лихви. В хода на извънплановия одитен ангажимент, екипът извършил репрезентативна проверка на законосъобразността на 13 договора, сключени през 2014 - 2016 г., след проведени процедури за възлагане на обществени поръчки във ВМА. Предмет на обществените поръчки са били дейности, свързани с абонаментната поддръжка на сградния фонд, електроенергийни уредби и съоръжения, отоплителни системи, ВИК инсталации, организиране и осъществяване на денонощна, физическа въоръжена охрана на обекти на ВМА на територията на страната, приготвяне и доставка на готова храна за нуждите на ВМА, доставка, монтаж и пускане в експлоатация на медицинска апаратура, компютърни системи и предоставяне на електронни съобщителни услуги. Резултатите от проверката и броя на подадените жалби срещу решенията на началника на ВМА за определяне изпълнителите на поръчките са дали основание на одиторския екип да приеме, че при провеждането на процедурите по ЗОП /отм./ са налице слабости и допуснати нарушения на различни етапи от провежданите процедури. Констатирано е още, че по повод подадените жалби пред Комисията за защита на конкуренцията, същата с решенията си е отменила голяма част от решенията на началника на ВМА за избор на изпълнител и е възложила на ВМА изплащане на разноски по производството в общ размер на 56 183 лв, от които към момента на одита са изплатени само 15 500 лв. Тъй като голяма част от решенията за избор на изпълнител по тези 13 процедури са били проверени от Комисията за защита на конкуренцията и от Върховния административен съд по повод подадени жалби, настоящата инстанция намира за уместно в акта си по-подробно да разгледа проведената процедура за обществена поръчка /открита процедура/ 00085-2014-0009, с предмет: „Периодична доставка на остеосинтезни средства за ортопедия и травматология, системи за протезиране, артроскопски консумативи и импланти за неврохирургия по обособени позиции за нуждите на ВМА / и подчинените й структури в страната-София, Пловдив, Варна, Плевен и Сливен/, съгласно спецификация-Приложение №1/ неразделна част от документацията/“. От събраните допълнителни данни по преписката, в резултат на извършената лична проверка се установи, че с Решение № 714/30.06.2014 г. на началника на ВМА ген. Петров, е открита процедура за възлагане на обществена поръчка по реда на чл. 16, ал. 8 от ЗОП /отм./ с посочения по-горе предмет и при критерии за възлагането й – най-ниска цена. Процедурата е обявена на електронната страница на Агенцията за обществени поръчки с обявление № 5443/30.06.2014 г. Обявление за поръчката е публикувано  и в притурката към официалния вестник на Европейския съюз. В утвърдената документация за участие в откритата процедура за възлагане на обществената поръчка изрично е посочено, че  количествата на медицинските изделия и консумативите, описани в приложение № 1 са ориентировъчни и техния окончателен размер ще се определя съобразно потребностите на ВМА и нейните подчинени структури. В съответствие с чл. 25, ал. 3, т. 2 от ЗОП /отм./, Възложителят не е въвел изискване за създаване на юридическо лице, когато участникът, определен за изпълнител, е обединение на физически и/или юридически лица. В т. 3.8 от Условията за участие в процедурата е посочено, че „ при участие на обединения, които не са юридически лица, критериите за подбор се прилагат към обединението участник, а не към всяко от лицата, включени в него..“. В т. 9.5 от Условията е записано, че „договор не се сключва с участник, определен за изпълнител, който при подписването му не представи документ за регистрация в съответствие с изискването на чл. 23 от Закона за търговския регистър. С Условията е определен и крайният срок за подаване на офертите – 15.00 ч. на 01.09.2014 г. В резултат на изисканото и  приложено заверено копие на списъка на фирмите, внесли документи за участие в откритата процедура се установява, че към 15.00 ч. на 01.09.2015 г., документи за участие са подали 17 /седемнадесет/  фирми. Сред подалите документи е и Гражданско дружество „Ортопедие – Инвекс“, които са постъпили в деловодството на ВМА в 09.01 ч. на 01.09.2014 г. Посоченото гражданско дружество е учредено на 02.08.2014 г. от „Ортопедие - БГ“ ЕООД, ЕИК 202813378, със седалище и адрес на управление гр. София, ж.к. „Витоша“, ул. „21-ви век“, № 9, вх. Б,ет. 1, ап. 28, представлявано от Явор Цонев, в качеството му на пълномощник и „Инвекс трейдинг“ АД, ЕИК 201039264, със седалище и адрес на управление гр. Пловдив, Район Южен, ул. „Пере Тошев“ № 11, Медицински център, кабинет 12, представлявано от Дора Тодорова, в качеството й на Представител. В учредителния договор е посочена целта на дружеството – обединяване на усилията на учредителите за участие и изпълнение на обществена поръчка с Възложител ВМА. Определен е и предмета на дейност на дружеството-„Периодична доставка на остеосинтезни средства за ортопедия и травматология, системи за протезиране, артроскопски консумативи и импланти за неврохирургия по обособени позиции за нуждите на ВМА, съгласно спецификация-Приложение №1/ неразделна част от документацията/“. В чл. 3, ал. 1от договора е посочено, че „Дружеството не е самостоятелно юридическо лице. Съдружниците запазват своята юридическа, финансова и данъчна самостоятелност..“ Определено е наименованието - Гражданско дружество - „Ортопедие – Инвекс“ и неговото седалище - гр. София, ж.к. „Витоша“, ул. „21-ви век“, № 9, вх. Б,ет. 1, ап. 28. С чл. 8 от договора за водещ партньор в дружеството е определен „Ортопедие - БГ“ ЕООД с посочените по-горе седалище и адрес на управление, на който партньор са възложени и всички административни, включително счетоводни и финансови дейности. Съгласно договора, за представител на Дружеството е определен Явор Цонев. На 15.07.2014 г., Цонев закупил книжата за участие в откритата процедура и след създаването на дружеството ги подал от негово име в деловодството на ВМА. Със заповед № 965/02.09.2014 г., началникът на ВМА ген. Петров назначил комисия за провеждане на открита процедура в състав: Председател полк. Доц. Венцислав Мутафчийски, д.м. – зам. Началник на ВМА по диагностично лечебната дейност и членове: полк. маг. фарм. Росица Четрокова, к-н д-р Димитър Костов, ц. сл. д-р Владимир Стефанов, ц. сл. Самуил Асенов, ц. сл. Диана Бранкова и ц. сл.Стела Върбанова. За резервни членове били определени ц. служители д-р Владимир Русимов, Ангел Тодоров и Мария Манолова. В изпълнение на т. 3 от заповедта, на 02.09.2014 г., в 10.00 ч. комисията се събрала в зала № 10 на ВМА и пристъпила към отваряне на офертите по реда на тяхното постъпване, съгласно списъка по чл. 68 от ЗОП /отм./. Седма по ред била разгледана оферта с рег. № 12075/29.08.2014 г. на Гражданско дружество „Ортопедие – Инвекс“, което кандидатствало за обособени позиции 4, 12, 13 и 24. Комисията констатирала, че представените от дружеството документи за подбор в плик № 1 напълно съответстват с изискванията за подбор, съгласно ЗОП и тръжната документация, поради което то било допуснато до участие в откритата процедура за позиции 4, 12, 13 и 24. На 03.10.2014 г., в 10.00 ч. комисията отново се събрала в зала № 10 и пристъпила към разглеждане на документите от плик № 2-Предложения за изпълнение на поръчката. След като разгледала документите на Гражданско дружество „Ортопедие – Инвекс“, комисията констатирала  пълно съответствие на предложената оферта с предварително обявените условия от Възложителя, поради което допуснала до оценка и класиране дружеството за позиции 4, 12, 13 и 24. На 24.10.2014 г., в 10.00 ч., комисията отново се събрала в зала № 10 и пристъпила към отваряне на ценовите оферти на допуснатите до оценка и класиране участници в процедурата. Седма по ред била разгледана офертата на Гражданско дружество „Ортопедие – Инвекс“, което кандидатствало за позиции 4, 12, 13 и 24. За обособена позиция 4- общата стойност за една година възлизала на 67 585.00лв с включено ДДС, а общата стойност за три години на 202 755.00 лв с включено ДДС. За обособена позиция 12- общата стойност за една година възлизала на 135 927.00 лв с включено ДДС, а общата стойност за три години на 407 481.00 лв с включено ДДС. За обособена позиция 13- общата стойност за една година възлизала на 48 636.00 лв с включено ДДС, а общата стойност за три години на 145 908.00 лв с включено ДДС. За обособена позиция 24- общата стойност за една година възлизала на 140 429.00 лв с включено ДДС, а общата стойност за три години на 421 287.00 лв с включено ДДС. Комисията установила, че общата стойност на офертата на дружеството за позиции 4, 12, 13 и 24 за една година била в размер на 392 577.00 лв с включено ДДС, а общата стойност за три години  в размер на 1 177 731.00 лв с включено ДДС, както и че цените са крайни и включват всички начислени мита, данъци и такси, с всички разходи по доставка. Ръководейки се от критерия „най-ниска цена“, съгласно т. 7.1 от Предмета на поръчката, комисията класирала Гражданско дружество „Ортопедие – Инвекс“ на първо място за обособени позиции 4, 12, 13 и 24 и предложила на възложителя, да сключи договори за периодични доставки с класираните на първо място за всяка една позиция. С Решение № 1327/12.11.2014 г., началникът на ВМА ген. Петров на основание чл. 73, ал. 1 от ЗОП /отм./ и отразените резултати в протоколите за работата на комисията обявил класирането на участниците и участника определен за изпълнител на обществената поръчка. За позиции 4, 12, 13 и 24 за класирано на първо място било обявено Гражданско дружество „Ортопедие – Инвекс“, което било определено и за изпълнител на поръчката по тези позиции. С писмо рег № 8731/13.11.2014 г., адресирано до всички класирани на първо място и обявени за изпълнители, било изпратено Решението на началника на ВМА. С писмото бил даден срок на изпълнителите в 15 дневен срок да представят удостоверения за обстоятелствата по чл. 47 от ЗОП/отм./, договор по образец, спецификация към договора съгласно Приложение № 1 и гаранция за добро изпълнение в размер на 2% без ДДС върху стойността на договора за три години. На 13.01.2015 г., със всички участници в откритата процедура, класирани на първо място и определени за изпълнители били сключени договори за периодична доставка. На същата дата, между ВМА, представлявана от ген. проф. Петров и В. Кръстев в качеството й на КУПУВАЧ и Гражданско дружество „Ортопедие – Инвекс“, представлявано от Явор Цонев, в качеството му на ПРОДАВАЧ, бил сключен договор за периодична доставка с рег. № 638/13.01.2015 г. Предмет на договора били медицински изделия по обособени позиции 4, 12, 13 и 24 по вид, количество, асортимент, цени, съгласно спецификация-приложение № 1, неразделна част от договора. От представеното по преписката заверено копие на договора се установява, че в него не са вписани удостоверението за данъчната регистрация и БУЛСТАТА на Продавача - Гражданско дружество „Ортопедие – Инвекс“. Съгласно чл. 49, ал. 1 от ППЗОП /отм./ „Когато определеният изпълнител е неперсонифицирано обединение на физически и/или юридически лица и възложителят не е предвидил в обявлението изискване за създаване на юридическо лице, договорът за обществена поръчка се сключва, след като изпълнителят представи пред възложителя заверено копие от удостоверение за данъчна регистрация и регистрация по БУЛСТАТ на създаденото обединение“. Въпреки, че договора бил съгласуван и с началника на Правния отдел във ВМА, то със сключването му  без посочването в него на данните за данъчната регистрация и БУЛСТАТ на определеното за изпълнител неперсонифицирано обединение, било допуснато нарушение на императивната разпоредба на посочения по-горе член от ППЗОП /отм./, както и на т. 9.5 от Условията за участие в процедурата, според която „договор не се сключва с участник, определен за изпълнител, който при подписването му не представи документ за регистрация в съответствие  с изискването на чл. 23 от Закона за търговския регистър“. Това е така и защото съгласно действащата след 01.01.2015 г. разпоредба на чл. 6, ал. 2 от Закон за търговския регистър, Цонев е имал задължение в седем дневен срок от учредяване на дружеството /на 02.08.2014 г./, да заяви вписването на това обстоятелството и да представи учредителния договор за него в Търговския регистър. Към момента на извършване на личната проверка /почти 3 години от подписване на договора/, Купувачът по договора – ВМА, е заплатила на Продавача за доставени медицински изделия сума в общ размер на 341 629.00 лв. В резултат на действията на настоящата инстанция, извършени в хода на личната проверка, които действия е следвало да се извършат при проверката в първоинстанционната прокуратура, защото част от тях съвпадат с дадените писмени указания, горната фактическа обстановка е установена чрез изисканите и приложени към преписката заверени копия на документи, свързани с подготовката, откриването, провеждането на процедурата за възлагане на обществената поръчка и сключването на договорите с определените за изпълнители участници, снетите обяснения от ген. Петров, длъжностните лица, участвали в състава на комисията по заповед № 965/02.09.2014 г., на началника на ВМА и гр. л. Б. Йочев, както и от направените справки в търговския регистър, в службата по вписванията,  в база данни БДС и национална база данни „Население“. При така установената фактическа обстановка може да се направи единствено възможния и обоснован правен извод, че с подписването на договора за периодична доставка с рег. № 638/13.01.2015 г. на 13.01.2015 г., ген. Н. Петров е допуснал нарушение на чл. чл. 49, ал. 1 от ППЗОП /отм./ и на т. 9.5 от утвърдените от него Условията за участие в процедурата. Съгласно чл. 56 и чл. 57 от ППЗОП /отм./, за нарушаване на правилника виновните лица и лицата, които са допуснали извършване на нарушение носят административнонаказателна отговорност по реда на чл. 32 от ЗАНН, а актовете за установяване на нарушения по правилника се съставят от длъжностни лица на Агенцията за държавна финансова инспекция в срок 6 месеца от деня, в който нарушителят е открит, но не по-късно от 3 години от извършването му. В конкретния случай, с нормативен акт – ППЗОП /отм./, деянието на ген. Петров е квалифицирано като административно нарушение. Видно от материалите по преписката, за това нарушение не е сезиран компетентния орган - Агенцията за държавна финансова инспекция, тъй като на същата не е изпратен препис на постановлението 07.06.2017 г. и копие на получения в прокуратурата окончателен доклад от извършения извънпланов одитен ангажимент. За отстраняване на този пропуск на първоинстанционния прокурор и с цел евентуално реализиране на административнонаказателната отговорност за допуснато нарушение на ППЗОП /отм./, настоящата инстанция следва да изпрати препис от постановлението си и копие на окончателния одитен доклад на Агенцията за държавна финансова инспекция по компетентност. От приложена към преписката справка се установява, че към момента на извършване на деянието ген. Петров е имал качеството на военнослужещ по Закона за отбраната и въоръжените сили  на Р България. Съгласно разпоредбата на чл. 371, б. „а“ от НК, като такъв той носи отговорност за престъпления по Глава тринадесета от НК. В конкретния случай, дори и да се приеме противното на направения по-горе правен извод,  може да се обсъжда единствено версията за евентуално осъществен състав на длъжностно престъпление по чл. 387 от НК. От обективна страна, изпълнителното деяние на това престъпление може да се изрази в четири форми: Първата форма -злоупотреба с власт се свързва с извършването на такива разпоредителни действия, при които длъжностното лице упражнява някое от предоставените му правомощия, но самите действия не са предизвикани от служебна необходимост. В конкретния казус, тази форма на изпълнително деяние липсва, тъй като откриването и провеждането на откритата процедура са били в правомощията на ген. Петров и същевременно е била налице служебна необходимост от нея. Втората форма –злоупотреба със служебно положение се свързва с извършване на действия, които не са от компетентността на дееца и не влизат в кръга на неговата власт. По преписката няма данни, които да сочат, че ген. Петров е извършил действия, които не са от неговата компетентност или са извън кръга на неговата власт. Не са налице достатъчно данни, че е налице и третата форма на изпълнителното деяние – превишаване на власт, тъй като военнослужещият не е извършил разпоредителни действия, които са от компетентността на негов началник или на друго длъжностно лице. Дори и да се приеме, че в случая има някакви данни за наличието на четвъртата форма на изпълнителното деяние – неизпълнение на задължения по служба, изразило се в сключване на договора в нарушение на чл. 49, ал. 1 от ППЗОП /отм./, то поради липсата на друг задължителен елемент от обективния състав на обсъжданото престъпление – настъпването на вредни последици, деянието не може да се квалифицира като престъпление по чл. 387, ал. 1 или ал. 3 от НК, поради неговата несъставомерност. Вредни последици не са налице, тъй като гражданското дружество реално е доставило медицински консумативи по договора, след направена заявка от ВМА. Цените на тези консумативи са били съобразени с ценовото предложение на Продавача при участието му в откритата процедура, поради което те реално са били дължими от Купувача и не са платени без правно основание. С подписването на договора в нарушение на чл. 49, ал. 1 от ППЗОП /отм./ не е ощетен бюджета на ВМА, нито държавния бюджет. постановлението от 07.06.2017 год.,   с което прокурор при Военноокръжна прокуратура гр. София   е отказал да образува досъдебно производство по преписка вх. № 529/2017  г. по описа на посочената прокуратура, на основание чл. 24, ал. 1, т. 1, пр. 2 от НПК, съобразно новоустановената фактическа обстановка като правилно, обосновано и законосъобразно. Препис от постановлението и преписка вх. № 529/2017  г.,  по описа Военно-окръжна прокуратура гр. София, състояща се от два тома – т.1-ви от 70 л. и т. 2 –ри от 261 л., да се изпратят на Административния ръководител на посочената прокуратура за сведение. Събраните в хода на извършената лична проверка от настоящата инстанция материали, да се подредят в самостоятелни томове, които да се  приложат към материалите по преписка вх. № 935/2017 г., по описа на Военно-апелативна прокуратура. Препис от постановлението в едно с копие на одитен доклад от м. март 2017 г. на Дирекция „Вътрешен одит“- МО, състоящ се от 59 страници, да се изпрати по компетентност на Агенцията за държавна финансова инспекция. Препис от постановлението да се изпрати на Министъра на отбраната на Република България, за сведение. Препис от постановлението да се изпрати на началника на ВМА-София, за сведение. Препис от постановлението да се приложи към преписка вх. № 935/2017 г., по описа на Военно-апелативна прокуратура. Съгласно Указание за осъществяване на инстанционен и служебен контрол в Прокуратурата, настоящото постановление подлежи на инстанционен и служебен контрол.", "date": "2017.11.13", "title": "ИЗВЪНРЕДНО И ПЪРВО В ПИК! Военно-апелативна прокуратура за проверката във ВМА и ген. Петров: Няма данни за престъпление (ПЪЛЕН ТЕКСТ)"}
{"url": "http://pik.bg/%D0%BF%D0%BE%D1%89%D1%83%D1%80%D0%B5%D0%BB%D0%B8-%D1%81%D1%82%D1%83%D0%B4%D0%B5%D0%BD%D1%82%D0%B8-%D0%BF%D1%80%D0%BE%D0%B1%D0%B8%D1%85%D0%B0-%D0%BF%D0%BE%D0%B4%D0%B0-%D0%BD%D0%B0-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B0-%D0%B2%D0%B8%D0%B4%D0%B5%D0%BE-news704432.html", "text": "Краят на студентски купон в американския град Дентън, Тексас, се оказа доста неочакван за всички след като подът в апартамент не издържа тежестта на танцуващите хора и пропадна, съобщава изданието Dallas News. За щастие е нямало сериозни последствия, според данните на местната пожарна служба — никой от участниците не е пострадал, а медицинска помощ са потърсили само няколко души. След инцидента, всичките 48 студенти, които живеели в сградата са били преместени да живеят на друго място от съображения за безопасност.", "date": "2017.11.13", "title": "Пощурели студенти пробиха пода на дискотека (ВИДЕО)"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B3%D1%80%D0%BE%D0%B1%D0%B0-%D0%BD%D0%B0-%D0%BF%D1%80%D0%B0%D0%B4%D1%8F%D0%B4%D0%BE%D1%82%D0%BE-%D0%BD%D0%B0-%D1%84%D0%B8%D0%BB%D0%B8%D0%BF-%D0%BA%D0%B8%D1%80%D0%BA%D0%BE%D1%80%D0%BE%D0%B2-%D0%BE%D0%BA%D0%B0%D0%B7%D0%B0-%D1%81%D0%B5-%D1%87%D0%B5-%D0%B1%D0%B8%D0%BB-news704434.html", "text": "В Екатеринбург бе намерен гробът на прадядото на Филип Киркоров. Оказа се, че най-популярният в Русия певец е наследник на известна циркова династия. Прадядото на Киркоров - Виктор Манион е роден в края на 19 век, а земният му път не продължава повече от 50 години. Останките му са били открити от организаторите на екскурзия из уралските некрополи. Хората веднага се свързали с изпълнителния директор на певеца, а пред РЕН.тв Киркоров заявява, че ще почете паметта на своя прадядо. \"Да, това е моят прапрадядо. Ще посетя Екатеринбург и ще отида на гроба му\", казва народният артист на Русия. Какъв всъщност е бил прадядото на Филип Киркоров - жонгльор, дресьор или акробат и как се е оказал на Урал, предстои да стане ясно.", "date": "2017.11.13", "title": "Откриха гроба на прадядото на Филип Киркоров. Оказа се, че бил..."}
{"url": "http://pik.bg/%D0%B0%D0%BA%D1%86%D0%B8%D1%8F-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D1%81%D0%B2%D0%B0%D0%BB%D1%8F%D0%BB%D0%B8-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-%D0%B8-%D0%BE%D1%82-%D0%BF%D0%BE%D0%BA%D1%80%D0%B8%D0%B2%D0%B8%D1%82%D0%B5-%D0%BD%D0%B0-%D0%B2%D0%B0%D0%B3%D0%BE%D0%BD%D0%B8%D1%82%D0%B5-%D0%BD%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0-%D0%B3%D0%B0%D1%80%D0%B0-news704428.html", "text": "Полицаите се опитват да установят къде и как бежанците са се качили във влаковата композиция. Изяснява се дали те са влезли във влака на територията на страната ни или са преминали с него границата ни с Туриця. В хода на акцията полицаите открили и , което наложи контактната мрежа на БДЖ да бъде спряна за около 1 час и 30 минути. Припомняме, Бежанците бяха задържани при акция на полицията, организирана по подаден сигнал за съмнителни хора на гарата. Чужденците са се предвижвали с товарен влак по направление Турция - Австрия. 14 от мигрантите са жени, 9 са мъже, има и 6 деца. По първоначална информация всичките задържани са със сирийски произход. Те обаче нямат документи за самоличност. Ръководителят на СДВР Ивайло Иванов обясни, че полицаите са били насочени към гарата след подаден сигнал за съмнителни лица на територията на гарата. Към момента органите на реда проверяват Проверка се извършва и на влака. На перона има и камери, записите от които към момента се разглеждат. Властите изясняват самоличността на бежанците, които вчера бяха открити в товарен влак на Центалната гара в София. Мигрантите са били открити във вагон със скъсан брезент. част от бежанците на покрива на влака група от 29 нелегални имигранти беше заловена вчера на Централна гара - София. Откритите хора са в добро здравословно състояние. дали чужденците нелегално са преминали границата с влака или вече имат някакъв статут в страната.", "date": "2017.11.13", "title": "АКЦИЯ! Полицаите сваляли бежанците и от покривите на вагоните на Централна гара"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%BA%D0%BE%D1%80%D1%84%D1%83-%D1%88%D0%BE%D1%84%D1%8C%D0%BE%D1%80-%D0%B7%D0%B0%D0%B3%D0%B8%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D0%BB%D0%BE%D1%88%D0%BE%D1%82%D0%BE-%D0%B2%D1%80%D0%B5%D0%BC%D0%B5-news704437.html", "text": "Мъртъв бе изваден от колата си 55-годишен мъж, чийто автомобил по време на движение бе отнесен от течението в южната част на остров Корфу. Съпругата и непълнолетните му деца, които също бяха в колата, след свръхчовешки усилия на пожарникарите, бяха спасени, съобщава \"Български новини\". Националната метеорологична служба издаде бюлетин за опасни метеорологични явления от неделя сутрин. Очакват се проливни дъждове, вероятно придружени от градушки главно Корфу и Епир.", "date": "2017.11.13", "title": "Трагедия в Корфу: Шофьор загина заради лошото време"}
{"url": "http://pik.bg/%D1%81%D0%B5%D1%87-%D0%BC%D0%B0%D1%81%D0%BE%D0%B2%D0%BE-%D0%B8%D0%B7%D0%B1%D0%B8%D0%B2%D0%B0%D1%82-%D0%BF%D1%82%D0%B8%D1%86%D0%B8-%D0%B2-%D1%80%D0%BE%D0%B4%D0%BD%D0%B0-%D1%84%D0%B5%D1%80%D0%BC%D0%B0-%D0%B7%D0%B0%D1%80%D0%B0%D0%B4%D0%B8-%D0%BE%D0%BF%D0%B0%D1%81%D0%BD%D0%B0-%D0%B1%D0%BE%D0%BB%D0%B5%D1%81%D1%82-news704435.html", "text": "Първично огнище на Нюкясълска болест (псевдочума) по птиците е установено във ферма за птици в пазарджишкото село Синитово, съобщава Дарик, позовавайки се на Българската агенция за безопасност на храните. Изпълнителният директор на ведомството д-р Дамян Илиев е издал заповед за хуманно избиване и загробване на всички отглеждани в обекта пернати, както и на контактните с тях. Труповете да бъдат унищожени под специален надзор, недопускащ разпространението на болестта, разпорежда още шефът на агенцията. За помещенията е предвидено да бъдат почистени механично, след което да се направят няколко дезинфекции, заедно с двора и улиците пред него. Определена е 3-километрова предпазна зона около огнището, в която влизат селата Синитово, Мирянци и Огняново. В 10-километровата наблюдавана зона са включени Алеко Константиново Главиница, Мокрище, Драгор, Ивайло, Добровница, Мало Конаре, Говедаре, Хаджиево, Дебращица от община Пазарджик, Исперихово Козарско и Бяга в община Брацигово, Радилово и Капитан Димитриево в община Пещера и Триводици и Ново село в община Стамболийски. И в двете зони са забранени търговията и транспортирането на птици и продукти от тях, пазарите за пернати, провеждането на изложби. Директорите на Областните дирекции на агенцията в Пазарджик и Пловдив да разпоредят домашните птици да бъдат затворени в личните дворове, да организират преброяване и ваксинация срещу Нюкясълска болест, да организират периодични прегледи в останалите селища на регионите и да документират резултатите. Според данни от регистрите на агенцията във фермата се отглеждат патици мюлари за угояване. Капацитетът на обекта е 50 000 птици. Не се съобщава колко са те в момента и колко ще бъдат унищожени. Собствениците на убитите птици ще бъдат обезщетени, съобщават още от Агенцията. Нюкясълска болест е остро вирусно заболяване по птиците. Причинява значителни икономически загуби в птицевъдството. При човека предизвиква леки инфекции. Проникването на вируса на псевдочумата при птиците у хора може да доведе до леки конюнктивити, но само при сблъсък с голямо количество вируси. Затова подобни клинични признаци се срещат само при лабораторни работници, гледачи и работници в птицекланици.", "date": "2017.11.13", "title": "СЕЧ! Масово избиват птици в родна ферма заради опасна болест"}
{"url": "http://pik.bg/%D0%B4%D0%BE%D0%BA%D0%BE%D0%B3%D0%B0-%D0%BC%D0%B0%D0%BB%D0%BE%D0%BB%D0%B5%D1%82%D0%BD%D0%B0-%D0%BE%D1%82-%D0%BB%D0%BE%D0%BC-%D1%80%D0%BE%D0%B4%D0%B8-%D0%BE%D1%82-%D1%88%D0%B5%D1%81%D1%82%D0%BE%D0%BA%D0%BB%D0%B0%D1%81%D0%BD%D0%B8%D0%BA-news704430.html", "text": "Шестокласник от Лом заживя с непълнолетно момиче, което скоро след това му роди дете, съобщава \"Булнюз\". За съдбоносното си решение преди дни любовчията бил изправен на подсъдимата скамейка в Лом, където бе осъден да заплати глоба от 1 000 лева. От документите по делото става ясно, че младежът Б.С.Г. в момента е ученик в 6-ти клас в ОУ ”Иван Вазов” Ковачица, във вечерна форма на обучение. Той е признат за виновен, че от началото на април миналата година до 15 юли във Вълчедръм, без да е сключил граждански брак е заживял на съпружески начала с непълнолетната И.Н.А. За тяхното съжителство знаели родителите на обвиняемия, който е пълнолетен, и на “булката“. Освен това всички били съгласни с връзката на младите, които живеели в дома на родителите на момчето. По време на съвместното съжителство момичето забременяло и на 14 януари тази година им се родило дете – К.И.А. Пеленачето се отглежда в семейна среда от своите родители, с помощта на бабите и дядовците му. В скоро време предстои младите да сключат граждански брак, тъй като момичето вече е навършило 16 години. Заради чистото съдебно минало и желанието му да сключи граждански брак с любимата си младият Ромео ще се размине само с паричната глоба. Решението на магистратите подлежи на обжалване пред окръжния съд в Монтана.", "date": "2017.11.13", "title": "ДОКОГА?! Малолетна от Лом роди от шестокласник"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%BB%D1%8E%D0%B1%D0%BE%D0%B2%D0%BD%D0%B8%D0%BA-%D0%BD%D0%B0-%D0%B2%D0%BE%D0%BB%D0%BE%D1%87%D0%BA%D0%BE%D0%B2%D0%B0-%D0%BE%D0%B1%D1%8F%D0%B2%D0%B8-%D0%BD%D0%B0%D0%B3%D1%80%D0%B0%D0%B4%D0%B0-%D0%B7%D0%B0-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D1%85%D0%B0%D0%BA%D0%B5%D1%80%D0%B0-%D0%BF%D1%83%D1%81%D0%BD%D0%B0%D0%BB-%D0%B2-%D0%BD%D0%B5%D1%82%D0%B0-%D0%BA%D1%80%D0%B5%D0%B2%D0%B0%D1%82%D0%BD%D0%B8%D1%82%D0%B5--news704442.html", "text": "Бизнесменът Чермен Дзотов, от чийто телефон бяха откраднати интимни снимки от горещите му креватни изпълнения с известната в Русия балерина Анастасия Волочкова, обяви награда за дръзкия хакер. \"Плащам 20 000 на този, който ми намери адреса на хакера, разбил телефона ми през март 2107 г. Полицията засега бездейства, ще подам заявление в прокуратурата, наел съм частен детектив, но допълнителна помощ няма да е излишна\", написа осетинският бизнесмен в Инстаграм. 29-годишният Дзотов заяви, че историята с интимните снимки му е много неприятна. По думите му, той е автор на снимките, направил ги е за себе си, но след като телефонът му е бил разбит, те са били откраднати, а неотдавна - качени в мрежата. Дзотов отбелязва, че отношенията му с Волочкова отдавна са приключили, а интимните им срещи са били през 2015 г. По думите на осетинския мачо те са били най-често в дома на балерината. \"Смятам, че аз съм виновен за всичко - хакнаха моя телефон и затова поемам отговорността. Изпитвам огромно чувство за вина пред този човек\", заяви екслюбовникът на Волочкова. Дзотов допълва, че в мрежата е можело да попадне и горещо видео от техните срещи, но за щастие, то не е публикувано.", "date": "2017.11.13", "title": "Бившият любовник на Волочкова обяви награда за главата на хакера, пуснал в нета креватните им изпълнения (СНИМКИ 18+)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D1%8F%D0%B4%D0%BE-%D0%B8%D0%B7%D0%BB%D0%B5%D0%B7%D0%B5-%D0%BE%D1%82-%D0%B4%D0%BE%D0%BC%D0%B0-%D1%81%D0%B8-%D0%B8-%D0%B8%D0%B7%D1%87%D0%B5%D0%B7%D0%BD%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%B3%D0%BE-%D0%BC%D1%8A%D1%80%D1%82%D1%8A%D0%B2-news704454.html", "text": "Тялото на 69-годишен мъж е намерено в землището на село Вряло. Това съобщиха от ОДМВР - Кърджали. Мъжът излязъл сутринта от дома си в петък и бил открит около 18.00 часа от свои близки. Дежурна оперативна група е извършила оглед на мястото на произшествието. Няма данни за насилствена смърт. Тялото е транспортирано за аутопсия в кърджалийската болница. Образувано е досъдебно производство.", "date": "2017.11.13", "title": "ТРАГЕДИЯ! Дядо излезе от дома си и изчезна, откриха го мъртъв"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%80%D0%B5%D1%88%D0%B0%D0%B2%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%BF%D0%BE%D0%B6%D0%B0%D1%80%D0%BD%D0%B8%D1%82%D0%B5-%D0%B2-%D0%B1%D0%BE%D1%80%D0%BE%D0%B2%D0%B5%D1%86-%D0%B8-%D0%BF%D0%B0%D0%BC%D0%BF%D0%BE%D1%80%D0%BE%D0%B2%D0%BE-%D1%81%D0%BD%D0%B8%D0%BC%D0%BA%D0%B8-news704450.html", "text": "Министър-председателят Бойко Борисов провежда работна среща с кметовете на общините Чепеларе и Самоков, министъра на финансите Владислав Горанов и представители на МВР, съобщиха от правителствена информационна служба. На нея ще се търси възможност за разрешаване на проблема със закриването на пожарните служби в двата зимни курорта.", "date": "2017.11.13", "title": "Борисов решава бъдещето на пожарните в Боровец и Пампорово (СНИМКИ) "}
{"url": "http://pik.bg/%D1%82%D0%B2%D1%8A%D1%80%D0%B4%D0%B8-%D1%81%D0%B8%D0%BD%D0%B4%D0%B8%D0%BA%D0%B0%D1%82%D0%B8%D1%82%D0%B5-%D1%81-%D0%BD%D0%BE%D0%B2%D0%B8-%D0%B8%D1%81%D0%BA%D0%B0%D0%BD%D0%B8%D1%8F-%D0%B7%D0%B0-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-news704447.html", "text": "575 лева са необходими за месечната издръжка на човек от 4-членно семейство. Това изчисляват от КНСБ. В София издръжката на един човек е с 200 лева по-висока. В \"Денят започва\" от Българската стопанска камара заявиха, че у нас не се инвестира във високотехнологични работни места и определиха Бюджет 2018 като консервативен. А от КНСБ заявиха, че и през следващата година за работещите в социалния и здравния сектор не е предвидено повишение на заплатите. \"Никаква визия за бъдещето на България, на икономиката. Никаква визия за реформите. Да, добре е, чудесно, че увеличихме заплатите на учителите, но с колко ще се намалят функционално неграмотните?\", заяви Божидар Данев, Българска стопанска камара. \"А дали трябва да се говори само за доходи в най-бедната държава на ЕС мисля, че е риторичен въпрос. Очевидно е, че трябва да се говори за доходи. Вярно е, че за следващата година имаме най-големия бюджет и като приходи и като разходи, откакто има бюджет в България - около 3 млрд. и 500 млн. лева повече ще бъдат похарчени. От тях обаче за заплати ще бъдат похарчени само половин милиард\", контрира го президентът на КНСБ Пламен Димитров.", "date": "2017.11.13", "title": "ТВЪРДИ! Синдикатите с нови искания за заплатите"}
{"url": "http://pik.bg/%D1%81%D0%BD%D0%B5%D0%B6%D0%B5%D0%BD-%D0%B0%D1%80%D0%BC%D0%B0%D0%B3%D0%B5%D0%B4%D0%BE%D0%BD-%D1%84%D0%B5%D0%BD%D0%BE%D0%BC%D0%B5%D0%BD%D1%8A%D1%82-%D0%BB%D0%B0-%D0%BD%D0%B8%D0%BD%D1%8F-%D1%81%D0%B5-%D1%81%D1%8A%D0%B1%D1%83%D0%B4%D0%B8---%D0%B7%D0%B0%D0%B4%D0%B0%D0%B2%D0%B0-%D0%BB%D0%B8-%D1%81%D0%B5-%D0%B0%D1%80%D0%BA%D1%82%D0%B8%D1%87%D0%B5%D1%81%D0%BA%D0%B8-%D1%81%D1%82%D1%83%D0%B4-news703847.html", "text": "Условия за климатичния феномен „Ла Ниня” започнаха да се формират в тропическите води на Тихия океан, съобщи Националната океанска и атмосферна администрация на САЩ. През миналата зима явлението доведе до вълна от арктически студ в Източна Европа и България през януари. Сега се очаква „Ла Ниня” да е много по-силна. По принцип климатичният феномен би трябвало да се образува през няколко години, но с глобалното затопляне цикличността на явлението се ускори. На голяма площ от Тихия океан около екватора и тропиците температурата на водата вече е по-ниска от средната за сезона както на повърхността, така и в дълбочина. Явлението е естественият балансьор на феномена „Ел Ниньо”, който се отличава с повишаване на температурата на водата в най-големия океан в света. Ефектите върху глобалния климат, предизвикани от „Ла Ниня” през тази година, ще бъдат засилени от друг климатичен феномен – „Тихоокеанското десетилетно колебание”, за което се очаква да предизвика значително охлаждане на водата на повърхността в северната част на Тихия океан. Тази комбинация накара климатолозите в САЩ да прогнозират „снежен Армагедон” през идващата зима. Европа пък трябва да се готви за резки застудявания с непредсказуеми интервали. След най-топлия октомври от три години насам, ноември вероятно ще бъде с температури около средните за този месец. Но през декември и януари е много възможно югоизточната част от континента, включително и България, да бъде сполетяна от арктически студове и смъртоносни виелици, предаде Вести. Досега ефектът на „Ла Ниня” в Европа се характеризира с по-меки зими на север и много по-студени на юг, както и нетипично обилни снеговалежи в Средиземноморския регион.", "date": "2017.11.13", "title": "СНЕЖЕН АРМАГЕДОН! Феноменът \"Ла Ниня\" се събуди - задава ли се арктически студ?"}
{"url": "http://pik.bg/%D0%BF%D0%BE%D0%B7%D0%BE%D1%80-%D0%BA%D0%B0%D0%BA-%D1%89%D0%B5-%D1%81%D0%B5-%D0%B8%D0%B7%D0%B2%D0%B8%D0%BD%D1%8F%D1%82-%D0%B1%D0%B8-%D1%82%D0%B8-%D0%B2%D0%B8-%D0%B8-%D0%BF%D0%B5%D1%82%D1%8A%D1%80-%D0%BD%D0%B0%D0%BD%D0%B5%D0%B2-%D0%BD%D0%B0-%D0%B3%D0%B5%D0%BD-%D0%BF%D0%B5%D1%82%D1%80%D0%BE%D0%B2-news704451.html", "text": "Ще се извинят ли Би Ти Ви и позорният репортер Петър Нанев, по-известен вече с прякора Онанев, за грозната и поръчкова атака срещу генерал Николай Петров?! Ще имат ли доблест от медията претендираща за обективност да признаят, че очерниха един достоен българин, един от най-честните министри, които сме имали през последните 28 години?! След проверката на прокуратурата е пределно ясно, че той е действал законно, за доброто на болницата (ВИЖТЕ В ОЩЕ ПО ТЕМАТА). От журналистическа гледна точка и, ако все пак имат някаква доблест в себе си, е редно да излязат с официално извинение от Би Ти Ви към генерал Петров. Защото въвлякоха името му в грозна атака, очерниха го, принизиха го, а той със своя висок морал и чест реши да подаде оставка и да не подлага на омаскаряване правителството, както и близките си. Фактите вече са ясни - един поръчан одитен доклад от времето на служебното правителство, назначено от Румен Радев, за щастие не успя да изпълни своята цел, а именно - да очерни човек като генерал Петров. Две прокурорски проверки доказаха, че той няма никаква вина и не може да му се търси никаква назателна отговорност. Изводите за \"разследванията\" и за морала си правете сами! А Би Ти Ви незабавно да се извини, ако им е останало достойнство след играта на поръчки...", "date": "2017.11.13", "title": "ПОЗОР! Как ще се извинят Би Ти Ви и Петър Нанев на ген. Петров?!"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D1%81%D0%BD%D0%B8%D0%BC%D0%B0%D1%85%D0%B0-%D0%BB%D0%B5%D1%82%D1%8F%D1%89-%D1%85%D1%83%D0%BC%D0%B0%D0%BD%D0%BE%D0%B8%D0%B4-news704412.html", "text": "Перуанецът Едгард Валверд снима черен хуманоид в град Уануко. Мъжът е сигурен, че съществото не е птица, но на един от кадрите е върху дърво, а на друг – лети над него, съобщава esoreiter.ru. Уфолози твърдят, че странното създание прилича на Човека- молец. Тъй като подобни същества са виждани и в столицата Лима, е възможно да се е отворил портал, чрез който те да преминават в нашия свят.", "date": "2017.11.13", "title": "Мистерия: Снимаха летящ хуманоид"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BD%D0%B5-%D1%82%D1%80%D1%8A%D0%B3%D0%B2%D0%B0%D0%B9%D1%82%D0%B5-%D0%BA%D1%8A%D0%BC-%D0%BF%D0%BB%D0%B0%D0%BD%D0%B8%D0%BD%D0%B8%D1%82%D0%B5-%D0%B2%D1%80%D0%B5%D0%BC%D0%B5%D1%82%D0%BE-%D0%B5-%D0%BB%D0%BE%D1%88%D0%BE-news704445.html", "text": "Лоши са условията за туризъм в планините. Това съобщиха за Агенция „Фокус“ от Планинската спасителна служба (ПСС) при БЧК. Причината е, че днес навлиза циклон и се очаква разваляне на времето. Във високите части на Стара планина на връх Ботев духа силен до ураганен вятър. Времето е облачно, на места се е образувала мъгла. От ПСС уточняват, че днес не е препоръчително хората да излизат във високите части на планината, докато метеорологичната обстановка не се успокои. Лифтовите съоръжения не работят. Инциденти през изминалото денонощие не са регистрирани. Информация за обстановката в планините може да намерите на адреса на ПСС в интернет. Телефоните на ПСС са: 02/ 9632000 и 088 1470", "date": "2017.11.13", "title": "ВАЖНО! Не тръгвайте към планините, времето е лошо"}
{"url": "http://pik.bg/%D1%82%D1%80%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%BE%D0%B2%D1%8A%D0%B7%D0%B4%D1%83%D1%88%D0%BD%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%BE%D0%BD%D0%BE%D1%81%D0%B0%D1%87%D0%B0-%D1%81%D0%B5-%D0%BD%D0%B0%D1%81%D0%BE%D1%87%D0%B2%D0%B0%D1%82-%D0%BA%D1%8A%D0%BC-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news704456.html", "text": "Три американски военновъздушни самолетоносача бяха насочени към западния бряг на Тихия океан, като за първи път 100 000-тонните машини плават заедно през последното десетилетие, съобщи CNN. Роналд Рейгън, Теодор Рузвелт и Нимиц  са доказателство за уникалната способност на американския Тихоокеански флот, отбелязва изданието. Южнокорейското министерство на отбраната заяви, че трите американски самолетоносача са провели тренировки от двете страни на водите, разделящи Корейския полуостров и Япония. Ученията, които са най-близо до корейското крайбрежие, включват освен американски и южнокорейски кораби. Наличието на трипластовата US флотилия в тихоокеански води се смята за сигнал към Северна Корея, че САЩ няма да бъдат сплашени от продължаващото тестване на ядрени оръжия и балистични ракети от Пхенян. \"Изпратихме най-големите самолетоносачи в света (на Корейския полуостров), а също така е разположена и ядрена подводница\", заяви президентът на САЩ Доналд Тръмп след пристигането си в Южна Корея миналата седмица. По време на своето азиатско пътуване, Тръмп за пореден път призова Северна Корея да прекрати ядрената си програма. Пхенян видя американските военни учения като заплаха. Държавната Корейска централна информационна агенция заяви, че присъствието на трите самотеносоча е част от \"зловещото намерение на Вашингтон да поддържа военна хегемония в региона\".", "date": "2017.11.13", "title": "Три американски военновъздушни самолетоносача се насочват към Северна Корея"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82-%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%BF%D0%B0%D0%BC%D0%BF%D0%BE%D1%80%D0%BE%D0%B2%D0%BE-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%BF%D1%8A%D1%82%D1%8F-%D0%B8%D1%81%D0%BA%D0%B0%D1%82-%D1%81%D0%B8-%D0%BF%D0%BE%D0%B6%D0%B0%D1%80%D0%BD%D0%B0%D1%82%D0%B0-news704476.html", "text": "Хотелиери от Пампорово, собственици на гори и жители на околните села Проглед, Стойките и Широка лъка блокираха главния път, който минава през курорта, в защита на пожарната служба в комплекса, съобщава Би Ти Ви. Хората недоволстват срещу решението пожарната да бъде закрита от 4 декември. При протестиращите пристигна директорът на пожарната главен комисар Николай Николов, който увери родопчани, че този сезон пожарната безопасност в курорта ще бъде гарантирана. Протестът бе прекратен, а кметът на Чепеларе и шефът на пожарната заминаха на спешна среща с премиера Борисов, където ще се търси решение на проблема със закриването на пожарните служби в Боровец и Пампорово. На нея ще присъстват кметовете на общините Чепеларе и Самоков, министърът на финансите Владислав Горанов и представители на МВР.", "date": "2017.11.13", "title": "Протест! Жители на Пампорово блокираха пътя, искат си пожарната"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%B8%D0%B7%D0%B3%D0%BE%D1%80%D1%8F-%D1%84%D0%B0%D0%B1%D1%80%D0%B8%D0%BA%D0%B0-%D0%B7%D0%B0-%D0%B2%D1%8A%D0%B3%D0%BB%D0%B8%D1%89%D0%B0-news704463.html", "text": "Фирма за производство на дървени въглища горя в севлиевското село Горна Росица. Сигнал за произшествието е получен снощи около 20.30 часа, съобщиха за Фокус от Регионална дирекция „Пожарна безопасност и защита на населението“ – Габрово. Пострадали граждани няма, но има унищожена продукция. Причината за пожара е неспазване на технологичния процес. В гасенето са участвали два противопожарни автомобила и четирима пожарникари от Районната служба в Севлиево.", "date": "2017.11.13", "title": "СТРАШНО! Изгоря фабрика за въглища"}
{"url": "http://pik.bg/%D1%83%D0%B6%D0%B0%D1%81-%D0%BF%D0%BB%D0%BE%D0%B2%D0%B4%D0%B8%D0%B2-%D0%B5-%D1%81-%D0%BD%D0%B0%D0%B9-%D0%BC%D1%80%D1%8A%D1%81%D0%B5%D0%BD-%D0%B2%D1%8A%D0%B7%D0%B4%D1%83%D1%85-%D0%B2-%D1%86%D1%8F%D0%BB%D0%B0-%D0%B5%D0%B2%D1%80%D0%BE%D0%BF%D0%B0-%D1%82%D1%80%D0%B8-%D0%BF%D1%8A%D1%82%D0%B8-%D0%BF%D0%BE-%D1%82%D0%BE%D0%BA%D1%81%D0%B8%D1%87%D0%B5%D0%BD-%D0%B5-%D0%BE%D1%82-%D1%81%D0%BE%D1%84%D0%B8%D1%8F-news704458.html", "text": "Пловдив, и по-специално район „Тракия” е с най-мръсния въздух в цяла Европа тази сутрин! Това показват станциите по независимия проект за измерване на въздуха airbg.info. Мъглата и началото на отоплителния сезон са надвесели над Пловдив норми на ФПЧ между три и пет път над нормата, в зависимост от квартала, съобщава \"Трафик Нюз\". В момента в Тракия ФПЧ10 удариха 244 при допустими 50 ug/m3. ФПЧ 2,5, които отговарят на финия прах, проникващ в алвеолите на белите дробове е 99 ug/m3, при допустими 30ug/m3. Второто най мръсно място е край Тунела със 193 ug/m3 ФПЧ10 и 82 ug/m3 ФПЧ 2,5, а след това Сточна гара със 184 ug/m3 ФПЧ10 и 99 ug/m3 ФПЧ 2,5. В целия град нормите са завишени между 3 и 5 пъти. За сравнение в София, които взимат все по-адекватни мерки за справянето с мръсния въздух най-мръсно тази сутрин е било в ЖК „Младост”. Там са отчетени 116 ug/m3 ФПЧ10 и 28 ug/m3 ФПЧ 2,5. Според официалните станции, които са към РИОСВ, в район „Тракия” и този в кв. „Каменица”, нормите на ФПЧ в центъра на града са допустими. В „Тракия” е даден оранжев цвят за лошо състояние на атмосферния въздух.", "date": "2017.11.13", "title": "УЖАС! Пловдив е с най-мръсен въздух в цяла Европа! Три пъти по-токсичен е от София "}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B1%D0%B0%D0%BD%D1%81%D0%BA%D0%BE-%D1%81-%D0%BF%D0%B8%D1%81%D0%BC%D0%BE-%D0%B4%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%B7%D0%B0-%D0%B2%D1%82%D0%BE%D1%80%D0%B8%D1%8F-%D0%BB%D0%B8%D1%84%D1%82-news704471.html", "text": "Темата с втория лифт на Банско става все по-гореща и кметът на града Георги Икономов изпрати днес писмо до екоминистъра на Нено Димов по казуса. В него той иска бързо приключване на процедурата за плана за управление на Пирин. Ето какво още пише градоначалникът в писмото, внесено днес в Министерство на околната среда и водите. \" , да се даде възможност за започване на реалните действия за изграждане на втори кабинков лифт в Ски-зона Банско. :Това може да се случи само след промяна на сега действащият план за Пирин, който в сегашния си вид забранява изграждане на нови лифтове в Ски-зоната.. : Приемането на новия план, който се разработва близо 5 години, към момента е блокирано от съдебни дела, чието окончателно решаване по всяка вероятност ще продължи дълго във времето. : Явните атаки срещу построяването на втори кабинков лифт не издържат на никакви разумни доводи и навеждат на мисълта, че става дума за обслужване на чужди интереси!\" Воден от тези мотиви, кметът Георги Икономов с официално писмо поиска от министър Нено Димов да приключи вече извървяната процедура по изменение на сега действащият План за управление на Национален парк \"Пирин\" и да предложи тя да бъде одобрена от Министерски съвет.", "date": "2017.11.13", "title": "ГОРЕЩА ТЕМА! Кметът на Банско с писмо до министър Нено Димов за втория лифт"}
{"url": "http://pik.bg/%D1%82%D0%BE%D0%BF-5-%D0%BD%D0%B0-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B8%D1%82%D0%B5-%D0%BA%D0%BD%D0%B8%D0%B3%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%E2%80%9E%D0%BC%D0%B8%D0%BB%D0%B5%D0%BD%D0%B8%D1%83%D0%BC%E2%80%9C-%D0%B7%D0%B0-6---12-%D0%BD%D0%BE%D0%B5%D0%BC%D0%B2%D1%80%D0%B8-news704481.html", "text": "В седмицата на официалната й премиера книгата \"Размерът има значение 2. Наръчникът\" на Александра Иванова, следвана от \"Размерът... 1\" отново е на челна позциция. Като се има предвид, че \"Размерът има значение (Размерът на талията)\" вече повече от година не слиза от върха на класацията, разбираемо е и, че наръчникът към него поражда същия интерес. Веднага след хитовите пътеводители за оздравяване и отслабване се подреждат три прекрасни литературни творби на англоезични автори от световна величина - най-новата книга на \"Милениум\" - романа \"Чудото\" на Ема Донахю, която се прочу със \"Стая\" и неговата холивудска версия; интригуващата панорама от герои, които съставят образа на мъжа на ХХI век - \"Мъжът, какъвто е\" на нашумелия английски автор Дейвид Салаи и романът \"Добри дни, лоши дни\" на австралийката Мелина Маркета. 1. , Александра Иванова - Това е наръчник, в който нагледно и подробно са разкрити конкретните стъпки от революционната система за отслабване, с която авторката сваля над 40 кг за 9 месеца. Книгата изчерпва всички въпроси, които са останали у читателите след запознаването им с най-успешния до днес метод за оздравяване и постигане на оптимално телесно тегло, описан в \"Размерът 1\". 2. , Александра Иванова - Тв продуцентката споделя с увличаща искреност всички емоции, през които минава всяка жена, страдаща от наднормено тегло. Разкрива как е успяла да пречисти организма си, да задвижи метаболизма си, да оздравее и да отслабне без сложни диети и усилия на волята. 3. , Ема Донахю - Едно 11-годишно момиче не се е хранило от над 5 месеца и млада медицинска трябва да установи дали това е чудо, религиозна мистификация или пък страшна смейна тайна е причината за състоянието му. Разказ за сблъсъка на силни воли, за играта на вяра и доверие, която променя и двете. 4. , Дейвид Салаи - Изключителен роман в разчупената форма от девет истории, които представят една обща централна тема - какво е да си мъж през XXI век в глобализираща се Европа. Авторът е отличен с номинация за \"Букър\" за майсторски написаната творба. 5. , Мелина Маркета - История за един пречупен и противоречив герой, който авторката умело изгражда наново, дума по дума. Възхитителна проза за слабостта и силата на семейството, за дългия път, по който ни повежда скръбта, за обичта, смеха и разочарованията, сплотяващи хората. 1. , Александра Иванова - Това е наръчник, в който нагледно и подробно са разкрити конкретните стъпки от революционната система за отслабване, с която авторката сваля над 40 кг за 9 месеца. Книгата изчерпва всички въпроси, които са останали у читателите след запознаването им с най-успешния до днес метод за оздравяване и постигане на оптимално телесно тегло, описан в \"Размерът 1\". 2. , Александра Иванова - Тв продуцентката споделя с увличаща искреност всички емоции, през които минава всяка жена, страдаща от наднормено тегло. Разкрива как е успяла да пречисти организма си, да задвижи метаболизма си, да оздравее и да отслабне без сложни диети и усилия на волята. 3. , Ема Донахю - Едно 11-годишно момиче не се е хранило от над 5 месеца и млада медицинска трябва да установи дали това е чудо, религиозна мистификация или пък страшна смейна тайна е причината за състоянието му. Разказ за сблъсъка на силни воли, за играта на вяра и доверие, която променя и двете. 4. , Дейвид Салаи - Изключителен роман в разчупената форма от девет истории, които представят една обща централна тема - какво е да си мъж през XXI век в глобализираща се Европа. Авторът е отличен с номинация за \"Букър\" за майсторски написаната творба. 5. , Мелина Маркета - История за един пречупен и противоречив герой, който авторката умело изгражда наново, дума по дума. Възхитителна проза за слабостта и силата на семейството, за дългия път, по който ни повежда скръбта, за обичта, смеха и разочарованията, сплотяващи хората.", "date": "2017.11.13", "title": "Топ 5 на най-продаваните книги на издателство „Милениум“ за 6 - 12 ноември"}
{"url": "http://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%BF%D1%8A%D1%82%D1%8F-%D0%BA%D0%B0%D0%BC%D0%B5%D0%BD%D0%BE-%D0%BA%D1%83%D0%B1%D1%80%D0%B0%D1%82-%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news704473.html", "text": "Катастрофа между два леки автомобила е станала на пътя Камено- Кубрат, съобщиха от ОДМВР-Разград, цитирани от \"Фокус\". При инцидента има пострадали. Транспортирани са в болнично заведение за преглед. От ОДМВР-Разград уточниха, че по-късно ще разполагат с информация колко са пострадалите и какво е състоянието им. Очаквайте подробности!", "date": "2017.11.13", "title": "Катастрофа блокира пътя Камено-Кубрат, има пострадали "}
{"url": "http://pik.bg/%D0%B0%D0%BF%D0%B0%D1%88%D0%B8-%D0%B7%D0%B0%D0%B4%D0%B8%D0%B3%D0%BD%D0%B0%D1%85%D0%B0-%D0%B4%D0%BE%D0%BC%D0%B0%D1%88%D0%BD%D0%B0-%D1%80%D0%B0%D0%BA%D0%B8%D1%8F-%D1%81%D0%B2%D0%B8%D1%85%D0%B0-%D0%B8-3000-%D0%BB%D0%B5%D0%B2%D0%B0-%D0%B7%D0%B0-%D0%BC%D0%B5%D0%B7%D0%B5-news704459.html", "text": "3000 лева, неустановено количество домашна ракия и електрическа дрелка са били откраднати от от частен дом, разположен на поморийската улица \"Велико Търново\", обитаван от 42-годишен помориец. Кражбата е осъществена на 02/03 ноемрви. Извършителят на деянието е установен, т ова е криминално проявеният Н.М., 34-годишен от Поморие, който направил пълни самопризнания и върнал част от откраднатите вещи. Работата по случая продължава от служители на Районно управление - Поморие.", "date": "2017.11.13", "title": "Апаши задигнаха домашна ракия, свиха и 3000 лева за мезе"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B8-%D0%B2-%D1%81%D1%8A%D1%80%D0%B1%D0%B8%D1%8F-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D1%81-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BB%D0%B5%D0%BA%D0%B0%D1%80-news704414.html", "text": "Ние сме предприели да разберем още от събота каква е официалната сръбска позиция за инцидента с българските лекари. Тъй като тук съвсем логично възниква хипотезата дали това не са действия на местната власт, съгласувани на по-високо ниво... За мен най-важното в конкретния случай е да се разбере: какъв е първоизточникът на тази ситуация и второ: всички министри, включително премиера, са ангажирани с тази ситуация. Трябва да се получат доказателствата, че става въпрос за действия на местната власт, които са повече от неправомерни. Това заяви по телефона пред Нова телевизия Радко Влайков, посланик на България в Сърбия. Посланикът изтъкна, че двустранните отношения между България и Сърбия се развиват във възходящо ниво и очевидно причините за инцидента с българските лекари са на местно ниво. \"Ние не можем да действаме по презумпция и очакваме сръбската централна власт да се разграничи от подобни действия\", подчерта посланик Влайков. Припомняме, че български лекари, пристигнали в Босилеград с хуманитарна мисия, бяха задържани на 10 ноември в Западните покрайнини. Трима лекари от Първа градска болница в София организират с писменото съгласие на Здравния дом в Босилеград, в Западните покрайнини, на територията на Република Сърбия, хуманитарна акция за оказване на медицинска помощ за местното българско население. С пристигането на лекарите в Българския културно-информационен център в Босилеград се явява медицински инспектор от Ниш, придружаван от около 20 полицаи, които задържат българските лекари и ги отвеждат в местното полицейско управление. В местната полиция лекарите са задържани без да бъдат разпитвани или да се изисква каквото и да било попълване на документи, с което всъщност не се дава възможност да се разбере за какво са задържани. Лекарите са освободени около 17 ч. българско време. Този инцидент става само два дни след отбелязването на Деня на Западните покрайнини, който е свързан с окупацията и предаването на българското население на Кралството на сърби, хървати и словенци през далечната 1920 г. Случаят е сериозно нарушение на официалната българо-сръбска политика на сътрудничество и добросъседство, насочена към създаването на благоприятни предпоставки за присъединяването на Сърбия към Европейския съюз. Инцидентът получи широк отзвук както на политическо ниво, така и сред българската общественост.", "date": "2017.11.13", "title": "ГОРЕЩА ТЕМА! Посланикът ни в Сърбия с ексклузивен коментар за инцидента с българските лекари "}
{"url": "http://pik.bg/%D0%B8%D0%B7%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%BD%D0%B0-%D0%BF%D0%B0%D1%80%D0%BA%D0%B8%D0%BD%D0%B3-%D0%BD%D0%B0%D1%80%D1%8A%D0%B3%D0%B0%D0%BD-%D0%B8-%D0%B4%D1%80%D0%BE%D0%B3%D0%B8%D1%80%D0%B0%D0%BD-%D0%BC%D1%8A%D0%B6-news704411.html", "text": "Мъж, изпаднал в безсъзнание от свръхдоза наркотици е открит в безпомощно на паркинг пред хотел в курорта Минерални бани край Хасково. Хора от хотела му оказали помощ, докато пристигне линейката от Хасково. Открили го около 23,30 часа в петък да лежи на паркинга, след като бил свален от лек автомобил. Колата веднага изчезнала с мръсна газ в неизвестна посока. Пристигналите на място полицаи установили че мъжът е неадекватен и дезориентиран. Мислел, че е в района на Кърджали. По тялото на мъжа имало и повърхностни рани от нож, които не са опасни за живота му. Когато е бил отведен в МБАЛ Хасково мъжът е изпаднал в кома. Лекарите обаче са успели да го спасят. Причина за тежкото му състояние е свръхдоза наркотични вещества, съобщава \"Монитор\". Това съобщиха медици неофициално, които не се ангажираха да кажат каква точно е била дрогата. Мъжът е от кърджалийското село Три могили. Бил е издирван от полицията в Кърджали заради тежък побой в който той не е участвал, но е бил свидетел.", "date": "2017.11.13", "title": "Изхвърлиха на паркинг наръган и дрогиран мъж "}
{"url": "http://pik.bg/%E2%80%9E%D0%B2%D0%B7%D0%B3%D0%BB%D1%8F%D0%B4%E2%80%9C-%D1%81%D1%8A%D1%80%D0%B1%D0%B8%D1%8F-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%B4%D1%8A%D0%BB%D0%B3%D0%B0-%D0%B8-%D0%BA%D1%8A%D1%80%D0%B2%D0%B0%D0%B2%D0%B0-%D1%81%D0%BC%D0%B5%D1%82%D0%BA%D0%B0-news704405.html", "text": "Взгляд Белград и Киев се скараха сериозно. Посланиците на двете страни бяха отзовани в родините си за консултации. При това руският фактор отиде на заден план, на повърхността изплуваха взаимни претенции – Украйна говори за участие на сърби във войната в Донбас, а Сърбия – за военни престъпления на украинци срещу сърби, пише „ “, цитиран от Фокус. Текущият дипломатически скандал се разрази с усилията на посланика на Украйна в Белград Александър Александрович. Той даде серия интервюта за балканските медии, в които всячески нагруби страната, в която пребивава. В частност той постави под съмнение дееспособността на сръбската държава, определяйки я като „марионетка в ръцете на Москва“, която руши Европа, дестабилизира Македония и създава напрежение в Хърватия и т.н. в същия дух.", "date": "2017.11.13", "title": "„Взгляд“: Сърбия трябва да представи на Украйна дълга и кървава сметка"}
{"url": "http://pik.bg/%D0%B1%D0%B5%D0%B7-%D0%BF%D0%BE%D1%87%D0%B8%D0%B2%D0%BA%D0%B0-%D1%82%D0%B5%D1%80%D0%B2%D0%B5%D0%BB-%D0%BF%D1%83%D0%BB%D0%B5%D0%B2-%D1%89%D0%B5-%D0%B8%D0%BC%D0%B0-%D0%BD%D0%BE%D0%B2-%D0%BC%D0%B0%D1%87-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%BD%D0%BE%D0%B5%D0%BC%D0%B2%D1%80%D0%B8-news704391.html", "text": "Тервел Пулев излиза на ринга още веднъж до края на месеца, като двубоят отново ще е в Германия. В събота вечер Пулев победи украинеца Артьом Редко с нокаут в третия рунд и постигна пета победа на професионалния ринг. Редко беше обявен за съперник едва в последния момент, като преди това се спрягаха други две имена. Пулев вече знае с кого трябва да се бие, но не бърза да го обявява, преди всичко да стане официално. “От утре започвам подготовка за мача, нямам време за почивка и отпускане”, каза българинът при завръщането си в София, цитиран от Спортал.", "date": "2017.11.13", "title": "БЕЗ ПОЧИВКА! Тервел Пулев ще има нов мач до края на ноември"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D0%BD%D1%8A%D1%82-%D0%B6%D0%B8%D0%B2%D0%B5%D0%B5-%D0%BF%D0%BE-%D1%81%D0%BA%D1%8A%D0%BF%D0%BE-%D1%86%D0%B5%D0%BD%D0%B8%D1%82%D0%B5-%D1%81%D0%BA%D0%BE%D1%87%D0%B8%D0%BB%D0%B8-%D1%81-3-%D0%BF%D1%80%D0%BE%D1%86%D0%B5%D0%BD%D1%82%D0%B0-news704413.html", "text": "Българинът живее по-скъпо през 2017 г. През есента на миналата година цените са били със средно 3% по-ниски отколкото са сега. За последната година у нас най-много са се покачили цените в хранителния сектор. Млечните продукти са скочили с 10%, яйцата пък са с 29% по-скъпи и стигат до 40 стотинки за бройка. Може ли да се говори за покачване на инфлацията в този случай? Специалистите успокояват, че няма такава опасност, защото за сметка на храните, други сектори свалят цените. Самолетните билети, туристическият и ресторантьорският бранш поевтиняват. Доходът на Димитър Младенчов от Монтана не се е промени последната година. Цените в магазина обаче са се покачили. „Реално погледнато проблемът не са цените, а проблемът са доходите”, заявява Димитър Младенчов пред Нова телевизия. „Ако вземем яйцата, можем да си обясним този скок на цените с проблема с фипронил. Буквално бяха унищожени милиони яйца в Западна Европа. И тъй като търсенето на този продукт си остава постоянно, кризата формира дефицит. И това се отразява върху цената”, обясни Богомил Николов от Асоциация „Активни потребители”. През 2017 г. портфейлът на българина се изпразва по-лесно, отколкото през изминалите няколко години, сочат анализаторите. „Последните години се радвахме на дефлация, което от гледна точка на потребителите е радостно, т.е. ти можеш със същите пари да си купиш повече неща. Вече не е така. Сега се очаква да минем към инфлация, умерена но инфлация. Това не би било проблем ако доходът расте по-бързо”, обясни Десислава Николова от Институт за пазарна икономика. През 2017 г. средната брутна работна заплата е 1064лв., което е ръст с малко над 11,5% спрямо миналата година. Въпреки това заплатите у нас остават далеч от средните за Европа. До края на годината се очаква цените на основните хранителни продукти да останат на сегашните си нива.", "date": "2017.11.13", "title": "Българинът живее по-скъпо, цените скочили с 3 процента"}
{"url": "http://pik.bg/%D0%BA%D0%BE%D0%BD%D0%B5%D0%B2%D1%8A%D0%B4%D0%B8-%D1%81%D0%B5-%D0%B3%D0%BE%D1%82%D0%B2%D1%8F%D1%82-%D0%B7%D0%B0-%D0%BF%D1%80%D0%BE%D1%82%D0%B5%D1%81%D1%82-news704415.html", "text": "Коневъди от цялата страна готвят протест заради намерението конете да бъдат извадени от списъка на пасищните животни. Това предвиждат промени в Закона за собствеността и ползването на земеделските земи, които вече са приети на първо четене в парламента. Промените в закона забраняват конете да ползват за паша общинска и държавна земя.", "date": "2017.11.13", "title": "Коневъди се готвят за протест"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B8%D0%B7%D0%B1%D1%83%D1%85%D0%BD%D0%B0-%D1%89%D0%B5-%D0%BD%D0%B0%D0%BF%D1%80%D0%B0%D0%B2%D1%8F-%D0%BB%D1%83%D0%B4%D0%B8-%D1%81%D1%8A%D1%80%D0%B1%D0%B8%D1%82%D0%B5-%D0%B2-%D0%B1%D1%80%D1%8E%D0%BA%D1%81%D0%B5%D0%BB-news704426.html", "text": "\"Ще направя луди сърбите в Брюксел, не може да тъчат на два стана, ще се научат да спазват всички европейски правила, ако искат да бъдат част от ЕС. Това ще влезе в доклада за разширение, днес ще сезирам всички органи във външна комисия от която съм част и аз.\" Това заяви евродепутатът Ангел Джамбазки пред Би Ти Ви по повод арестуваните български лекари в Сърбия. Той определи това, като скандал, който го няма никъде по света. \"Лекарите извършващи хуманитарна помощ да бъдат арестувани. Хората отиват да дават безплатни консултации, никой не е седнал да прави сърдечна операция\", допълни депутатът от ВМРО. „200 км е разстоянието до Ниш, но този здравен инспектор, който не е стъпвал в Босилеград 8 години, изведнъж се появява там. В града има една кошара, която я наричат здравна служба и в нея няма да намерите медик“, заяви Джамбазки. Тези хора са оставени, за да бъдат изгонени оттам. Целта е да умрат. Това е политика на денационализация от страна на сръбската държава“, коментира той. „В Босилеград няма дори родилен дом. Местната и централната власт притискат сънародниците ни да напуснат региона и да го обезбългарят. Аз познавам тези измъчени българи. Те са прекрасни!“, добавя евродепутатът. Той се закани да сезира комисаря по разширяването и Европейската комисия заради ареста на български лекари в Сърбия. Такъв скандал няма да видите дори в Африка, подчерта Джамбазки. Според него поведението на Местан е ехо от това на Ердоган. „Когато диктаторът от Анкара каже нещо, лидерът на ДОСТ се появява и го повтаря. Местан може да иска много неща, но най-вече в турското посолство. Той каза, че иска да го уважават, защото е турчин. Никой на никого не дължи уважение заради произхода. Уважение се дължи за поведение. Той има много имена и част от тях си ги е избирал сам. Не го уважавам, защото се крие в турското посолство, а поведението му много напомня на Ердоган“, коментира евродепутатът. „След референдума в Каталуния, Ердоган се сети, че покойният президент на Босна му е бил завещал страната, а радикални мюсюлмани в Сърбия скочиха и поискаха автономия, а Местан заговори за малцинство. В България няма национални малцинства“, подчерта той. „ДПС може да искат да управляват и с Далай Лама. Няма да се получи, защото те са символ на политическата корупция в България. Те въведоха обръчите от фирми. Сега много страдат, защото не са във властта и не могат да крадат обществен ресурс. Затова плачат по телевизиите“, каза още Ангел Джамбазки.", "date": "2017.11.13", "title": "ЕКСКЛУЗИВНО! Ангел Джамбазки избухна: Ще направя луди сърбите в Брюксел"}
{"url": "http://pik.bg/%D0%BF%D1%80%D0%BE%D0%B3%D0%BD%D0%BE%D0%B7%D0%B0%D1%82%D0%B0-%D0%B7%D0%B0-%D1%81%D0%B5%D0%B4%D0%BC%D0%B8%D1%86%D0%B0%D1%82%D0%B0-%D0%B4%D0%B5%D0%BD-%D0%BF%D0%BE-%D0%B4%D0%B5%D0%BD-%D1%81%D1%82%D1%83%D0%B4%D1%8A%D1%82-%D0%B8-%D0%B4%D1%8A%D0%B6%D0%B4%D1%8A%D1%82-%D0%BD%D0%B0%D1%85%D0%BB%D1%83%D0%B2%D0%B0%D1%82-%D0%B2-news704401.html", "text": "Днес над страната ще бъде облачно. Валежи се очакват в Смолян и Кърджали. Минималните температури ще бъдат около 7 градуса, а максималните ще достигнат 19°. Във вторник облачността ще е променлива. Валежи не се очакват, температурите ще останат без промяна. В сряда градусите съществено ще паднат. Максималните ще бъдат между 11 и 16. Валежи ще има над цялата страна. В четвъртък времето ще остане без промяна. Минималните температури ще са между 4 и 9 градуса. В петък преваляванията ще продължат и ще стане още по-студено. Максималните температури няма да надвишават 11°. В събота валежите ще спрат. Над Южна България облачността ще намалее, но над Северната част от страната ще остане предимно облачно. Температурите ще останат без промяна. В неделя валежи не се очакват. Облачността ще намалява. Максималните температури ще бъдат между 8 и 11°.", "date": "2017.11.13", "title": "Прогнозата за седмицата ден по ден! Студът и дъждът нахлуват в..."}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B4%D0%B8%D0%B0%D0%BC%D0%B0%D0%BD%D1%82-%D1%81-%D1%82%D0%B5%D0%B3%D0%BB%D0%BE-476-%D0%BA%D0%B0%D1%80%D0%B0%D1%82%D0%B0-%D0%B2-%D1%81%D0%B8%D0%B5%D1%80%D0%B0-%D0%BB%D0%B5%D0%BE%D0%BD%D0%B5-news704384.html", "text": "Диамант с тегло 476 карата бе открит в Сиера Леоне, осем месеца след намирането на подобен скъпоценен камък с извънредни параметри в източната част на страната, съобщи Франс прес, цитирана от БТА. Новото откритие в диамантената провинция Коно било направено вчера от компанията за минни проучвания Мея (Meya), регистрирана в Сиера Леоне през 2015 година, уточни генералният директор на Националната агенция за мините (NMA) Сар Уондей. Малко над половината (51 процента) от компанията са собственост на Тръстко рисорсис (Trustco Resources) с централа в Намибия, а останалите 49 процента се държат от дружеството Джърминейт Сиера Леоне (Germinate Sierra Leone). В комюнике Тръстко отбелязва, че \"според първоначалната оценка това е 29-ият по големина диамант, намиран някога\", но пазарната му стойност все още е \"чиста спекулация\", преди да бъдат консултирани експертите. \"Правителството позволи на компанията да изнесе диаманта в съответствие със закона за правата на проучвателните компании\", добави Уондей. Той посочи, че камъкът ще бъде продаден на международни търгове с минимална цена, за да може Сиера Леоне да извлече възможно най-добри приходи.", "date": "2017.11.13", "title": "Откриха диамант с тегло 476 карата в Сиера Леоне"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%82%D1%80%D0%B8%D1%82%D0%B5-%D0%B6%D0%B5%D0%BD%D0%B8-%D0%BE%D1%82-%D0%B2%D0%B7%D1%80%D0%B8%D0%B2%D0%B0-%D0%B2-%D1%81%D0%B0%D0%BF%D0%B0%D1%80%D0%B5%D0%B2%D0%B0-%D0%B1%D0%B0%D0%BD%D1%8F-%D0%B1%D0%B5%D1%80%D0%B0%D1%82-%D0%B4%D1%83%D1%88%D0%B0-%D0%B4%D0%B8%D1%88%D0%B0%D0%BB%D0%B8-%D1%81%D0%B0-%D0%BE%D1%82%D1%80%D0%BE%D0%B2%D0%BD%D0%B8-%D0%BF%D0%B0%D1%80%D0%B8-news704409.html", "text": "Три жени, които са пострадали при взрива на газова бутилка в Сапарева баня, са приети за лечение в „Пирогов“. Състоянието им е много тежко , с опасност за живота. „Две от пострадалите са с широкоплощни, обширни изгаряния. Имат изгаряния на горните дихателни пътища и инхалация на пушечни газове. Третата жена има по-малък процент изгаряне, но има гръдна травма“, съобщиха за ПИК от болничното заведение. Снощи, при постъпването, спешен екип на Клиниката по изгаряне е обработил тежките им наранявания. Всички пострадали остават в реанимация под активно наблюдение и интензивно лечение.", "date": "2017.11.13", "title": "ТЕЖЪК ИНЦИДЕНТ! Трите жени от взрива в Сапарева баня берат душа! Дишали са отровни пари!"}
{"url": "http://pik.bg/%D0%BD%D0%B0%D1%86%D0%B8%D0%BE%D0%BD%D0%B0%D0%BB%D1%8A%D1%82-%D0%BD%D0%B0-%D0%B1%D0%BE%D1%82%D0%B5%D0%B2-%D0%BF%D0%B4-%D1%82%D0%BE%D0%B4%D0%BE%D1%80-%D0%BD%D0%B5%D0%B4%D0%B5%D0%BB%D0%B5%D0%B2-%D0%BE%D1%82%D0%BA%D0%B0%D0%B7%D0%B0%D0%BB-%D0%BD%D0%B0-%D0%BE%D1%82%D0%B1%D0%BE%D1%80%D0%B0-%D0%BD%D0%B0-%D0%BC%D0%B0%D1%80%D0%B0%D0%B4%D0%BE%D0%BD%D0%B0-news704406.html", "text": "Националът на Ботев Пловдив Тодор Неделев е отказал предложение да премине във водения от Диего Марадона тим от ОАЕ Ал Фуджайра. Крилото на Ботев е бил категоличен пред сръбските агенти, които му предложили тази възможност да спечели солидна сума, твърди \"Меридиан Мач\". Същите мениджъри уредиха трансфера на бившия играч на Ботев Омар Косоко в Ал Фуджайра. Тошко обаче избрал пред парите любовта, тъй като не искал да се разделя с приятелката си Антоанета Терзийска. Любимецът на бултрасите подписа тригодишен договор с Ботев след завръщането си от Майнц 05. Клубът от Бундеслигата държи по-голямата част от правата на Неделев. Лъвският пай при трансфер ще отиде у германците, а не у Ботев и това допълнително отказва Неделев от идеята за чужбина.", "date": "2017.11.13", "title": "Националът на \"Ботев\" (Пд) Тодор Неделев отказал на отбора на Марадона"}
{"url": "http://pik.bg/%D0%B2%D0%B5%D0%BD%D0%B5%D1%80%D0%B0-%D0%B8-%D1%8E%D0%BF%D0%B8%D1%82%D0%B5%D1%80-%D0%B2-%D1%81%D1%8A%D0%B2%D0%BF%D0%B0%D0%B4-%D0%BE%D0%BF%D0%B8%D1%82%D0%B0%D0%B9%D1%82%D0%B5-%D1%81%D0%B8-%D0%BA%D1%8A%D1%81%D0%BC%D0%B5%D1%82%D0%B0-%D0%B2-%D0%BB%D0%BE%D1%82%D0%B0%D1%80%D0%B8%D1%8F%D1%82%D0%B0-news704410.html", "text": "Преди обед секстилът между Луната и Слънцето ще донесат емоционална приповдигнатост и добро настроение в контактите с околните, готовност да се притечем на помощ и благопожелателност. Възможни са душевни преживявания и вълнения, свързани с противоположния пол, затова не бързайте да вземате решения в личен план, съветва астрологът Ивелина Пенчева. Повишава се работоспособността, жизнената енергия, но не са изключени емоционални избухвания и състояние на напрежение, добавя тя. „Най-важният аспект днес е съвпадът на Венера и Юпитер. Той носи добро настроение, оптимизъм и финансови придобивки. Опитайте си късмета на лотарийните игри, но без да прекалявате. Благоприятно време е за благотворителни действия. Щастлив ден е за връзките и личните отношения“, твърди астрологът. „В по-късния следобед и вечерта квадратурата на Луната и Сатурн ще внесе безпокойство, липса на добро настроение, неудовлетвореност, в някои случаи ще се стигне до емоционална депресия. Ще се усети тежестта на грижите. Проблемите ще ни се струват двойни. Общуването ще бъде затруднено, особено с по-възрастни от нас хора. Може да почувствате умора, апатия. Възможни са неочаквани, но бързо преминаващи проблеми. Добре ще е да се въздържате от харчене на пари“, предупреждава Ивелина Пенчева. „Луната е в Дева - знак на интелекта и практичността. Когато Луната е в този земен знак, вниманието е фокусирано върху продуктивната дейност, с малки корекции. Обръща се по-голямо внимание върху детайлите (понякога до дребнавост), задълбоченост, практичност, подлагане на околните на конструктивна критика, засилват се аналитичните способности“, обяснява астрологът. „Яснотата на мислите е с минимално емоционално проявление, но е възможно да се зацикли върху дребните неща. Подходящо време е за всяка усърдна работа, която изисква по-голямо внимание и търпение. Добро време е за делова, научна, интелектуална работа, обучение, оформяне на парични документи, повишаване на квалификацията. Сега можете да пишете, да редактирате“, добавя Ивелина Пенчева. „Време е да се обърне внимание на здравословния начин на живот, на диетата, хигиената. Пийте много вода, правете стречинг упражнения, подходящо за спорт, джогинг. Отлично време е за лечение на кожни заболявания, козметични процедури и диетични дни (особено при намаляваща Луна). Ако направите прическа през този период, тя ще запази формата си за дълго време (косата ще расте по-бавно). Уязвими са нервната система, стомахът и целият стомашно-чревен тракт без правото черво“, предупреждава астрологът. Не се препоръчва хирургична интервенция в областта на стомашно-чревния тракт, добавя тя. „Внимателно следете качеството и количеството консумираната храна (повишена чувствителност на стомаха). Забавленията са по-добре да се отложат за друго време - те могат да бъдат твърде скучни сега. Подходящо е за засаждане на стайни цветя, те бързо се вкореняват. Добро време за хигиенизиране на дома и офиса“, съветва Ивелина Пенчева. „25-ят лунен ден започва от 01:48 часа и продължава целият ден – Този лунен ден дава възможност да се опознае мъдростта на земния живот не за сметка на външното проявление на силите, а за сметка на вътрешната работа в себе си и със своето подсъзнание. Всеки човек има свой вътрешен глас – с вас разговаря вашият ангел пазител – и в този лунен ден този глас особено силно се усеща“, уточнява астрологът. Според нея, малко вероятно е да чуете гласа на светлите сили, ако сте потънали в разбор на съседи, колеги или приятели. Тогава във връзка с вас е не ангелът хранител, а вашият личен демон изкусител и неговите съвети може още повече да объркат живота ви. „Може да направите лечебно гладуване и да работите над себе си за увеличаване на духовността. На този ден всички хора трябва да бъдат почистени от духовни и физически шлаки. Всеки знак през този ден трябва да се възприема като указание за нещо. В резултат ще получите нови сили“, добавя Ивелина Пенчева. „Подходящо време е за чувствен и бавен секс. Може да започнете с разпускащ масаж. Препоръчва се преди любовните игри да се пие малко червено вино. Това трябва да е подготовка за дългия маратон в леглото. Днес бързият секс не е привлекателен“, предупреждава астрологът. „Ако сънувате неприятен сън, това е знак, че не изпълнявате правилно своята мисия. В този живот ви е дадено и разрешено повече, отколкото правите. Сън веднага след полунощ може да бъде пророчески и трябва да му се обърне специално внимание“, съветва Ивелина Пенчева. „Енергията на деня е напълно противоположна на активните действия. Колкото и да се стараете, трудно ще ви се получат нещата. Подходящо време за провеждане на инвентаризация, не се занимавайте с много важни документи, правете това, което не изисква повишено внимание и отговорност. Крайно противопоказно е да се сключват договори, съглашения, установяване на нови връзки, вземане на отговорни решения“, добавя астрологът.", "date": "2017.11.13", "title": "Венера и Юпитер в съвпад, опитайте си късмета в лотарията"}
{"url": "http://pik.bg/%D0%B1%D0%B8%D0%B2%D1%88-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE%D1%82%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-%D0%BD%D0%B0-%D1%81%D0%B0%D1%89-%D1%82%D1%80%D1%8A%D0%BC%D0%BF-%D1%81%D0%B5-%D0%BF%D0%BE%D0%B4%D0%B4%D0%B0%D0%B2%D0%B0-%D0%BD%D0%B0-%D0%BC%D0%B0%D0%BD%D0%B8%D0%BF%D1%83%D0%BB%D0%B0%D1%86%D0%B8%D0%B8%D1%82%D0%B5-%D0%BD%D0%B0-%D0%BF%D1%83%D1%82%D0%B8-news704389.html", "text": "The Guardian Бившият директорът на националното разузнаване на САЩ Джеймс Клапър заяви, че Доналд Тръмп излага на опасност САЩ, бидейки уязвим към манипулации от Русия, пише . Клапър коментира изказването на Тръмп, който в събота заяви, че вярва на думите на Владимир Путин, че Русия не се е намесвала в предизборната кампания в Щатите през 2016 г. Клапър и бившият директор на ЦРУ Джон Бранън по-рано бяха наречени от Тръмп „политически слуги“ за подкрепата им за консенсуса на разузнавателните агенции, че Русия се е месила в американските избори. „Първо, причината да ни нарече политически слуги е, че се опитва да делегитимизира оценката на разузнаването“, каза Бренън и добави: „Като избягва проблема и не казва в прав текст на Путин – Знаем, че ти си виновен за това – той дава на Путин знак, че Тръмп е манипулируем“. Фокус", "date": "2017.11.13", "title": "Бивш директор на националното разузнаване на САЩ: Тръмп се поддава на манипулациите на Путин"}
{"url": "http://pik.bg/%D0%B7%D0%B0%D1%89%D0%BE-%D0%B2%D0%B0%D1%82%D0%B8%D0%BA%D0%B0%D0%BD%D0%B0-%D1%81%D0%B5-%D0%BE%D1%82%D0%BA%D0%B0%D0%B7%D0%B0-%D0%BE%D1%82-10-%D0%B5%D0%B2%D1%80%D0%BE-%D0%BC%D0%B8%D0%BB%D0%B8%D0%BE%D0%BD%D0%B0-%D0%B3%D0%BE%D0%B4%D0%B8%D1%88%D0%BD%D0%B8-%D0%BF%D1%80%D0%B8%D1%85%D0%BE%D0%B4%D0%B8-news704407.html", "text": "Πpeз ceдмицaтa Baтиĸaнa oбяви, чe вeчe нямa дa пpoдaвa цигapи нa cлyжитeлитe cи в cвoитe бeзмитни мaгaзини и cyпepмapĸeти - oтĸaзвaйĸи ce oт oĸoлo 10 милиoнa eвpo гoдишнa пeчaлбa. Πaпa Фpaнциcĸ взe peшeниeтo, зaщoтo \"нe мoжe дa дoпpинacя зa aĸтивнocт, ĸoятo oчeвиднo нaнacя вpeдa нa здpaвeтo нa xopaтa\", a oфициaлнo oбявлeниe цитиpa дoĸлaд нa Cвeтoвнaтa здpaвнa opгaнизaция, cпopeд ĸoятo пyшeнeтo пpичинявa cмъpттa нa нaд 7 милиoнa дyши гoдишнo. Ha бaзa нa изтeĸли дoĸyмeнти oт Baтиĸaнa пpoдaжбaтa нa цигapи e втopият нaй-гoлям дoxoд нa гpaдa-дъpжaвa и нocи oĸoлo 10 милиoнa eвpo гoдишнo. Πoвeчe пpиxoди нa гpaдa нa пaпaтa нocи caмo пpoдaжбaтa нa гopивa бeз дaнъци. Oфициaлнo, във Baтиĸaнa живeят 451 дyши. Haличиeтo нa бeзмитни мaгaзини oбaчe вoди тaм мнoгo xopa, ĸoитo нe ca дoшли дa видят пaпaтa. Дaнъĸ дoбaвeнa cтoйнocт в Итaлия e 22%, a вceĸи, ĸoйтo ycпee дa ce дoбepe дo вaтиĸaнcĸaтa \"тъpгoвcĸa ĸapтa\", гo пpaви, зaщoтo тя мy дaвa дocтъп дo cвят oт виcoĸoĸaчecтвeни пpoдyĸти, ĸoитo нe ca oблoжeни c дaнъци. C нeя щacтливцитe мoжe дa пaзapyвaт зa вĸъщи в cyпepмapĸeтитe, дa нaпълнят peзepвoapa нa ĸoлaтa cи или дa cи ĸyпят лeĸapcтвa - вcичĸo тoвa бeз дa плaтят дaнъĸ. A избopът e вeлиĸoлeпeн: ĸyбинcĸи пypи, плocĸoeĸpaнни тeлeвизopи нa Ѕаmѕung и пpecтижни винa. Πpaвo нa тaĸaвa ĸapтa имaт paбoтeщитe във Baтиĸaнa, живeeщитe тaм, aĸpeдитиpaнитe диплoмaти и мaлъĸ ĸpъг дpyги xopa. Изчиcлeния нa Еrnѕt & Yоung пoĸaзвaт, чe бpoят нa ĸapтитe, ĸoитo ce изпoлзвaт, e oĸoлo 41 000. money.bg", "date": "2017.11.13", "title": "Защо Ватикана се отказа от 10 евро милиона годишни приходи?"}
{"url": "http://pik.bg/%D0%B1%D0%B0%D0%BD%D1%81%D0%BA%D0%BE-%D1%81%D0%B5-%D0%B2%D0%B4%D0%B8%D0%B3%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0-%D0%BD%D0%BE%D0%B2-%D0%BA%D0%B0%D0%B1%D0%B8%D0%BD%D0%BA%D0%BE%D0%B2-%D0%BB%D0%B8%D1%84%D1%82-news704417.html", "text": "Протест с искане за втори кабинков лифт в Банско. Недоволството зрее от години, тъй като единствената такава въжена линия няма капацитет да обслужва туристите в зимния курорт, съобщава Нова тв. По думите на кмета на града Георги Икономов нямало законова пречка за изграждането на съоръжението. В момента неговият екип пише предложение до Министерския съвет. В общината се надяват строителството на лифта да започне още следващата година. За него се говори от години. Спорът е между природозащитници и част от местната общественост. В навечерието на зимния сезон обаче кметът на Банско предупреждава, че ще има огромни опашки пред лифта.", "date": "2017.11.13", "title": "Банско се вдига на протест за нов кабинков лифт"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%80%D0%B0%D0%B7%D0%B1%D0%B8-%D0%BF%D1%80%D0%BE%D1%84-%D0%B8%D0%B2%D0%BE-%D1%85%D1%80%D0%B8%D1%81%D1%82%D0%BE%D0%B2-%D0%BE%D1%82-%D0%BA%D0%BE%D0%B8-%D0%B5-%E2%80%93-%D0%BE%D1%82-80-%D0%B4%D0%B5%D0%B1%D0%B8%D0%BB%D0%B8-%D0%B8%D0%BB%D0%B8-%D0%BE%D1%82-%D0%BD%D0%BE%D1%80%D0%BC%D0%B0%D0%BB%D0%BD%D0%B8%D1%82-news704431.html", "text": "Заместник-председателят на ГЕРБ Цветан Цветанов буквално разби колегата си от редиците на БСП проф. Иво Христов, който обяви преди дни, че 80% от българите са дебили и не могат да се подписват. „Нека първо професор Христов се определи от кои е – от 80% дебили или от нормалните 20%...“, попита Цветанов, който гостува в БНТ€ „Иво Христов е бил протежиран от покойния Лучников като част от младежкото СДС. С Елена Йончева са хора, които не обичат нищо. Да кажеш, че 80% са дебили… Нека той да каже от кои е? Иво Христов работеше и за Румен Радев. Защо президентът не спомена нещо. Единственото, което искат тези хора, е как да отклонят Европа от европейския път“, каза още той. \"Не може, когато президентът на страната дава интервю, да не говори за толкова важно предстоящо събитие - Българското председателство на Съвета на ЕС\", каза още Цветанов. „ Относно обира на банкомата в Сепарева баня, той каза, че очаква бандитите да се предадат с адвокати в полицията. „Като цяло нямат шанс да избегнат съда. По информацията, която излиза, МВР е взело нужните мерки и бандитите нямат шанс. Въпрос на време е. Аз очаквам да се предадат“, сподели още Цветанов. \"Лобистите, доколкото разбрах, са хора в парламента. Това е поредната обида. Може да има различно мнение, може да има дебат, но трябва да има уважение между институциите, защото заедно сме много по-силни\", добави Цветанов по повод изказване на президента Румен Радев по темата. Относно корупцията, силният човек в ГЕРБ добави, че най-ниските нива на корупция бяха през 2010 година, а сега има все още усещането, че я няма тази ефективност. Попитан за рокадите в системата на МВР, Цветанов каза: „Преди години ни упрекваха, когато извадихме крими контингента на светло, че действаме като полицейщина. Но това работеше добре. След това имаше период, в който много хора напуснаха. Така се отвори дупка, която е трудно да се запълни веднага. Очаквам около 1100 нови служители да бъдат назначени до края на годината. Промените в Закона за частната охранителна дейност ще помогнат на МВР. Частните охранители имат значителен човешки ресурс, който е добре да бъде използван по-добре“, каза още Цветанов.", "date": "2017.11.13", "title": "ИЗВЪНРЕДНО! Цветан Цветанов разби проф. Иво Христов: От кои е – от 80% дебили или от нормалните 20% българи... (ОБНОВЕНА)"}
{"url": "http://pik.bg/%D0%BA%D1%80%D1%83%D1%82%D0%B8-%D0%BC%D0%B5%D1%80%D0%BA%D0%B8-%D0%B2%D0%BE%D0%B4%D0%BD%D0%B8-%D0%BE%D1%80%D1%8A%D0%B4%D0%B8%D1%8F-%D1%81%D1%80%D0%B5%D1%89%D1%83-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D1%81%D1%80%D0%B5%D1%89%D1%83-%D1%82%D1%80%D1%8A%D0%BC%D0%BF-%D0%B2%D1%8A%D0%B2-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-news704418.html", "text": "Полицията в Манила разпръсна с водни оръдия протестиращи срещу посещението на американския президент Доналд Тръмп във Филипините, предаде AFP. Около 2000 души участват в протестните акции. Те носеха плакати с надписи „Тръмп, върви си у дома“ и „Забранете Тръмп, терорист номер едно“. Най-малко шестима полицаи са пострадали по време на сблъсъци с демонстрантите. По-рано в Манила започна срещата между президентите на САЩ и Филипините. Двамата се ръкуваха, въпреки спорната репутация на Родриго Дутерте. Правозащитни организации призоваха Тръмп да спре азиатското си турне с категорично заявление срещу войната на Дутерте срещу наркокръговете, в която хиляди хора са загубили живота си. Преди визитата на американския държавен глава филипинският президент дори се похвали, че в младостта си собственоръчно е отнемал животи.", "date": "2017.11.13", "title": "КРУТИ МЕРКИ! Водни оръдия срещу протестиращи срещу Тръмп във Филипините"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B2-%D1%88%D0%B5%D1%81%D1%82-%D0%BE%D0%B1%D0%BB%D0%B0%D1%81%D1%82%D0%B8-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B5-%D0%BE%D0%B1%D1%8F%D0%B2%D0%B5%D0%BD-%D0%B6%D1%8A%D0%BB%D1%82-%D0%BA%D0%BE%D0%B4-%D0%B7%D0%B0-%D1%81%D0%B8%D0%BB%D0%B5%D0%BD-%D0%B2%D1%8F%D1%82%D1%8A%D1%80-news704423.html", "text": "В шест области в страната е обявен жълт код за силен вятър на 13 ноември. Предупреждението е в сила за областите Враца, Ловеч, Габрово, Велико Търново, Русе и Кърджали. В районите чувствителни към фьон ще духа силен южен вятър с пориви до 22 - 24 м/сек. При тази степен на предупреждение са възможни локални нарушения на обичайните дейности на открито. Хората трябва да бъдат внимателни за летящи във въздуха предмети.", "date": "2017.11.13", "title": "ВНИМАНИЕ! В шест области в страната е обявен жълт код за силен вятър"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BF%D1%80%D0%B8-%D1%82%D1%80%D1%83%D1%81%D0%B0-%D0%B2-%D0%B8%D1%80%D0%B0%D0%BA-%D1%80%D0%B0%D1%81%D1%82%D0%B5-news704421.html", "text": "AFP, цитирани от \"Фокус\". Най-малко 170 души са загинали, а над 1000 са ранени в резултат на силното земетресение в планински район на границата между Ирак и Иран, където предизвиканите от труса свлачища възпрепятстват спасителните усилия, предаде В Иран, властите съобщават, че трусът е отнел живота на 164 души, ранени са над 1 686 души. Шестима души са загинали от иракската страна на границата. Според Европейския средиземноморски сеизмологичен център, силата на труса е била 7,6 по скалата на Рихтер. Американската служба за геологически изследвания оценява силата на земетресението на 7,2. Епицентърът е бил регистриран в 21,18 часа местно време на 204 км североизточно от иракската столица Багдад и на 108 км западно от Керманшах, Иран, на дълбочина от 10 км под земната кора.", "date": "2017.11.13", "title": "Трагедия! Броят на жертвите при труса в Ирак расте "}
{"url": "http://pik.bg/%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D1%81%D0%BE%D1%82%D0%B8%D1%80-%D1%86%D0%B0%D1%86%D0%B0%D1%80%D0%BE%D0%B2-%D1%81-%D0%B2%D0%B0%D0%B6%D0%BD%D0%BE-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%B3%D1%8A%D1%80%D1%86%D0%B8%D1%8F-%D0%B4%D0%BE%D0%B3%D0%BE%D0%B2%D0%B0%D1%80%D1%8F-%D0%BE%D0%B1%D1%89%D0%B0-%D0%B1%D0%BE%D1%80%D0%B1%D0%B0-%D1%81-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-news704436.html", "text": "От днес главният прокурор Сотир Цацаров е на двудневно работно посещение в Република Гърция по покана на г-жа Ксени Димитриу – Василопулу, главен прокурор при Върховния съд. Посещението е в рамките на сътрудничеството между Прокуратурата на Република България и Прокуратурата при Върховния съд на Република Гърция, след подписване на Споразумение за сътрудничество, на 23.11.2015 г. в София. Това е трета среща на главните прокурори на съседните страни, като първите две са проведени в България. Основна тема на разговори и обмен на информация сега е противодействието на тероризма. В програмата са предвидени срещи с прокурори и ръководни офицери в гръцката полиция от отделите за борба с вътрешния и външния тероризъм. Сотир Цацаров ще се срещне и с министъра на правосъдието на Република Гърция. Главният прокурор е придружаван от Ася Петрова, заместник-главен прокурор,както и от Иван Гешев, ръководител на Специализираната прокуратура.", "date": "2017.11.13", "title": "Главният прокурор Сотир Цацаров с важно посещение в Гърция, договаря обща борба с тероризма"}
{"url": "http://pik.bg/%D0%BF%D0%BE%D1%80%D0%BD%D0%BE-%D0%B2-%D1%83%D1%87%D0%B8%D0%BB%D0%B8%D1%89%D0%B5-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B8-%D1%81%D0%BB%D0%B5%D0%B4-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D1%81-%D0%BA%D0%B0%D0%BC%D0%B5%D1%80%D0%B0%D1%82%D0%B0-%D0%B2-%D1%82%D0%BE%D0%B0%D0%BB%D0%B5%D1%82%D0%BD%D0%B0%D1%82%D0%B0-%D0%BD%D0%B0-%D1%80%D0%BE%D0%B4%D0%BD%D0%B0-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-news704419.html", "text": "Училищното ръководство на Природоматематическата гимназия \"Гео Милев\" в Стара Загора, Регионалният инспекторат по образование, училищното настоятелство и РУ на МВР са започнали проверка след скандала, разразил се с намерената скрита камера в женската тоалетна. Устройството, монтирано на закачалката във WC-то на третия етаж на едно от най-елитните училища в града, е открито случайно от гимназистки. Записващото устройство е било без предавател. \"Най-големите притеснения са тези записи да не бъдат разпространени в интернет и да не се получи гаф с момичетата, записани от камерата\", заяви общинският съвет Янко Янков, който пръв е сезиран от потърпевшите ученички и дава гласност на случая. Кризисният психолог Младен Владимиров коментира, че по презумпция децата в българското училище \"се стискат\". Тоалетната все още остава мястото, което те посещават с нежелание - най-вече заради лошата хигиена. Като се прибави и една скритна камера, ситуацията придобива съвсем неприятна интерпретация. Владимиров подозира, че поставилият камерата училищен \"Биг брадър\" не е имал за цел разпространение на порно в мрежата, а по-скоро е искал да постигне ефекта на гафа и да причини притеснения на ученичките от елитната гимназия. „Според мен става въпрос за неуспешен опит някой да се направи на риалити режисьор. Най-вероятно информацията няма да се използва за порно индустрията, каквито са опасенията, тъй като записът вероятно не е с добро качество”, коментира Младен Владимиров. Пред Нова телевизия директорът на гимназията Николина Куличева заяви, че по време на инцидента е била отпуск, но е пристигнала веднага, за да се запознае с подробностите. Според нея това е първият подобен инцидент в гимназията. Куличева допълни, че лично тя е занесла записващото устройство в полицията. Тя сподели, че с ръководството на училищното настоятелство са реагирали - сезирани са били МВР и инспектората по образование. Според директорката в гимназията няма напрежение след инцидента, а уверенията на полицията, че гнусният извършител ще бъде разкрит, внасят допълнително успокоение в създалото се напрежение. Ако той все пак бъде разкрит, го чака наказание от една до шест години затвор. Пред Нова телевизия директорът на гимназията Николина Куличева заяви, че по време на инцидента е била отпуск, но е пристигнала веднага, за да се запознае с подробностите. Според нея това е първият подобен инцидент в гимназията. Куличева допълни, че лично тя е занесла записващото устройство в полицията. Тя сподели, че с ръководството на училищното настоятелство са реагирали - сезирани са били МВР и инспектората по образование. Според директорката в гимназията няма напрежение след инцидента, а уверенията на полицията, че гнусният извършител ще бъде разкрит, внасят допълнително успокоение в създалото се напрежение. Ако той все пак бъде разкрит, го чака наказание от една до шест години затвор.", "date": "2017.11.13", "title": "ПОРНО В УЧИЛИЩЕ?! Какво се случи след инцидента с камерата в тоалетната на родна гимназия "}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%88%D0%B0%D0%BC%D0%BF%D0%B8%D0%BE%D0%BD-%D0%BD%D0%B0-%D1%8E%D0%B6%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0-news704398.html", "text": "24-годишният колумбийски талант Хуан Фернандо Кинтеро е бил предложен на Левски от мениджърски агенции. Той е сочен за копие на аржентинците Лионел Меси и Диего Марадона заради ръста си, техниката и поразяващия ляв крак. Кинтеро събира погледите през 2013 година, когато става шампион на Южна Америка до 19 години.  Тогава той е избран за играч номер 1 на турнира, в който отбелязва пет гола. Това му носи трансфер в Пескара, откъдето го продават за 5 милиона евро на Порто. С “драконите” колумбиецът изиграва 42 мача и вкарва шест гола. Пратен е под наем в Рен, откъдето искат да го задържат, но португалците отказват  и го пращат в родината му, където в момента играе за Индепендиенте (Меделин). Мениджърите му обаче не са доволни и му търсят ново място. Именно така той попада в списък с играчи, предложен на треньора Делио Роси, твърди \"Меридиан Мач\". Столичани са категорични, че такъв играч не е за изпускане, но се притесняват от цената, която от Порто ще искат да бъде платена. “5 милиона евро не са малко пари”, коментират от “Георги Аспарухов”.", "date": "2017.11.13", "title": "ГОРЕЩО! Предлагат на \"Левски\" шампион на Южна Америка "}
{"url": "http://pik.bg/%D1%83%D0%BB%D0%BE%D0%B2%D0%B8%D1%85%D0%B0-%D0%B0%D0%BA%D1%83%D0%BB%D0%B0-%D0%BE%D1%82-%D0%B2%D1%80%D0%B5%D0%BC%D0%B5%D1%82%D0%BE-%D0%BD%D0%B0-%D0%B4%D0%B8%D0%BD%D0%BE%D0%B7%D0%B0%D0%B2%D1%80%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news704424.html", "text": "Учени уловиха край бреговете на Португалия “праисторическа“ Мантиева акула, която живее в океанските дълбини. Специалистите от местния Институт за моретата и атмосферата се натъкнали на „чудовището от дълбините“ край Алгарве през лятото, докато работели по европроект за намаляване на нежелания улов. За „находката“ се съобщава едва сега след като е била изучена, отбелязват редица издания. Експертите уловили с траулер акулата с дължина 1.5 метра на дълбочина 700 метра във водите в близост курорта Портимао. Мантиевата акула е с тъмнокафяво змиевидно тяло , а гръбната, коремната и аналната перки са много назад. Достига дължина до 2 метра. Има около 300 зъба, всеки с три върха, заострени като игли . Зъбите са подредени по специфичен начин в 25 реда. Морският хищник се храни с предимно с главоноги, но също така и с хрущялни риби и други акули, поради което се приближава към повърхността. За да си набави храна, акулата огъва тялото си и прави отскок, а захапката й не позволява бягство от страна на жертвата. Поглъща плячката си цяла. Характерно за този вид акула е, че няма специфичен размножителен период . Ражда между 2 и 15 живи малки след бременност, която е най-дългата сред гръбначните животни – 42 седмици . Мантиевата акула, често наричана „жив фосил“ , е страховито животно, живеещо на планетата ни още от времето на динозаврите, вече поне 80 млн. години, макар че това е въпрос на дискусия. Ареалът й е обширен, но разпокъсан , тя обитава територии от Атлантическия и Тихия океан. Броят на тези акули е малък, а те рядко се срещат поради това, че живеят на голяма дълбочина в океана. Някои смятат, че Мантиевата акула се е запазила в настоящия си вид в продължение на милиони години и почти не е докосната от еволюцията откакто обитава световния океан. Това мнение обаче не се споделя от всички изследователи.", "date": "2017.11.13", "title": "Уловиха акула от времето на динозаврите (СНИМКИ)"}
{"url": "http://pik.bg/%D0%BB%D0%BE%D1%80%D0%B4-%D0%BD%D0%B8%D0%BA%D0%BB%D0%B0%D1%81-%D0%B1%D0%B5%D0%BD%D0%B4%D1%82%D0%BD%D0%B5%D1%80-%D0%B5-%D0%BE%D0%BF%D1%82%D0%B8%D0%BC%D0%B8%D1%81%D1%82-%D0%BF%D1%80%D0%B5%D0%B4%D0%B8-%D0%B2%D1%82%D0%BE%D1%80%D0%B8%D1%8F-%D0%BC%D0%B0%D1%87-%D1%81-%D0%B5%D0%B9%D1%80%D0%B5-news704396.html", "text": "Нападателят на Дания Никлас Бендтнер смята, че резултатът 0:0 срещу Ейре в Копенхаген в първия мач от баража за достигане на световното първенство,  фаворизира “червения динамит”. “Всякакво реми с отбелязани голове в Дъблин ще ни свърши работа. Според мен мачът ще е доста интересен. Ирландците няма да се бранят в такава глуха защита пред собствена публика, което ще ни отвори възможности да се разпишем. Нищо изненадващо нямаше в първата среща. Ейре дойде да се брани и успя. Бранеха се сякаш това е последният мач в живота им. В атака не проявиха никакво въображение. Просто изритваха топката към нападателя и чакаха. Ние имахме три момента, но не ги оползотворихме”, коментира популярният с прозвището Лорд Бендтнер футболист, цитиран от Спортал.", "date": "2017.11.13", "title": "Лорд Никлас Бендтнер е оптимист преди втория мач с Ейре"}
{"url": "http://pik.bg/%E2%80%9E%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%B0%D1%8F-%D0%B3%D0%B0%D0%B7%D0%B5%D1%82%D0%B0%E2%80%9C-%D0%B5%D0%B2%D1%80%D0%BE%D1%88%D0%B5%D0%BD%D0%B3%D0%B5%D0%BD-%D0%B7%D0%B0-%D1%82%D0%B0%D0%BD%D0%BA%D0%BE%D0%B2%D0%B5%D1%82%D0%B5-%D0%BD%D0%B0-%D0%BD%D0%B0%D1%82%D0%BE-news704395.html", "text": "„Независимая газета“, цитиран от Фокус. Под абревиатурата Pesco (Permanent Structured Cooperation) ЕС разработи документ за постоянно структурирано сътрудничество в сферата на отбраната. Днес за подписването му в Брюксел се събират министрите на отбраната и външните работи на страните от Общността. Мероприятията следват съвещанието на министрите на отбраната на страните от НАТО, които одобриха редица инфраструктурни решения, способни единствено да засилят напрежението в Европа, пише В общи линии целта на Pesco очерта върховният представител на ЕС за външната политика и сигурността Федерика Могерини. По думите й, предложената програма е насочена към засилване на ефективността на отбраната на блока, военната мобилност между неговите членки и сътрудничеството с НАТО. В анотация към документа се подчертава, че той е решителна стъпка, насочена към укрепване на съвместната отбрана. За тези цели трябва да послужи облекчаване на митническите процедури и мащабно строителство на транспортни комуникации за превоз на тежка военна техника. Неслучайно този елемент от плана вече е наричан Шенген за танковете на НАТО. Впрочем, за мотивацията за Pesco най-често шаблонно се споменава руската заплаха. Според германския Der Spiegel обаче причината за инициативата се корени в президента на САЩ Доналд Тръмп, чиято политика плаши проатлантическите кръгове в Европа.", "date": "2017.11.13", "title": "„Независимая газета“: Еврошенген за танковете на НАТО"}
{"url": "http://pik.bg/%D0%B1%D0%B5%D0%B7-%D0%B3%D0%BB%D0%B0%D0%B4-%D1%81%D1%8A%D1%81-%D1%81%D1%83%D0%BF%D0%B5%D1%80%D0%B4%D0%B8%D0%B5%D1%82%D0%B0-%D0%BA%D1%80%D0%B0%D1%81%D0%B8-%D1%80%D0%B0%D0%B4%D0%BA%D0%BE%D0%B2-%D1%81%D0%B2%D0%B0%D0%BB%D1%8F-%D0%B4%D0%BE-10-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B0-%D0%B7%D0%B0-8-%D0%B4%D0%BD%D0%B8-%D0%B2%D0%B8%D0%B6%D1%82%D0%B5-%D1%8F-news704372.html", "text": "Актьорът Краси Радков се стопи. Само за 8 дни той е свалил 10 кг от теглото си. Радков реши да последва примера на колегите си Драго Чая и Руслан Мъйнов, които отслабнаха и днес изглеждат повече от добре. Актьорът заложи на съветите за отслабване на народния лечител Петър Дънов. Днес резултатите могат да бъдат забелязани с просто око. Мнозина са последователите на учението на Петър Дънов. Народният лечител препоръчва уникална диета, която продължава общо 8 дни. През това време хранителният режим помага на тялото скоростно да свали излишните килца. Разделното хранене и моно режимът стоят в основата на диетата, която превърна Краси Радков във фиданка. Актьорът стриктно е следвал следния режим. Ето го и него: В рамките на 8-те дни се приема само посочената храна, нищо повече. Водата трябва да е поне по 2 л всеки ден. Краси Радков е издържал стриктния режим и в последния ден от диетата кантарът е показал с 10 килограма по-малко. Убеден, че разковничето на отслабването се крие в разделното хранене, той е решен и за в бъдеще да промени навиците и маниерите си на масата. Диетолозите са категорични, че случаят на Краси е прецедент. Много рядко се случва човек на диета да сваля по повече от килограм на ден. Те препоръчват диетата да не се повтаря веднага. Това може да стане най-рано три месеца след първата процедура. Една от причините е, че през 8-дневния режим организмът чисти всичко и просто няма какво повече да изхвърля. ezine.bg", "date": "2017.11.13", "title": "БЕЗ ГЛАД! Със супердиета Краси Радков сваля до 10 килограма за 8 дни, вижте я"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B4%D0%B0%D0%BC%D0%B8-%D1%80%D0%B0%D0%B7%D0%B1%D0%B5%D1%80%D0%B5%D1%82%D0%B5-%D0%BA%D0%B0%D0%BA%D1%8A%D0%B2-%D0%B5-%D1%82%D0%BE%D0%B9-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-%D1%81%D0%BF%D0%BE%D1%80%D0%B5%D0%B4-%D0%B0%D0%BB%D0%BA%D0%BE%D1%85%D0%BE%D0%BB%D0%B0-%D0%BA%D0%BE%D0%B9%D1%82%D0%BE-%D0%BF%D0%B8%D0%B5-news704388.html", "text": "В днешно време е модерно хората да се разпределят на типове не само по външен вид и характер, но и по съвсем неочаквани признаци. Например по любимото алкохолно питие на мъжа можете да разберете какъв е той в леглото! 1. Водка Той обича простите и безопасни неща, защото няма нищо по-просто (макар и не съвсем безопасно) от водката. Освен това, тя не е много калорична, така че е възможно кавалерът ви да поддържа формата си. В леглото обича да е гол и не си пада по секс-маратоните – стабилен и непретенциозен полов партньор е. 2. Ром Тази приятна на вкус сгряваща напитка допада на също толкова топли и приятни мъже, може би малко наивни. Но това дори е хубаво! Любителят на рома обича да прегръща партньорката след секс, да й прави изненади и романтични жестове. 3. Текила Той е малко странен и разпилян, това се отнася и до интимния му живот. Ако пие много, сигурно му се случва да прави секс в колата или в някоя тоалетна, но с леглото нещо не му върви. Частен детектив разкри 5-те признака на изневярата Как убиваме мъжкото у мъжете 29 женски глупости, които мъжете не разбират 4. Джин Той е чаровен мъж, чудесен събеседник. В леглото е доста консервативен и едва ли ще се съгласи да ви зарадва с орални ласки, но като цяло е приятен партньор. 5. Вино Той е забавен и има интересен вкус. Никога няма да се напие до смърт в някой препълнен бар. Любознателен и сериозен е, умее да прелъстява. Стане ли дума за интимност, ще ви предложи първо да започнете с вечеря за двама, после ще направи хубава прелюдия и ще се погрижи за оргазма ви. 6. Бърбън Той не харесва определението „хипстър“, но на практика е точно такъв. Възможно е да има брада или мустаци, както и някое нестандартно хоби, което да разкрива сложния му характер. Знае наизуст всички пози и партньорките му могат дълго да разказват за нощите с него на приятелките си. 7. Бира Той е човек с открит и весел характер, без особени претенции. Слуша класически рок или нещо подобно. В леглото е доста напорист, което се харесва на някои. 8. Уиски Суров мъж, много вероятно е да носи брада. Обича костюми и ризи, понякога „загрява“ с бира. Кипящият в него тестостерон е причината жените да изпитват интерес към него – много дами харесват сериозни мъже, които знаят как да доставят удоволствие на партньорката в леглото. woman.hotnews.bg", "date": "2017.11.13", "title": "ВНИМАНИЕ, ДАМИ! Разберете какъв е той в леглото според алкохола, който пие"}
{"url": "http://pik.bg/%D1%83%D0%B6%D0%B0%D1%81-%D0%B1%D0%B5%D0%B7-%D0%BA%D1%80%D0%B0%D0%B9-%D0%B1%D1%80%D0%BE%D1%8F%D1%82-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%B2-%D1%80%D0%B5%D0%B7%D1%83%D0%BB%D1%82%D0%B0%D1%82-%D0%BD%D0%B0-%D1%81%D0%B8%D0%BB%D0%BD%D0%BE%D1%82%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%B8%D1%80-news704402.html", "text": "AFP. Най-малко 135 души са загинали, а стотици са ранени в резултат на силното земетресение в планински район на границата между Ирак и Иран, където предизвиканите от труса свлачища възпрепятстват спасителните усилия, предаде В Иран, властите съобщават, че трусът е отнел живота на 129 души, ранени са над 300. Иракските власти на свой ред информират за шест жертви и над 130 ранени. Според Европейския средиземноморски сеизмологичен център, силата на труса е била 7,6 по скалата на Рихтер. Американската служба за геологически изследвания оценява силата на земетресението на 7,2. Епицентърът е бил регистриран в 21,18 часа местно време на 204 км североизточно от иракската столица Багдад и на 108 км западно от Керманшах, Иран, на дълбочина от 10 км под земната кора.", "date": "2017.11.13", "title": "УЖАС БЕЗ КРАЙ! Броят на загиналите в резултат на силното земетресение на границата между Ирак и Иран достигна 135 души"}
{"url": "http://pik.bg/%D1%80%D0%B0%D1%84%D0%B0-%D0%BD%D0%B0%D0%B4%D0%B0%D0%BB-%D0%B1%D0%B5-%D0%BD%D0%B0%D0%B3%D1%80%D0%B0%D0%B4%D0%B5%D0%BD-%D0%B7%D0%B0-%D0%BD%D0%BE%D0%BC%D0%B5%D1%80-1-%D0%B2-%D1%81%D0%B2%D0%B5%D1%82%D0%B0-news704399.html", "text": "Рафа бе награден веднага след първия мач на Финалите на ATP, в който Роджър Федерер победи Джак Сок, предава Спортал. Испанецът започва участието си в Лондон утре с мач срещу Давид Гофен. Самият Федерер сподели, че награждаването се е провело, докато той е давал интервю за \"Скай Спортс\", като се е съгласил то да бъде прекъснато, докато Рафа взима наградата си. Той  добави, че Надал напълно заслужено е номер 1. Рафаел Надал бе отличен за това, че ще завърши годината като номер 1 в световната ранглиста. 31-годишният испанец получи голяма купа от президента на ATP Крис Кермод. Краля на клея имаше изключителен сезон, който включваше две титли от Големия шлем и две титли от Мастърс турнири. Той започна годината с финал на Откритото първенство на Австралия, където загуби от Роджър Федерер. След това дойде сезонът на червени кортове, където той триумфира в Монте Карло, Барселона и Мадрид преди да стигне до историческата десета титла на \"Ролан Гарос\". Рафа продължи да жъне успехи и през есента, когато спечели US Open и турнира в Пекин. През ноември той се изкачи на първото място в света за четвърти път в кариерата си. \"Това беше фантастичен сезон за мен, много емоционален, като си помисля за контузиите и всичко, което преживях последните две години. Не е нещо, за което съм мислил преди година. Затова означава много за мен\", сподели Надал по време на награждаването. - Имаше трудни моменти, но моето семейство и моят отбор продължаваха да вярват. Без тях нямаше да съм тук днес.\"", "date": "2017.11.13", "title": "Рафа Надал бе награден за номер 1 в света"}
{"url": "http://pik.bg/%D0%BC%D0%B0%D0%B9%D0%BA%D1%8A%D0%BB-%D0%BE%E2%80%99%D0%BD%D0%B8%D0%B9%D0%BB-%D0%BF%D0%BB%D0%B0%D1%82%D0%B8%D1%85%D0%BC%D0%B5-%D1%81%D0%B8-%D0%B7%D0%B0-%D1%81%D1%8A%D0%B4%D0%B8%D0%B9%D1%81%D0%BA%D0%B0%D1%82%D0%B0-%D0%B3%D1%80%D0%B5%D1%88%D0%BA%D0%B0-news704400.html", "text": "Селекционерът на Северна Ирландия Майкъл О’Нийл заяви, че отборът му няма от какво да се срамува при представянето си срещу Швейцария в баражите за класиране на Мондиал 2018. Според наставника тимът му е играл великолепно, но грешката на румънския арбитър Овидиу Хацеган в първия мач при отсъждането на пресилена дузпа, се е оказала решаваща за крайния изход. “Днес бяхме по-добрият отбор. Борихме се до последната минута. Играчите са опустошени, но аз се гордея с всеки от тях. Заслужавахме да стигнем поне до продължения, но уви”, коментира  Майкъл О’Нийл, цитиран от Спортал.", "date": "2017.11.13", "title": "Майкъл О’Нийл: Платихме си за съдийската грешка"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D1%81-%D1%83%D1%81%D0%BC%D0%B8%D0%B2%D0%BA%D0%B0-%D0%B4%D0%B6%D0%B0%D0%BA-%D1%81%D0%BE%D0%BA-%D0%BE%D0%B1%D0%B8%D0%BA%D0%BD%D0%BE%D0%B2%D0%B5%D0%BD%D0%BE-%D0%BD%D0%B5-%D1%80%D0%B0%D0%B7%D1%87%D0%B8%D1%82%D0%B0%D0%BC-%D0%BD%D0%B0-%D0%B7%D0%B0%D0%B4%D0%BD%D0%B8%D0%BA%D0%B0-%D1%81%D0%B8-news704376.html", "text": "Най-добрият американски тенисист в момента Джак Сок стана част от необичайна ситуация по време на двубоя си срещу Роджър Федерер. Той дебютира на Финалите на ATP със загуба, като отстъпи на именития си съперник в два сета. Сок игра отлично, но ще се запомни с момента, в който се \"надупи\" на Федерер, след като мислеше, че точката е загубена и се бе озовал на мрежата,предава Спортал. Роджър обаче бе разсеян от действията на съперника и сбърка топката. След двубоя Джак бе попитан дали често използва този прийом. \"Направих го на шега. Вероятно го правя три пъти в годината. Не, не е част от обичайната ми тактика\", отговори с усмивка Сок.", "date": "2017.11.13", "title": "ПРИЗНАНИЕ С УСМИВКА! Джак Сок: Обикновено не разчитам на задника си"}
{"url": "http://pik.bg/%D0%B8%D1%80%D0%B0%D0%BD%D1%81%D0%BA%D0%B8%D1%8F%D1%82-%D1%87%D0%B5%D1%80%D0%B2%D0%B5%D0%BD-%D0%BF%D0%BE%D0%BB%D1%83%D0%BC%D0%B5%D1%81%D0%B5%D1%86-%D0%BE%D0%BA%D0%BE%D0%BB%D0%BE-70-000-%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D1%81%D0%B0-%D0%BE%D1%81%D1%82%D0%B0%D0%BD%D0%B0%D0%BB%D0%B8-%D0%B1%D0%B5%D0%B7-%D0%BF%D0%BE%D0%BA%D1%80%D0%B8%D0%B2-%D1%81%D0%BB%D0%B5%D0%B4-%D1%81%D0%B8%D0%BB-news704404.html", "text": "Около 70 000 жители на Иран са останали без покрив след силното земетресение, разтърсило планински регион на границата с Ирак, съобщи иранският Червен полумесец за РИА Новости. От там уточняват, че това число може да се увеличи. Според Европейския средиземноморски сеизмологичен център, силата на труса е била 7,6 по скалата на Рихтер. Американската служба за геологически изследвания оценява силата на земетресението на 7,2. Епицентърът е бил регистриран в 21,18 часа местно време на 204 км североизточно от иракската столица Багдад и на 108 км западно от Керманшах, Иран, на дълбочина от 10 км под земната кора. Фокус", "date": "2017.11.13", "title": "Иранският Червен полумесец: Около 70 000 жители на страната са останали без покрив след силното земетресение"}
{"url": "http://pik.bg/%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8-%D0%BA%D1%83%D1%80%D0%B8%D0%BE%D0%B7-%D1%85%D1%8A%D1%80%D0%B2%D0%B0%D1%82%D0%B8-%D1%80%D0%B0%D0%B7%D1%87%D0%B8%D1%82%D0%B0%D1%82-%D0%BD%D0%B0-%D1%81%D1%8A%D1%80%D0%B1%D0%B8-%D0%B7%D0%B0-%D0%B4%D0%B0-%D0%B3%D0%BB%D0%B5%D0%B4%D0%B0%D1%82-%D0%BC%D0%B0%D1%87%D0%B0-%D1%81%D1%80%D0%B5%D1%89%D1%83-%D0%B3%D1%8A%D1%80%D1%86%D0%B8%D1%8F-%D0%B2-%D0%BF%D0%B8%D1%80%D0%B5%D1%8F-news704377.html", "text": "Любопитен епизод около мача от баражите между Хърватия и Гърция беше разкрит в навечерието на реванша в южната ни съседка, който завърши 0:0. Още с изтеглянето на жребия двете федерации се разбраха двубоите да минат без гостуващи агитки, за да се избегнат безпорядъци. Няколкостотин хървати обаче все пак проникнаха на стадиона в Пирея, като се възползваха от помощта на сърби, които подържат приятелски отношения с местни фен организации. Хърватите, които живеят в Гърция за постоянно, също можеха да попаднат без проблеми, предава Спортал. Всичките 32 000 билета за мача бяха продадени още преди изиграването на първия мач, завършил с разочароващото 1:4. Хърватите се възползвали и от разочарованието на гръцките фенове и купили част от билетите им.", "date": "2017.11.13", "title": "Балкански куриоз! Хървати разчитат на сърби, за да гледат мача срещу Гърция в Пирея"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B2%D0%B8%D0%BB%D0%B8-%D0%BC%D0%B8%D0%BA%D0%B5%D0%B2%D0%B0-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%B5%D0%B4%D0%B8%D0%BD%D0%B8%D1%8F-%D0%BE%D1%82-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B8%D1%82%D0%B5-%D0%B1%D0%B0%D0%BD%D0%B4%D0%B8%D1%82%D0%B8-%D0%B7%D0%B0-%D0%BE%D0%B1%D0%B8%D1%80%D0%B0-%D0%BD%D0%B0-%D0%B1%D0%B0%D0%BD%D0%BA%D0%BE%D0%BC%D0%B0%D1%82%D0%B0-%D0%BF%D1%8A%D1%80%D0%B2%D0%B0-news703904.html", "text": "Единият от издирваните във връзка с обира на банкомат Кирил Микев е син на известната пернишка фигура от Жени ГЕРБ Вили Микева. Тя бе в близкото минало управител на гробищата на Перник и сватбените ритуали в града. Освен това Вили Микева бе лично “длъжностно лице” в частните сватбени ритуали на звездата Наталия Кобилкина. Двете постваха често снимки и живи излъчвания една с друга. Издирваният Кирил Микев има фирма на адреса, на който живее Вили Микева в Перник. Баща му се намира в Германия, майка му си е в Перник. Кирил Микев е един от тримата издирвани от полицията във връзка с обира на банкомата в Сапарева баня.", "date": "2017.11.13", "title": "РАЗКРИТИЕ! Вили Микева, майката на единия от издирваните бандити за обира на банкомата, първа дружка на Кобилкина"}
{"url": "http://pik.bg/%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%83%D0%B4%D0%B0%D1%80%D0%B8-%D1%82%D0%B8%D1%85%D0%BE%D0%BE%D0%BA%D0%B5%D0%B0%D0%BD%D1%81%D0%BA%D0%BE%D1%82%D0%BE-%D0%BA%D1%80%D0%B0%D0%B9%D0%B1%D1%80%D0%B5%D0%B6%D0%B8%D0%B5-%D0%BD%D0%B0-%D0%BA%D0%BE%D1%81%D1%82%D0%B0-%D1%80%D0%B8%D0%BA%D0%B0-news704403.html", "text": "Земетресение с магнитуд 6,5 е разтърси тихоокеанското крайбрежие на Коста Рика близо до столицата Сан Хосе. По данни на Американската служба за геологически изследвания, епицентърът на труса е бил на 69 км югозападно от Сан Хосе на дълбочина от 20 км. Няма съобщения за пострадали или разрушения. Няма издадено предупреждение за опасност от цунами. Фокус", "date": "2017.11.13", "title": "Силно земетресение удари тихоокеанското крайбрежие на Коста Рика"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D1%87%D1%83%D0%B6%D0%B4%D0%B8%D1%82%D0%B5-%D0%B4%D1%80%D0%B5%D1%85%D0%B8-%D0%BD%D0%BE%D1%81%D1%8F%D1%82-%D0%BF%D1%80%D0%BE%D0%BA%D0%BB%D1%8F%D1%82%D0%B8%D1%8F-news704393.html", "text": "Обличайки чужди дрехи, можем да станем жертви на черна магия. За да се предпазим от злите сили, не бива да даваме назаем и собствените си вещи, тъй като нашата енергия остава в тях и някой може да се възползва от това, за да ни навреди, предупреждават родни магове и гадатели. В никакъв случай човек не бива да си дава дрехите на други хора, защото те са носители на собствената му енергия. И това продължава да бъде така, без значение дали са прани или не, разкрива сензитивът Надя Христова. Експертката не крие, че в практиката си е попадала на редица случаи на хора, които успяват да навредят сериозно на своите близки именно като им направят магия с техните дрехи. По думите й, особено сред жените, е често срещано явление две дружки да си разменят някоя одежда и след това да се намразят за мъж. Тогава едната решава да навреди на другата, като занесе заетата вещ на магьосник, който извършва върху нея ритуал и така успява да навреди на притежателката на дадената вещ. Според Христова най-опасно е, когато дрехи на хора от една националност попаднат в ръцете на личности от друга, тъй като има много чуждоземски практики, които са непознати и за едните, и за другите. Заклинанията, които могат да се направят върху тях, са толкова страшни и коварни, че пострадалият така и не може да разбере как изобщо го е достигнала бедата, предава флагман.бг. По тази причина е желателно и да не изхвърляме дрехите, които не ни вършат работа вече, по кофите за боклук. Не се знае изобщо в какви ръце ще попаднат те след това и какво може да ни сполети.", "date": "2017.11.13", "title": "ОПАСНО! Чуждите дрехи носят проклятия"}
{"url": "http://pik.bg/%D0%BD%D0%B8%D0%B2%D0%BE%D1%82%D0%BE-%D0%BD%D0%B0-%D0%B2%D1%8A%D1%82%D1%80%D0%B5%D1%88%D0%BD%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%BE%D1%81%D1%82%D0%B0%D0%B2%D0%B0-%D0%B1%D0%B5%D0%B7%D0%BF%D1%80%D0%B5%D1%86%D0%B5%D0%B4%D0%B5%D0%BD%D1%82%D0%BD%D0%BE-%D0%B2%D0%B8%D1%81%D0%BE%D0%BA%D0%BE-news704361.html", "text": "Reuters, цитирана от Фокус. Две години след координираните атаки, които отнеха живота на 130 души в Париж, френските власти съобщават, че нивото на вътрешна заплаха за сигурността остава безпрецедентно високо, предаде На фона на загубите, които „Ислямска държава“ търпи в Ирак и Сирия, стотици френски граждани, а в някои случаи и техните деца, се очаква да опитат да се върнат във Франция. В понеделник френският президент Еманюел Макрон ще почете паметта на жертвите на координираните атаки в Париж и северното предградие Сент Дениз на 13 ноември 2015 г. Кървавите нападения тласнаха Франция да се присъедини към военните операции срещу „Ислямска държава“ и други екстремистски групировки в Ирак, Сирия, Либия и др. Освен това, властите приеха промени във френското законодателство, включително закона, който влиза в сила от този месец, даващ широки правомощия на полицията да претърсва имоти, да след комуникацията на заподозрени в интернет и да затваря джамии.", "date": "2017.11.13", "title": "Нивото на вътрешна заплаха за сигурността във Франция остава безпрецедентно високо"}
{"url": "http://pik.bg/%D0%B1%D0%B5%D0%BD%D0%B7%D0%B5%D0%BC%D0%B0-%D0%BE%D0%B1%D1%8F%D0%B2%D0%B8-%D1%80%D0%BE%D0%BD%D0%B0%D0%BB%D0%B4%D0%BE-%D0%B7%D0%B0-%D0%BF%D0%BE-%D0%B3%D0%BE%D0%BB%D1%8F%D0%BC-%D0%B5%D0%B3%D0%BE%D0%B8%D1%81%D1%82-news704390.html", "text": "Френският нападател на Реал Мадрид Карим Бензема смята, че съотборникът му Кристиано Роналдо е по-голям егоист от него, но този факт не го притеснява или дразни, тъй като носи успех на “белия балет”. “Най-голямото напрежение във футбола го има в Мадрид. Пресата постоянно измисля истории, за да се продава. Аз нямам проблем с това, вече съм свикнал”, коментира Бензема. Той е песимист относно перспективата да се върне в националния отбор, докато селекционер е Дидие Дешан, предава Спортал. Бензема също така пази топли чувства от престоя си в Лион, но засега мисли единствено за Реал Мадрид.", "date": "2017.11.13", "title": "Бензема обяви Роналдо за по-голям егоист"}
{"url": "http://pik.bg/%D0%BD%D0%BE%D0%BA%D0%B0%D1%83%D1%82-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-%D0%BE%D1%82%D0%BA%D0%B0%D0%B7%D0%B0-%D0%B2%D1%85%D0%BE%D0%B4%D0%BD%D0%B0-%D0%B2%D0%B8%D0%B7%D0%B0-%D0%BD%D0%B0-%D0%BC%D0%B0%D0%B9%D0%BA-%D1%82%D0%B0%D0%B9%D1%81%D1%8A%D0%BD-news704379.html", "text": "Бившият световен шампион в тежката категория на професионалния бокс Майк Тайсън вероятно отново се е почувствал като престъпник, след като получи отказ да бъде допуснат на територията на Аржентина, предава Спортал. Обикновено Националното имиграционно управление не дава публичност на мотивите си, но в случая с Тайсън те са повече от ясни. Той е лежал вече в затвора през 90-те години по обвинение в изнасилване. През 2007 година пък престоя за денонощие в участъка и беше осъден на 3 години условно за шофиране в тетрезво състояние и притежанието на наркотици. Преди Аржентина и Чили отказа входна виза за американеца.", "date": "2017.11.13", "title": "НОКАУТ! Аржентина отказа входна виза на Майк Тайсън"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%BC%D1%8A%D0%B6%D0%B5-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D1%81%D0%B5-%D1%8F%D0%B4%D0%BE%D1%81%D0%B2%D0%B0%D1%82-%D0%B4%D0%B0%D0%BC%D0%B8%D1%82%D0%B5-%D0%BE%D1%82-%D1%80%D0%B0%D0%B7%D0%BB%D0%B8%D1%87%D0%BD%D0%B8%D1%82%D0%B5-%D0%B7%D0%BE%D0%B4%D0%B8%D0%B8-news704357.html", "text": "Женският гняв, както е известно, е истинско стихийно бедствие. На жертвите на този катаклизъм се препоръчва да се запасят с храна и вода, както и с материали за оказване на първа помощ. Разбира се, нещата зависят и от това каква катастрофа ще застигне нещастника. Ето как се ядосват дамите от различните зодии. Овен - пожар Донякъде ви е провървяло, намирате ли се около жена Овен - ежедневно получавате предупреждения как трябва да се държите с представителките на знака. Но дори и да ходите сякаш сте върху стъкло, пак може да бъдете поразени от този ярък пожар. Яростта на нежните създания избухва мигновено и без никакво предупреждение. Вариантите са два - или да я потушите, получавайки изгаряния, или да бягате, докато отмине от само себе си. Телец - цунами Главната опасност при цунамито е внезапната му поява. Както слънцето си свети и крайбрежието на океана е тихо и спокойно, за секунди водата отстъпва, оголвайки дъното, а после се стоварват огромни вълни. А причината е земетресение  някъде далече от брега. По същия начин, ако жената Телец не отговаря на провокациите ви, това не означава, че нещо вътре в нея не е трепнало. И както кротко си седите, изведнъж ще ви засипят литри гняв. Близнаци - пясъчна буря Дамите от знака са гневливи, но пък не са злопаметни и лесно им минава. Яростта им обаче е непредсказуема - точно като пясъчна буря. И макар на пръв поглед пустинята да не изглежда особено страшна, доста лесно е да загинеш в нея. Да попаднеш на ядосан Близнак е като игра на руска рулетка. Но пък той не е виновен, че точно в момента е готов да се взриви. Просто не може да го контролира. Рак - гръмотевична буря Раздразнението на Рака е като гръмотевична буря - често и познато явление. Сред гнева на природата можеш да се разхождаш, да  се любуваш и да се чувстваш в относителна безопасност. Мълниите са нещо далечно, а гърмът е просто шум. А пък каква свежест настава после. Така е и с жените Раци - те се сърдят шумно, но не причиняват никаква вреда. А след кавгата се чувстват виновни и на драго сърце ще ви опекат ухаеща помирителна баница. Лъв - изригване на вулкан Ако Лъвицата изпадне в ярост, няма начин да не го узнаете и със сигурност разбирате, че рискувате живота си. Трудно е обаче да се откъснете от зрелището на разярената дама. За щастие, тя рядко ще ви устрои последния ден на Помпей. На нея ще е достатъчно да обозначи намерението си, за да разберете какво ви чака и бързо-бързо да се поправите. Дева - виелица Никога не се ядосва без причина, само в отговор на определени дразнители. Техния списък жената Дева ще предостави предварително на партньора си в два екземпляра, придружени с инструкция как да я обезоръжи. Гневът е като виелица - обикновено хората попадат в нея подготвени. Всъщност обаче това не им помага да се ориентират. Ако желаете да спорите с Девата, със сигурност след минути ще изгубите житейските си ориентири и само ще премигвате с клепачи. Везни - суша Никога не изпадат в истерия, не крещят, не тропат с крак и не се хвърлят към близката табуретка. Просто защото не са уверени дали това си струва. Ще помислят, помислят и ще ви простят, или пък обратно - ще ви облеят с презрение и ще ви зачеркнат от живота си. Първо обаче трябва добре да преценят нещата. И докато Везните взимат сериозно решение - съдбовно, както всичко в живота им, жертвата на гнева им тихичко загива, лишена от влагата, без която съществуването е невъзможно. Скорпион - земетресение Да ядосвате дамата Скорпион е самоубийствено занятие, защото тя не се занимава с дреболии, а веднага, образно казано, ще ви тресне с тигана по главата. Прийомът, който използва, е да издълбае почвата под краката на жертвата си. Добрата новина е, че магнитудът на това земетресение в повечето случаи може да бъде предсказан. Което, в интерес на истината, няма да ви помогне, но пък и няма да ви навреди. Стрелец - лавина Гледат да не се ядосват, защото знаят, че някой задължително ще пострада. Гневът на тези жени е нещо убийствено, макар самите Стрелци да са много жалостиви. В това именно е и парадоксът. Изпадат в ярост така, сякаш върху вас се стоварва лавина, и колкото по-далече се намирате, толкова по-вероятно е да избегнете гибелните последствия. Така че забележите ли, че дамата е започнала да говори силно и отчаяно да жестикулира, евакуирайте се на момента. Козирог - наводнение Гневът им е предсказуем и относително безопасен. Както веднъж годишно в някои райони има наводнение, така и Козирогът излиза от бреговете си в определена цикличност. Обикновено никой не страда, но пък има странични ефекти. Жената Козирог ще се ядосва около час, но ще ви трябва месец, за да се справите с последствията. Водолей - ураган Ураганният вятър постепенно набира сила. Точно така се нагнетява и гневът на дамата Водолей. Първо ще получите предупреждение, после ще видите как нещата малко по малко се превръщат в бедствие, докато не се стоварят върху вас с такъв замах, че да трябва да си събирате костите. А следващия път си отваряйте очите и ушите. Риби - торнадо Тези нежни и кротки създания може да бъдат сравнени със смъртоносния вихър. Недалеч от него цари прекрасно време, но попаднете ли в ядрото му, дупе да ви е яко. Яростта на Рибите е като торнадо, те стоят с каменно лице и хвърлят изпълнени с ненавист погледи. Смятате, че ако не се приближавате, сте в безопасност? Всъщност грешите. Ако жената Риба мълчи, бягайте, тя просто набира сила и ще се прокрадне към вас, без да ви даде никакъв шанс. Женският гняв, както е известно, е истинско стихийно бедствие. На жертвите на този катаклизъм се препоръчва да се запасят с храна и вода, както и с материали за оказване на първа помощ. Разбира се, нещата зависят и от това каква катастрофа ще застигне нещастника. Ето как се ядосват дамите от различните зодии. Донякъде ви е провървяло, намирате ли се около жена Овен - ежедневно получавате предупреждения как трябва да се държите с представителките на знака. Но дори и да ходите сякаш сте върху стъкло, пак може да бъдете поразени от този ярък пожар. Яростта на нежните създания избухва мигновено и без никакво предупреждение. Вариантите са два - или да я потушите, получавайки изгаряния, или да бягате, докато отмине от само себе си. Главната опасност при цунамито е внезапната му поява. Както слънцето си свети и крайбрежието на океана е тихо и спокойно, за секунди водата отстъпва, оголвайки дъното, а после се стоварват огромни вълни. А причината е земетресение  някъде далече от брега. По същия начин, ако жената Телец не отговаря на провокациите ви, това не означава, че нещо вътре в нея не е трепнало. И както кротко си седите, изведнъж ще ви засипят литри гняв. Дамите от знака са гневливи, но пък не са злопаметни и лесно им минава. Яростта им обаче е непредсказуема - точно като пясъчна буря. И макар на пръв поглед пустинята да не изглежда особено страшна, доста лесно е да загинеш в нея. Да попаднеш на ядосан Близнак е като игра на руска рулетка. Но пък той не е виновен, че точно в момента е готов да се взриви. Просто не може да го контролира. Раздразнението на Рака е като гръмотевична буря - често и познато явление. Сред гнева на природата можеш да се разхождаш, да  се любуваш и да се чувстваш в относителна безопасност. Мълниите са нещо далечно, а гърмът е просто шум. А пък каква свежест настава после. Така е и с жените Раци - те се сърдят шумно, но не причиняват никаква вреда. А след кавгата се чувстват виновни и на драго сърце ще ви опекат ухаеща помирителна баница. Ако Лъвицата изпадне в ярост, няма начин да не го узнаете и със сигурност разбирате, че рискувате живота си. Трудно е обаче да се откъснете от зрелището на разярената дама. За щастие, тя рядко ще ви устрои последния ден на Помпей. На нея ще е достатъчно да обозначи намерението си, за да разберете какво ви чака и бързо-бързо да се поправите. Никога не се ядосва без причина, само в отговор на определени дразнители. Техния списък жената Дева ще предостави предварително на партньора си в два екземпляра, придружени с инструкция как да я обезоръжи. Гневът е като виелица - обикновено хората попадат в нея подготвени. Всъщност обаче това не им помага да се ориентират. Ако желаете да спорите с Девата, със сигурност след минути ще изгубите житейските си ориентири и само ще премигвате с клепачи. Никога не изпадат в истерия, не крещят, не тропат с крак и не се хвърлят към близката табуретка. Просто защото не са уверени дали това си струва. Ще помислят, помислят и ще ви простят, или пък обратно - ще ви облеят с презрение и ще ви зачеркнат от живота си. Първо обаче трябва добре да преценят нещата. И докато Везните взимат сериозно решение - съдбовно, както всичко в живота им, жертвата на гнева им тихичко загива, лишена от влагата, без която съществуването е невъзможно. Да ядосвате дамата Скорпион е самоубийствено занятие, защото тя не се занимава с дреболии, а веднага, образно казано, ще ви тресне с тигана по главата. Прийомът, който използва, е да издълбае почвата под краката на жертвата си. Добрата новина е, че магнитудът на това земетресение в повечето случаи може да бъде предсказан. Което, в интерес на истината, няма да ви помогне, но пък и няма да ви навреди. Гледат да не се ядосват, защото знаят, че някой задължително ще пострада. Гневът на тези жени е нещо убийствено, макар самите Стрелци да са много жалостиви. В това именно е и парадоксът. Изпадат в ярост така, сякаш върху вас се стоварва лавина, и колкото по-далече се намирате, толкова по-вероятно е да избегнете гибелните последствия. Така че забележите ли, че дамата е започнала да говори силно и отчаяно да жестикулира, евакуирайте се на момента. Гневът им е предсказуем и относително безопасен. Както веднъж годишно в някои райони има наводнение, така и Козирогът излиза от бреговете си в определена цикличност. Обикновено никой не страда, но пък има странични ефекти. Жената Козирог ще се ядосва около час, но ще ви трябва месец, за да се справите с последствията. Ураганният вятър постепенно набира сила. Точно така се нагнетява и гневът на дамата Водолей. Първо ще получите предупреждение, после ще видите как нещата малко по малко се превръщат в бедствие, докато не се стоварят върху вас с такъв замах, че да трябва да си събирате костите. А следващия път си отваряйте очите и ушите. Тези нежни и кротки създания може да бъдат сравнени със смъртоносния вихър. Недалеч от него цари прекрасно време, но попаднете ли в ядрото му, дупе да ви е яко. Яростта на Рибите е като торнадо, те стоят с каменно лице и хвърлят изпълнени с ненавист погледи. Смятате, че ако не се приближавате, сте в безопасност? Всъщност грешите. Ако жената Риба мълчи, бягайте, тя просто набира сила и ще се прокрадне към вас, без да ви даде никакъв шанс.", "date": "2017.11.13", "title": "САМО ЗА МЪЖЕ! Вижте как се ядосват дамите от различните зодии"}
{"url": "http://pik.bg/%D0%BE%D0%BF%D0%B5%D1%80%D0%B8%D1%80%D0%B0%D1%85%D0%B0-%D0%B1%D0%BE%D0%B6%D0%B8%D1%8F%D1%82%D0%B0-%D1%80%D1%8A%D0%BA%D0%B0-%D0%BD%D0%B0-%D0%B4%D0%B8%D0%B5%D0%B3%D0%BE-%D0%BC%D0%B0%D1%80%D0%B0%D0%B4%D0%BE%D0%BD%D0%B0-news704363.html", "text": "Легендата на Аржентина и световния футбол Диего Марадона е претърпял операция на лявата ръка в областта на рамото. Интервенцията е продължила час и половина, а за нея съобщи сам Марадона в социалните мрежи. След операцията ръката му е обездвижена с шина за известно време. \"Информирам ви, че днес претърпях операция. Това бе нещо, което трябваше да направя отдавна, но все отлагах. Операцията продължи час и половина. Слава Богу бе успешна. Изпращам целувки на всички!\", написа на официалната си страница във \"Фейсбук\" треньорът на Ал Фуджейра (ОАЕ). Любопитното е, че именно с лявата ръка Дон Диего отбеляза прочутия си гол срещу Англия на световното през 1986 година и оттам тръгна впоследствие изразът \"Божията ръка\".", "date": "2017.11.13", "title": "Оперираха \"Божията ръка\" на Диего Марадона"}
{"url": "http://pik.bg/%D0%BA%D1%80%D0%B8%D0%B7%D0%B0-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D1%82-%D0%B7%D0%B0%D0%BF%D0%BB%D0%B0%D1%82%D0%B0%D1%82%D0%B0-%D0%BD%D0%B0-%D1%88%D0%B5%D0%B2%D1%87%D0%B5%D0%BD%D0%BA%D0%BE-news704374.html", "text": "Бившият нападател на Милан Андрий Шевченко ще продължи да води националния отбор на Украйна, но заплатата му ще бъде понижена, реши изпълкомът на местната федерация. Шевченко и щабът му са се съгласили с предложението и скоро ще сложат подписите си под новите договори. “Трябва да оптимизираме разходите, като анализираме внимателно всичко и да си направим съответните изводи”, типично по функционерски коментира казуса президентът на федерацията Андрей Павелко, цитиран от Спортал. Шева ще има за цел да изгради отбор, който да попадне сред финалистите на Евро 2020.", "date": "2017.11.13", "title": "КРИЗА! Намаляват заплатата на Шевченко"}
{"url": "http://pik.bg/%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D0%B2%D1%8A%D0%B2-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D1%88%D0%B5%D1%84-%D0%BF%D0%B5%D1%82%D1%80%D0%BE%D0%B2-%D0%B7%D0%B0%D0%BA%D1%8A%D1%81%D0%B0-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82%D0%B8%D1%82%D0%B5-%D0%BC%D1%83-%D0%BF%D1%83%D1%81%D1%82%D0%B5%D1%8F%D1%82-%D0%BA%D0%BB%D0%B8%D0%B5%D0%BD%D1%82%D0%B8-%D0%B3%D0%BE-%D1%85%D1%83%D0%BB%D1%8F%D1%82--news704359.html", "text": "Шеф Петров го закъса яко след . С поведението си в Къщата той си навлече куп . Дори и най-заклетите му фенове няма да стъпят в ресторантите му, като са видели какъв човек е. е срам за готвачите. Не искам и да си помислям,ч е този ми приготвя вечерята. Никога няма да стъпя в ресторанти, в който готви полово неспособна лоена топка, като този , гласят коментарите в сайта на ресторантите на готвача. Той показа истинското си лице и тежък характер, с което си навлече много негативи и изгони старите си и потенциални , пише всекидневник. дори не показа майсторските си умения в Къщата, а съквартирантите на няколко пъти се усъмниха в уменията му на готвач и дадоха слаби оценки на гозбите му. ВИП Брадър неприятности след „Той смешник“ Бизнесът на готвача вече не върви. Заведението в центъра на София, вече не се пръска по шевовете, а в него има най-много по 2 маси вечер. Именно поради тази причина той приема да прекрачи къщата на Големия брат, но това му изигра лоша шега. С арогантното си и надменно поведение шеф Петров стана най- и хулен в тазгодишния формат на предаването. клиенти Кулинарят мразеният участник", "date": "2017.11.13", "title": "СЛЕД СКАНДАЛИТЕ ВЪВ \"ВИП БРАДЪР\": Шеф Петров закъса! Ресторантите му пустеят, клиенти го хулят в интернет"}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D0%B5%D1%82%D0%BA%D0%BE%D0%B2%D0%B8%D1%87-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-%D1%89%D0%B5-%D1%81%D0%B5-%D0%BE%D0%BF%D0%B8%D1%82%D0%B0-%D0%B4%D0%B0-%D1%81%D1%82%D0%B8%D0%B3%D0%BD%D0%B5-%D0%B4%D0%B0%D0%BB%D0%B5%D1%87-%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB-2018-news704381.html", "text": "Селекционерът на Швейцария Владимир Петкович изрази оптимизъм за представянето на тима на световното първенство в Русия догодина. “Кръстоносците” си осигуриха четвърто поредно участие на Мондиал, след като отстраниха Северна Ирландия след успех с 1:0 като гост и 0:0 у дома. “Доволен съм от отбора и това, което постигна. Не само днес, а във всички квалификационни мачове. На световното ще се постараем да стигнем максимално далеч. Ще играем мач за мач, като няма да си налагаме никакви ограничения с оглед името му”, каза Петкович, цитиран от Спортал.", "date": "2017.11.13", "title": "Владимир Петкович: Швейцария ще се опита да стигне далеч на Мондиал 2018"}
{"url": "http://pik.bg/%D1%81%D0%BB%D0%BE%D0%B2%D0%B5%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B1%D0%BE%D1%80%D1%83%D1%82-%D0%BF%D0%B0%D1%85%D0%BE%D1%80-%D0%B5-%D0%BF%D1%80%D0%B5%D0%B8%D0%B7%D0%B1%D1%80%D0%B0%D0%BD-%D0%B7%D0%B0-%D0%B2%D1%82%D0%BE%D1%80%D0%B8-%D0%BC%D0%B0%D0%BD%D0%B4%D0%B0%D1%82-news704368.html", "text": "ABC News Словенският президент Борут Пахор е преизбран за втори мандат, след като спечели втория тур на изборите срещу бившия комик Мариан Шарец, предаде . 54-годишният Пахор печели 53% от гласовете, сочат предварителните резултати, разпространени от избирателната комисия на Словения след преброяването на по-голямата част от гласовете. Шарец призна поражението си и поздрави Пахор, но заяви, че успехът му на относително ново лице в политиката демонстрира стремежа към промяна на словенските граждани. Пахор е вторият словенски президент, който печели втори мандат, откакто страната получи независимост от бивша Югославия през 1991 г. Фокус", "date": "2017.11.13", "title": "Словенският президент Борут Пахор е преизбран за втори мандат"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B5%D0%B4%D0%B8%D0%BD-%D0%BE%D1%82-%D0%BB%D0%B5%D0%BA%D0%B0%D1%80%D0%B8%D1%82%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B2-%D0%B1%D0%BE%D1%81%D0%B8%D0%BB%D0%B5%D0%B3%D1%80%D0%B0%D0%B4-%D1%80%D0%B0%D0%B7%D0%BA%D1%80%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B1%D1%80%D1%83%D1%82%D0%B0%D0%BB%D0%BD%D0%B8%D1%82%D0%B5-%D0%B0%D1%80%D0%B5%D1%81%D1%82%D0%B8-news704224.html", "text": "Български лекари, които бяха в Босилеград с хуманитарна мисия за оказване на медицинска помощ на местното българско население, организирана с писменото съгласие на Здравния дом в Босилеград, в Западните покрайнини, на територията на Република Сърбия, бяха задържани без обяснения за няколко часа. С пристигането на лекарите в Българския културно-информационен център в Босилеград се явява медицински инспектор от Ниш, придружаван от около 20 полицаи, които задържат българските лекари и ги отвеждат в местното полицейско управление. В местната полиция лекарите са задържани без да бъдат разпитвани или да се изисква каквото и да било попълване на документи, с което всъщност не се дава възможност да се разбере за какво са задържани. Няколко часа са пуснати на свобода. Сред потърпевшите лекари е и доктор Цветанка Цолова, която разказа в предаването „Събуди се“ на Нова телевизия за случилото се. „Когато пристигнахме, вече ни очакваха поне 50-ина души за прегледи – разказва доктор Цолова. – Казаха ни, че от околните райони пристигат и други. Аз успях да прегледам само четирима души преди да ни задържат. Колегите, доколкото рабрах, също по толкова“. Доктор Цолова заяви, че без никакви обяснения са им наредили да се върнат в Културно-информационния център,  където пристигнал санитарен инспектор от Ниш, който написал протокол. „Почувствах се като престъпник – разказва доктор Цолова. – 20-ина полицаи ни натовариха в една кола и без никакви обяснения ни отведоха. Досега не съм попадала в такава ситуация“. Доктор Цветанка Цолова  коментира, че хората в Босилеград наистина имат нужда от медицинска помощ и грижи. „При мен седна един пациент, който се оплака, че няма глас – разясни тя. – Направи ми впечатление, че като се върнахме няколко часа по-късно, след като бяхме освободени, поне 20-ина души продължаваха да ни чакат. Колегите прегледаха едно момиченце, след като майка му се разплака и ги помоли за това. След това си тръгнахме“. Доктор Цолова добави, че би участвала отново в такава хуманитарна акция, стига да не се случват подобни неща.", "date": "2017.11.13", "title": "ДРАМА! Един от лекарите, задържани в Босилеград, разкри подробности за бруталните арести"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D1%80%D0%BE%D0%BD%D0%B0%D0%BB%D0%B4%D0%BE-%D1%81%D1%82%D0%B0%D0%BD%D0%B0-%D0%B1%D0%B0%D1%89%D0%B0-%D0%B7%D0%B0-%D1%87%D0%B5%D1%82%D0%B2%D1%8A%D1%80%D1%82%D0%B8-%D0%BF%D1%8A%D1%82-news704362.html", "text": "Реал Мадрид Кристиано Роналдо Мегазвездата на отново стана баща. Приятелката му Джорджина Родригес роди момиченце днес, което ще носи името Алана Мартина. С новината се похвали сам португалецът, като публикува снимка от болничната стая. С него е и първородният му син Кристиано младши. Роналдо уверява всички, че бебето и Джорджина са добре и споделя, че е изключително щастлив. За него Алана Мартина е четвърто дете, след като през лятото стана баща на близнаци, но отново, както и при Кристиано младши, майката беше сурогатна, предава Спортал. Джорджина е първата публично известно половинка на Роналдо, която го дарява с дете.", "date": "2017.11.13", "title": "ЧЕСТИТО! Кристиано Роналдо стана баща за четвърти път"}
{"url": "http://pik.bg/%D1%84%D0%B5%D0%B4%D0%B5%D1%80%D0%B5%D1%80-%D0%BD%D0%B5-%D0%BE%D1%87%D0%B0%D0%BA%D0%B2%D0%B0%D1%85-%D0%BC%D1%8A%D1%80%D0%B8-%D0%B4%D0%B0-%D0%B1%D1%8A%D0%B4%D0%B5-%D0%BD%D0%B0-%D0%BF%D0%BE%D0%B4%D0%BE%D0%B1%D0%BD%D0%BE-%D0%B4%D0%BE%D0%B1%D1%80%D0%BE-%D0%BD%D0%B8%D0%B2%D0%BE-news704385.html", "text": "Роджър Федерер коментира състоянието на бившия номер 1 в света Анди Мъри, срещу когото игра в благотворителен мач в Глазгоу в началото на седмицата. Шотландецът наскоро поднови тренировки след дълга почивка поради контузия в бедрото. Той дори направи няколко тренировки в зала \"O2\" в Лондон, където днес започнаха Финалите на ATP. \"Взимайки предвид от колко време не е играл, мисля, че това беше смел ход от негова страна - да се пробва. Никой не знаеше как е той. Феновете бяха развълнувани да го видят в игра\", сподели Федерер след успеха си над Джак Сок на старта на турнира на най-добрите осем. \"Радвам се, че игра. Мисля, че се движеше добре, сервираше добре. За начало е доста окуражаващо. Все още има доста време преди Австралия, но само той знае на какъв етап иска да се завърне към турнирите. Мисля, че изглеждаше доста добре. Не очаквах да бъде на подобно ниво на този етап\", допълни рекордьорът по титли от Големия шлем, цитиран от Спортал.", "date": "2017.11.13", "title": "Федерер: Не очаквах Мъри да бъде на подобно добро ниво"}
{"url": "http://pik.bg/%D1%81%D0%BF%D0%BE%D1%81%D0%BE%D0%B1%D0%BD%D0%BE%D1%81%D1%82%D1%82%D0%B0-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B4%D0%B0-%D0%B4%D0%BE%D0%B2%D0%B5%D0%B4%D0%B5-%D0%B1%D1%80%D0%B5%D0%BA%D0%B7%D0%B8%D1%82-%D0%B4%D0%BE-%D0%BA%D1%80%D0%B0%D1%8F-%D1%81%D0%B8-%D0%B5-%D0%BF%D0%BE%D0%B4-%D0%B2%D1%8A%D0%BF%D1%80%D0%BE%D1%81-news704380.html", "text": "The Independent. Способността на Тереза Мей да доведе Брекзит до край е под въпрос на фона на нарастващата заплаха срещу нейното управление, пише Тази седмица Мей трябва да поднови опитите си да прокара закона за излизането на Великобритания от ЕС в Камарата на общините, а депутати от нейната партия, искащи Кралството да остане, заплашват да обединят сили с опозицията и да настояват за промени. Лейбъристите обаче предупреждават, че Мей вече няма достатъчно авторитет сред консерваторите за прокарването на законопроекта, след като стана ясно, че около 40 депутати от Торите биха подкрепили искане за вот на недоверие срещу нея. Междувременно стана известно, че ЕС се готви за рухването на преговорите за Брекзит и нейното правителство, което се разкъсва между това да предостави повече основа за преговори около Брекзит в името на напредъка, докато в същото време поддържа подкрепата на евроскептичните Тори, които не искат повече компромиси. Фокус", "date": "2017.11.13", "title": "Способността на Тереза Мей да доведе Брекзит до края си е под въпрос"}
{"url": "http://pik.bg/%D1%85%D1%8A%D1%80%D0%B2%D0%B0%D1%82%D0%B8%D1%82%D0%B5-%D0%BE%D1%82%D0%B2%D0%BE%D1%80%D0%B8%D1%85%D0%B0-%D1%88%D0%B0%D0%BC%D0%BF%D0%B0%D0%BD%D1%81%D0%BA%D0%BE%D1%82%D0%BE-%D0%B2-%D1%81%D1%8A%D0%B1%D0%BB%D0%B5%D0%BA%D0%B0%D0%BB%D0%BD%D1%8F%D1%82%D0%B0-news704382.html", "text": "Футболистите на Хърватия отпразнуваха подобаващо достигането до световното първенство в Русия още в съблекалнята на стадиона в Пирея, след равенството 0:0 с Гърция във втория мач от баражите. В първия те спечелиха у дома с 4:1 и на практика си осигуриха класирането, а в реванша отново бяха по-добрият тим и затвърдиха превъзходството си без да се напрягат. Лука Модрич и компания започнаха празненствата още на терена, а купонът се пренесе след това в съблекалнята, която беше предвидливо заредена с шампанско. Хърватия се класира за пети път на световни финали след разпада на бивша Югославия, предава Спортал.", "date": "2017.11.13", "title": "Хърватите отвориха шампанското в съблекалнята"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-61-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-300-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%BD%D0%B0-%D0%B8%D1%80%D0%B0%D0%BD%D1%81%D0%BA%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F-%D0%B2-%D1%80%D0%B5%D0%B7%D1%83%D0%BB%D1%82%D0%B0%D1%82-%D0%BD%D0%B0-%D1%81%D0%B8%D0%BB%D0%BD%D0%BE%D1%82%D0%BE-%D0%B7%D0%B5%D0%BC-news704383.html", "text": "AFP Най-малко 61 души са загинали, а 300 са ранени в иранската провинция Керманшах в резултат на силното земетресение на границата с Ирак, предаде , като се позова на местните власти. От там посочват, че повечето от жертвите са в град Сарпол е-Захаб, намиращ се на около 15 км от границата с Ирак. По-рано иранска държавна медия съобщи за 30 загинали на иранска територия. В Ирак властите съобщават за шестима загинали в провинция Сулеймания, ранени са около 150. Според Европейския средиземноморски сеизмологичен център, силата на труса е била 7,6 по скалата на Рихтер. Американската служба за геологически изследвания оценява силата на земетресението на 7,2. Епицентърът е бил регистриран в 21,18 часа местно време на 204 км североизточно от иракската столица Багдад и на 108 км западно от Керманшах, Иран, на дълбочина от 10 км под земната кора.", "date": "2017.11.13", "title": "Най-малко 61 души са загинали, 300 са ранени на иранска територия в резултат на силното земетресение на границата с Ирак"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D1%80%D1%83%D0%BC%D1%8A%D0%BD%D1%86%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%85%D0%B0-%D0%B7%D0%B0-%D0%B2%D1%82%D0%BE%D1%80%D0%B0-%D0%BF%D0%BE%D1%80%D0%B5%D0%B4%D0%BD%D0%B0-%D0%B2%D0%B5%D1%87%D0%B5%D1%80-%D1%81%D1%80%D0%B5%D1%89%D1%83-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D1%82%D0%B5-%D0%BE%D1%82-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%BF%D1%80%D0%B0%D0%B2%D0%BE%D1%81%D1%8A%D0%B4-news704370.html", "text": "AFP Хиляди румънци протестираха за втора поредна вечер срещу предложените от властите правосъдни реформи, които според тях ще отслабят борбата срещу корупцията, предаде . Демонстрантите са недоволни също от икономическата политика на правителството, която според тях отслабва леята и води до увеличение на цените на горивата. Около 1000 души участваха в протестно шествие в столицата Букурещ. Протести имаше и в Клуж-Напока, Тимишоара и Брашов. Тълпата, състояща се основно от млади хора, се събра пред седалището на управляващата Социалдемократическа партия. „Не можем да имаме доверие в лидерите – те искат да наложат политически контрол над правосъдието“, каза 42-годишният компютърен специалист Юлиян Санду, цитиран от Фокус.", "date": "2017.11.13", "title": "Хиляди румънци протестираха за втора поредна вечер срещу предложените от властите правосъдни реформи"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-30-%D1%81%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B8%D1%80%D0%B0%D0%BD%D1%81%D0%BA%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F-%D1%81%D0%BB%D0%B5%D0%B4-%D1%83%D0%B6%D0%B0%D1%81%D0%BD%D0%BE%D1%82%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%B8%D1%80-news704373.html", "text": "AFP Най-малко 30 са жертвите на иранска територия след силното земетресение на границата с Ирак, предаде , като се позова на местните власти. По-рано иранска държавна медия съобщи за седем загинали на иранска територия и 25 ранени. В Ирак властите съобщават за шестима загинали в провинция Сулеймания, ранени са около 150. Според Европейския средиземноморски сеизмологичен център, силата на труса е била 7,6 по скалата на Рихтер. Американската служба за геологически изследвания оценява силата на земетресението на 7,2. Епицентърът е бил регистриран в 21,18 часа местно време на 204 км североизточно от иракската столица Багдад и на 108 км западно от Керманшах, Иран, на дълбочина от 10 км под земната кора. Фокус", "date": "2017.11.13", "title": "Най-малко 30 са жертвите на иранска територия след ужасното земетресение на границата с Ирак"}
{"url": "http://pik.bg/%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D1%81%D0%BF%D0%B5%D1%87%D0%B5%D0%BB%D0%B8-%D0%B1%D0%B0%D1%81%D0%BA%D0%B5%D1%82%D0%B1%D0%BE%D0%BB%D0%BD%D0%BE%D1%82%D0%BE-%D0%B5%D0%BB-%D0%BA%D0%BB%D0%B0%D1%81%D0%B8%D0%BA%D0%BE-%D0%B2%D0%B5%D0%B7%D0%B5%D0%BD%D0%BA%D0%BE%D0%B2-%D0%BF%D0%B0%D0%BA-%D0%BD%D0%B5-%D0%B8%D0%B3%D1%80%D0%B0-news704371.html", "text": "Отборът на Барселона записа важна победа в испанското първенство, след като се наложи над големия си съперник Реал (Мадрид) с 84:80 (18:19; 27:26; 16:16; 19:23) в среща от VIII кръг, която се игра в испанската столица. Българският национал Александър Везенков, който е част от състава на каталунците, отново остана извън групата и изгледа успеха на съотбориците си от трибуните. Най-резултатен за Барселона беше Адриен Мьоерман с 19 точки, а Кевин Серафин и Рамим Сандърс добавиха съответно по 15 и 13 точки. Лука Дончич за пореден път бе над всички в тима на „Белия балет” и се отличи с „дабъл-дабъл” – 20 точки и 10 борби, а Руди Фернандес завърши с 10 точки. Двубоят бе изключително равностоен, като преди началото на заключителните десет минути резултатът бе равен – 61:61. В последната четвърт битката за всеки сантиметър от терена бе изключително оспорвана, но в решителните моменти възпитаниците на Сито Алонсо използваха по-добре шансовете си и заслужено се поздравиха с победата – 84:80 в полза на Барселона, предава Спортал.", "date": "2017.11.13", "title": "Барселона спечели баскетболното \"Ел Класико\", Везенков пак не игра"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%83%D0%B2%D0%B5%D0%BB%D0%B8%D1%87%D0%B8-%D1%81%D0%B5-%D0%B1%D1%80%D0%BE%D1%8F-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE%D1%82%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%B8%D1%80%D0%B0%D0%BD-%D0%B8-news704364.html", "text": "AFP Най-малко 13 души са загинали, а стотици са ранени в резултат на силното земетресение на границата между Ирак и Иран, предаде . В Ирак, властите съобщават, че трусът е отнел живота на шестима души в провинция Сулеймания, ранени са около 150. Иранска държавна медия съобщава за седем загинали на иранска територия и 25 ранени. Според Европейския средиземноморски сеизмологичен център, силата на труса е била 7,6 по скалата на Рихтер. Американската служба за геологически изследвания оценява силата на земетресението на 7,2. Епицентърът е бил регистриран в 21,18 часа местно време на 204 км североизточно от иракската столица Багдад и на 108 км западно от Керманшах, Иран, на дълбочина от 10 км под земната кора.", "date": "2017.11.13", "title": "ТРАГЕДИЯ! Увеличи се броя на жертвите на ужасяващото земетресение на границата между Иран и Ирак"}
{"url": "http://pik.bg/%D1%80%D0%B8%D1%81%D0%BA-%D0%B5%D1%82%D0%BE-%D0%B7%D0%B0%D1%89%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B1%D0%BE%D1%8F%D0%B4%D0%B8%D1%81%D0%B2%D0%B0%D1%82%D0%B5-%D0%BA%D0%BE%D1%81%D0%B0%D1%82%D0%B0-%D1%81%D0%B8-%D1%81%D0%B0%D0%BC%D0%BE-6-%D0%BF%D1%8A%D1%82%D0%B8-%D0%B3%D0%BE%D0%B4%D0%B8%D1%88%D0%BD%D0%BE-news704329.html", "text": "Британски специалист съветва жените да си боядисват косата само 6 пъти годишно, и то с натурални продукти, ако не искат да заболеят от рак. Проф. Кефа Мокбел е гръден хирург в болницата „Принцеса Грейс“ в Лондон, а според него дамите, които боядисват косите си, са с 14 процента по-висок риск да придобият злокачествен тумор на гърдата. Той съветва по-възрастните жени да намалят до минимум използването на синтетични бои и да заложат на натурални оцветители като къната, шипката и червеното цвекло. Професорът препоръчва на представителките на нежния пол над 40 години да се подлагат на редовни прегледи за рак на гърдата. Кеифа Мокбел посочва кои синтетични бои са най-безопасни - те трябва да съдържат под 2 процента ароматни аминосъединения от рода на PPD, а за да разберем дали са щадящи, трябва да изчетем ситните надписи на съдържанието върху опаковката.", "date": "2017.11.13", "title": "РИСК! Ето защо трябва да боядисвате косата си само 6 пъти годишно"}
{"url": "http://pik.bg/%D0%BC%D0%B5%D0%B4%D0%B0%D0%BB%D0%B8%D1%82%D0%B5-%D0%BD%D0%B8-%D0%BE%D1%82-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D0%BE-%D1%81%D0%B0%D0%BC%D0%B1%D0%BE-%D1%81%D1%82%D0%B0%D0%BD%D0%B0%D1%85%D0%B0-%D1%87%D0%B5%D1%82%D0%B8%D1%80%D0%B8-news704365.html", "text": "България завоюва четири медала от световното първенство по самбо в Сочи, Русия. Калина Стефанова остана със сребърен медал в категория до 56 килограма, след като загуби на финала от представителката на домакините Татяна Казенюк. Бронзов медал грабна Мариян Димитров в категория до 90 килограма, като победител стана руснакът Вячеслав Василевски, предава Спортал. Още две бронзовите отличия спечелиха Мария Оряшкова в категория до 80 кг и Мартин Иванов в категория до 68 кг.", "date": "2017.11.13", "title": "Медалите ни от световното по самбо станаха четири"}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D0%BE%D1%81%D1%82%D0%B0%D0%BD%D0%B0-%D0%B4%D0%B0%D0%BB%D0%B5%D1%87-%D0%BE%D1%82-%D1%87%D1%83%D0%B4%D0%BE%D1%82%D0%BE-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%B5-%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB-2018-news704367.html", "text": "Хърватия стана поредният участник на Мондиал 2018, след като отстрани Гърция в баражите. \"Шахматистите\" завърши 0:0 във втория мач от баражите, което има беше достатъчно да вземат виза за Русия след гръмката победата с 4:1 в Загреб преди дни. Двубоят в Пирея не предложи големи емоции, като хърватите в големи периоди от мача диктуваха темпото, а веднъж гредата спаси елините от попадение. Карнезис, Манолас, Циолис, Христополупулос, Дзека, Митроглу, Бакасетас, Торосидис, Ретсос, Тахтсидис, Папастатопулос. Субашич, Връсалко, Ловрен, Вида, Стринич, Брозович, Ракитич, Модрич, Перишич, Манджукич, Калинич. Спортал", "date": "2017.11.13", "title": "Гърция остана далеч от чудото, Хърватия е на Мондиал 2018"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B8%D0%BD%D1%84%D0%B0%D1%80%D0%BA%D1%82%D1%8A%D1%82-%D0%BD%D0%B8-%D1%83%D0%B4%D1%80%D1%8F-%D1%81%D0%BF%D0%BE%D1%80%D0%B5%D0%B4-%D0%BA%D1%80%D1%8A%D0%B2%D0%BD%D0%B0%D1%82%D0%B0-%D0%B3%D1%80%D1%83%D0%BF%D0%B0-news704331.html", "text": "инфаркт Кръвните групи А, В и АВ са с по-голяма концентрация на специален протеин. Разликата се дължи на това, че хората от трите кръвни групи имат по-голяма концентрация на вещество, което съсирва кръвта. Тези заключения бяха оповестени от Европейското общество по кардиология като извод от анализ на данните на 1,3 милиона души. Оказа се, че 15 от всеки 1000 души с група А, В или АВ са преживели инфаркт. Докато при хората с кръвна група 0 честотата била 14 от 1000. На пръв поглед това е незначителна разлика, но като се вземе предвид глобално колко много хора в света са това, цифрата изглежда внушително. Хората, които са с кръвна група О, са по-защитени от инсулт или инфаркт в сравнение с тези, които имат кръвна група A, B и AB, показва ново мащабно изследване. Откритието трябва да помогне на лекарите да разбират по-добре сърдечносъдовите заболявания и техните усложнения, каквито са мозъчният удар и ът. По-рано било установено, че за хората с кръвна група АВ е с 23% по-вероятно да страдат от сърдечни заболявания. Кръвната група се определя от гени, наследени от двамата родители. Не е тайна, че много болести са причинени именно от влиянието на гените. Учените смятат, че има смисъл и трябва да се анализира всяка кръвна група по отношение на риска към определени заболявания. Тя ще трябва да се взема предвид като рисков фактор наред с други показатели като възраст, пол и стойности на кръвното налягане. Например у хората от кръвната група АВ по-често се наблюдава повишено ниво на холестерола. При тях е по-вероятно да се наложи специално лечение на високото кръвно налягане. Хипертонията им може да се развие доста рано. Във Великобритания около половината хора са с кръвна група О (48%). Затова учените включили в изследванията си над 770 000 души с групи А, В и АВ, както и 510 000 хора с група 0. Според статистиката около 1.5% от първата група и 1,4% от втората са преживели инфаркт или са имали стенокардия. Някои пациенти се намират в т.нар. „сива зона“, при която има риск, но той не е прекалено голям. При тях се предписва агресивно медикаментозно лечение. Назначават се по-чести контролни прегледи за правилна оценка на риска. Има две групи лекарства, които категорично водят до увеличаване продължителността на живота при сърдечноболните, казват кардиолозите. Това са антикоагулантите (разреждат кръвта) и статините (действат за намаляване на холестерола). Има и препарати, които се дават за подобряване на комфорта на живот. За лекарите най-важен е ефектът за намаляване на усложненията и увеличаване на продължителността на живота. Странични ефекти може да настъпят при високодозисна терапия (агресивно лечение със статини), ако тя не е съвсем точно индицирана. Това обаче са по-скоро изключения или единични случаи.", "date": "2017.11.13", "title": "ОПАСНОСТ! Инфарктът ни удря според кръвната група"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D1%80%D0%BE%D1%83%D1%8A%D0%BD-%D0%B0%D1%82%D0%BA%D0%B8%D0%BD%D1%81%D1%8A%D0%BD-%D1%89%D0%B5-%D1%81%D1%82%D0%B0%D0%B2%D0%B0-%D0%B1%D0%B0%D1%89%D0%B0-%D0%B7%D0%B0-%D1%82%D1%80%D0%B5%D1%82%D0%B8-%D0%BF%D1%8A%D1%82-%D0%BD%D0%B0-62-%D0%B3%D0%BE%D0%B4%D0%B8%D0%BD%D0%B8-news704340.html", "text": "Актьорът Роуън Аткинсън ще става отново баща на 62 години, съобщи в. \"Мирър\". Приятелката на актьора Луиз Форд, която е на 33 години, очаква първото им дете. То е трето за Роуън Аткинсън. Бебето трябва да се роди в началото на следващата година. Синът на Роуън Аткинсън, който се казва Бен, е на 23 години, а дъщеря му Лили - на 21. Те са от брака му със Сунетра Састри. Роуън Аткинсън се сближи с Луиз, която играе Кейт Мидълтън в сериала \"Уиндзорите\", през 2014 г., след като се раздели със съпругата си. Той се разведе следващата година. Състоянието на Роуън Аткинсън, прочул се с ролята на Мистър Бийн, се оценява на 70 милиона британски лири. Роуън Аткинсън съвсем не е най-възрастният актьор, станал баща. Робърт де Ниро започна отново да сменя пелени на 68 години, Стив Мартин - на 67. Режисьорът и продуцент Джордж Лукас стана баща на 69 години, певецът Мик Джагър - на 73, колегата му Рони Ууд на 68.", "date": "2017.11.13", "title": "ЧЕСТИТО! Роуън Аткинсън ще става баща за трети път на 62 години"}
{"url": "http://pik.bg/%D0%BC%D0%B0%D1%80%D0%B8%D1%83%D1%88-%D0%B2%D0%B0%D1%85-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D0%BC%D0%B0%D1%87%D0%B0-%D1%81-%D0%BC%D0%B8%D0%BB%D1%8A%D1%80-news704366.html", "text": "Двубоят беше спрян в деветия рунд след консултация с доктора. До този момент Вах почти не отвръщаше на ударите и изобщо не ползваше наранената ръка. Това беше причината и Милър да получи победата с технически нокаут. Американецът продължава без поражение. Бившият претендент за световната титла по бокс за професионалисти в тежка категория Мариуш Вах (Пол) попадна в болница след мача с Джарел Милър (САЩ). Полякът е получил счупване на дясната ръка. Според първоначалните информации фрактурата се е получила още във втория рунд, предава Спортал. Точно на това се дължали малкото количество удари, които успя да пласира в срещата.", "date": "2017.11.13", "title": "Мариуш Вах в болница след мача с Милър"}
{"url": "http://pik.bg/%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-%D0%B4%D0%B0-%D0%BC%D0%B5%D0%B6%D0%B4%D1%83-%D0%B1%D0%B5%D1%88%D0%B8%D0%BA%D1%82%D0%B0%D1%88-%D0%B8-%D0%BC%D0%B0%D0%BD-%D1%8E%D0%BD%D0%B0%D0%B9%D1%82%D0%B5%D0%B4-news704294.html", "text": "Бешикташ постига договорка с Манчестър Юнайтед за трансфер на Маруан Фелайни, пише \"Топспорт\", позовавайки се на информация от Острова. Белгийският халф ще се присъедини към \"черните орли\" с отварянето на януарския трансферен прозорец. Сделката между двата клуба е на стойност 8 млн. паунда. Фелайни минава за един от любимците на мениджъра на \"червените дяволи\" Жозе Моуриньо, но босовете на тима са настояли, че сумата, която ще получат за играч с истичащ договор в края на сезона, е много добра. Твърди се, че португалецът е набелязал звездата на Шахтьор (Донецк) Фред за заместник на Фелайни.", "date": "2017.11.13", "title": "На трансферния пазар! \"ДА\" между Бешикташ и Ман Юнайтед"}
{"url": "http://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B7%D0%B2%D0%B5%D1%80%D0%B5%D0%B2-%D1%81-%D0%BF%D1%8A%D1%80%D0%B2%D0%B0-%D0%BF%D0%BE%D0%B1%D0%B5%D0%B4%D0%B0-%D0%BD%D0%B0-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%81%D1%86%D0%B5%D0%BD%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-news704375.html", "text": "Александър Зверев дебютира по възможно най-добрия начин на Финалите на ATP в Лондон. 20-годишният германец спечели с 6:4, 3:6, 6:4 срещу Марин Чилич първия си мач в турнира. Младият талант, който е трети в света, показа за пореден път този сезон, че е готов за голямата сцена и е сред най-добрите в момента. Зверев започна отлично срещата и постигна пробив в първия гейм. Той бе по-агресивен и доминираше в началото. Саша обаче сам си създаде проблеми, като не взимаше правилните решения в няколко сервис гейма. Германецът успя да се справи в тези ситуации, запази аванса си и стигна до успех с 6:4 в първия сет. Чилич обаче постепенно намери ритъма си, началният му удар започна да влиза по-често и това му даде увереност, а с това и играта му се подобри. Хърватинът поведе с 3:0 във втория сет и като цяло имаше предимство, а грешките на съперника му зачестиха. Той пропусна сетбол при 5:3, но в следващия гейм сложи край на втората част. Марин продължи да играе по-добре и в решителния трети сет, като след ранен пробив поведе с 3:1, предава Спортал. В този момент младият Зверев показа характер и отново вдигна нивото на играта си. Той върна пробива и изравни за 3:3. Това разколеба Чилич и при 5:4 Александър стигна до пробив на нула след поредица от отлични отигравания и завършващи удари, с което стигна и до крайния успех след малко над два часа игра. За Зверев това е четвърта поредна победа над Чилич след петия мач между двамата. По-рано днес в другия мач от групата Роджър Федерер победи Джак Сок с 6:4, 7:6(4).", "date": "2017.11.13", "title": "Александър Зверев с първа победа на голямата сцена в Лондон"}
{"url": "http://pik.bg/%D0%B2%D0%BC%D0%B5%D1%81%D1%82%D0%BE-%D1%82%D0%B5%D1%81%D1%82-%D0%BB%D0%B8%D1%86%D0%B5%D1%82%D0%BE-%D0%B8%D0%B7%D0%B4%D0%B0%D0%B2%D0%B0-%D0%BA%D0%BE%D0%B9-%D0%B2%D0%B8%D1%82%D0%B0%D0%BC%D0%B8%D0%BD-%D0%BD%D0%B8-%D0%BB%D0%B8%D0%BF%D1%81%D0%B2%D0%B0-news704317.html", "text": "скорбутът имунната система Недостигът на витамини, но и някои здравословни проблеми буквално се изписват на лицето. Например хора над 20 г., които често получават обриви по кожата, може да имат проблеми с черния дроб и храносмилането. Изразени бръчки по челото пък са повод да посетим гастроентеролог - специалист по проблемите на стомаха, червата и храносмилането. Макар и много по-рядко, (дефицит на витамин С) още се среща и в наши дни. Симптомът за това може да бъде кървене на венците. По-вероятно е да се срещне при хора, които водят заседнал начин на живот. Твърде сухата коса се свързва с липса на витамин B7. Подпухването на лицето – с недостиг на йод, а бледата кожа – необходимост от допълване на запасите от витамин В12. Наскоро експерти публикуваха научна разработка, която потвърждава, че добавки с витамин D може да помогнат на милиони хора да се разминат с настинките и грипа всяка година. Този витамин по принцип се свързва със здравето на костите, но също така е необходим за нормалното функциониране на . Именно затова експерти препоръчват да се обогати храната с витамин D. Имунната система го използва за производството на своеобразно „оръжие“, което разбива бактериите и вирусите. Учените от университета „Куин Мери“ в Лондон анализирали данни от 25 независими проучвания, които включвали 11 321 души. Експертите наблюдавали за честотата на различни респираторни инфекции. По техни изчисления витамин D може да намали с около 12% тази заболяемост. Препоръчва се той да се приема по-рядко, но редовно – например веднъж седмично.", "date": "2017.11.13", "title": "ВМЕСТО ТЕСТ! Лицето издава кой витамин ни липсва"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B8%D0%B2%D0%B5%D1%82-%D0%BB%D0%B0%D0%BB%D0%BE%D0%B2%D0%B0-%D1%88%D0%BE%D0%BA%D0%B8%D1%80%D0%B0-%D1%81-%D1%82%D0%BE%D0%B2%D0%B0-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B2%D0%B8%D0%B6%D1%82%D0%B5-%D0%BA%D1%8A%D0%B4%D0%B5-%D0%BE%D0%B1%D0%B8%D1%87%D0%B0-%D0%B4%D0%B0-%D0%B3%D0%BE-%D0%BF%D1%80%D0%B0%D0%B2%D0%B8-news704360.html", "text": "Най-добрата ни спринтьорка Ивет Лалова се изфука със семейното си щастие. Знойната лекоатлетка, която минава за една от най-желаните спортистки у нас, се отдаде на цуни-гуни със съпруга си Симоне Колио. И то не къде, а в семейния им автомобил. Нищо чудно страстите да са се разгорещили още повече и двамата да са запотили прозорците, закачат се почитатели на европейската шампионка. Двамата са женени вече четири години, и по всичко изглежда, че любовта им цъфти. Освен съпруг, бившият италиански спринтьор се явява личен масажист и поддържа кондицията на Лалова. Самата Ивет признава, че скоро идва време да ражда. 33-годишната бегачка е в края на кариерата си, като голямата й цел се очертава европейското първенство в Берлин идното лято, пише седмичник. сподели Лалова за бъдещето си.", "date": "2017.11.13", "title": "ГОРЕЩО! Ивет Лалова шокира с това признание! Вижте къде обича да го прави..."}
{"url": "http://pik.bg/%D1%80%D0%B8%D0%B0%D0%BB%D0%B8%D1%82%D0%B8-%D0%B3%D0%B5%D1%80%D0%BE%D0%B8-%D0%B0%D0%BB%D0%B5%D0%BA%D1%81-%D0%B8-%D0%B4%D0%B0%D0%BD%D0%B8-%D0%BF%D0%B5%D1%82%D0%BA%D0%B0%D0%BD%D0%BE%D0%B2%D0%B8-%D1%81%D0%B8%D1%8F%D1%8F%D1%82-%D0%BE%D1%82-%D1%89%D0%B0%D1%81%D1%82%D0%B8%D0%B5-%D0%B1%D1%80%D0%B0%D0%B4%D1%8A%D1%80%D0%B8%D1%82%D0%B5-%D0%BE%D0%B1%D1%8F%D0%B2%D0%B8%D1%85%D0%B0-%D0%B3%D0%BE%D0%BB%D1%8F%D0%BC%D0%B0-%D0%BD%D0%BE%D0%B2%D0%B8%D0%BD%D0%B0-news704252.html", "text": "Риалити героите Александра и Даниел Петканови са все по-щастливи заедно, след като родителите и на двамата са одобрили брака им. Двамата сключиха брак в Къщата на „ВИП Брадър“. Алекс и Дани бяха гости в предаването „Събуди се“ на Нова телевизия. Те разказаха, че вече са гостували в Благоевград на близките на Алекс, които приели Дани радушно като зет. Посрещнали младото семейство с много сватбени подаръци. „Майка ми поиска от Дани само да ме уважава и обича”, каза Алекс. „Най-важното е, че сме заедно и държим един на друг“, добавя Дани Петканов. От два дни насам семейство Петканови вече живеят заедно в столичния квартал „Христо Ботев“. Казват, че се радват на реакцията на хората, които ги поздравяват и се снимат с тях на улицата. „Имаме вече доста забавни случки – разказва Даниел Петканов с усмивка. – На едно оживено кръстовище спря една лъскава кола. В нея имаше две момичета. Те ме попитаха дали наистина сме женени с Алекс. Когато им казах, че всичко е наистина, едната ми каза, че въпреки всичко, ако се разделим, може да й се обадя, като ми даде телефона си“. Александра и Даниел са категорични, че вече са загърбили всичко лошо и в съвместния им живот няма да има повече изневери и скандали.", "date": "2017.11.13", "title": "РИАЛИТИ ГЕРОИ!  Алекс и Дани Петканови сияят от щастие! Брадърите обявиха голяма новина"}
{"url": "http://pik.bg/%D0%BA%D0%BE%D0%BB%D0%BE%D1%81%D0%B0%D0%BB%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80---%D1%82%D0%BE%D0%BF-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BD%D0%B0%D0%BF%D1%83%D1%81%D0%BA%D0%B0-%D1%80%D0%B5%D0%B0%D0%BB-%D0%B1%D0%BB%D0%B8%D0%B7%D0%BE-%D0%B4%D0%BE-%D0%B8%D0%B7%D1%85%D0%BE%D0%B4%D0%B0-%D0%BD%D0%B0-%D0%B1%D0%B5%D1%80%D0%BD%D0%B0%D0%B1%D0%B5%D1%83-%D0%B5-news704298.html", "text": "Ръководството на Реал (Мадрид) е склонно да се раздели с една от звездите на тима - Гарет Бейл, срещу сумата от 85 млн. паунда. Уелсецът често е контузен в последно време. През този сезон досега той е изиграл едва 9 мача във всички турнири. Атакуващият футболист ще бъде извън игра поне до края на календарната година, пише \"Топспорт\", позовавайки се на информации от Пиренеите. Твърди се, че от \"кралския клуб\" са взели решение да продадат Бейл, но това ще стане за не по-малко от 85 млн. паунда. Счита се, че основен кандидат за подписа на уелсеца ще бъде Манчестър Юнайтед.", "date": "2017.11.13", "title": "Колосален трансфер - топ футболист напуска Реал? Близо до изхода на \"Бернабеу\" е..."}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D1%8F%D0%B4%D0%BE-%D1%81%D0%B5-%D0%BE%D0%B1%D0%B5%D1%81%D0%B8-%D0%BD%D0%B0-%D0%B0%D1%81%D0%BC%D0%B0%D1%82%D0%B0-%D0%B2-%D0%B4%D0%B2%D0%BE%D1%80%D0%B0-%D1%81%D0%B8-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-news704369.html", "text": "Възрастен мъж сложи край на живота си в Стамболийски. Дядо Иван се е обесил на асмата в двора си в четвъртък, предаде тrafficnews.bg. Тялото на възрастния мъж е било открито от неговата дъщеря рано сутринта. Жената извикала линейка, но медиците единствено констатирали смъртта на пенсионера. Не са ясни мотивите на мъжа за фаталното решение.", "date": "2017.11.13", "title": "Трагедия! Дядо се обеси на асмата в двора си край Пловдив"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%B8%D0%B7%D0%BF%D1%80%D0%B0%D1%82%D0%B8-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B8-%D0%B2-%D1%81%D1%8A%D1%81%D0%B5%D0%B4%D0%B5%D0%BD-%D0%B8%D1%80%D0%B0%D0%BA-%D0%B7%D0%B0-%D0%B4%D0%B0-%D0%BE%D0%BA%D0%B0%D0%B6%D0%B0%D1%82-%D0%BF%D0%BE%D0%BC%D0%BE%D1%89-%D0%BD%D0%B0-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B4%D0%B0-%D1%81%D0%B5-%D1%81%D0%BF%D1%80%D0%B0%D0%B2%D1%8F%D1%82-%D1%81-%D0%BF%D0%BE%D1%81-news704392.html", "text": "Daily Sabah Турция изпрати спасители в съседен Ирак, за да окажат помощ на властите да се справят с последствията от силното земетресение, разтърсило региона на границата с Иран, съобщи . По информация на говорителя на турското правителство Бекир Боздаг, в пострадалия район са изпратени транспортни средства и персонал, който да се включи в спасителните операции. Турският Червен полумесец по-рано е изпратил в Ирак вода, продукти, палатки и одеяла. Според Европейския средиземноморски сеизмологичен център, силата на труса е била 7,6 по скалата на Рихтер. Американската служба за геологически изследвания оценява силата на земетресението на 7,2. Епицентърът е бил регистриран в 21,18 часа местно време на 204 км североизточно от иракската столица Багдад и на 108 км западно от Керманшах, Иран, на дълбочина от 10 км под земната кора. Фокус", "date": "2017.11.13", "title": "Турция изпрати спасители в съседен Ирак, за да окажат помощ на властите да се справят с последствията от силното земетресение"}
{"url": "http://pik.bg/%D1%81%D0%B0%D1%89-%D0%B3%D1%83%D0%B1%D1%8F%D1%82-%D0%BD%D0%B8%D0%B2%D0%BE-%D0%BD%D0%B0-%D1%81%D1%80%D0%B5%D1%89%D0%B8%D1%82%D0%B5-%D1%81-%D0%B0%D0%B7%D0%B8%D0%B0%D1%82%D1%81%D0%BA%D0%B8%D1%82%D0%B5-%D0%BB%D0%B8%D0%B4%D0%B5%D1%80%D0%B8-news704397.html", "text": "Коммерсант“, цитиран от Фокус. Президентът на САЩ Доналд Тръмп пристигна във Филипините, последната спирка от азиатското му турне, включило в себе си многобройни срещу с водещите лидери в региона. Въпреки опитите да представи политиката на САЩ в Азия, насочена към сдържане на Китай и създаване на коалиция срещу Северна Корея, Доналд Тръмп така и не постигна своите цели. Американският президент така и не можа да постигне напредък към решаването на проблемите на Корейския полуостров, а предложението му за засилване на натиска над Пекин, водещ териториални спорове със съюзници на САЩ, не намери активна подкрепа. Турнето на Тръмп показа, че Китай остава безспорен лидер в Азия, докато в същото време САЩ губят инструменти за утвърждаването на своето господство в региона, пише „", "date": "2017.11.13", "title": "САЩ губят ниво на срещите с азиатските лидери"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%B5-%D1%80%D1%8A%D0%BA%D1%83%D0%B2%D0%B0-%D1%81-%D1%84%D0%B8%D0%BB%D0%B8%D0%BF%D0%B8%D0%BD%D1%81%D0%BA%D0%B8%D1%8F-%D1%81%D0%B8-%D0%BA%D0%BE%D0%BB%D0%B5%D0%B3%D0%B0-%D1%81%D1%8A%D1%81-%D1%81%D0%BF%D0%BE%D1%80%D0%BD%D0%B0-%D1%80%D0%B5%D0%BF%D1%83%D1%82%D0%B0%D1%86%D0%B8%D1%8F-news704408.html", "text": "AFP. Президентът на САЩ Доналд Тръмп се ръкува с филипинския си колега Родриго Дутерте, който има спорна репутация, предаде Американският държавен глава е в Манила, последната спирка в азиатското му турне, домиранирано от севернокорейската ядрена криза. Обвиненията за руска намеса в миналогодишните президентски избори в САЩ също витаеха около втората половина на 12-дневната му обиколка, в рамките на която посети Япония, Южна Корея, Китай и Виетнам. Правозащитни органзиации призоваха Тръмп да спре азиатското си турне с категорично заявление срещу войната на Дуерте срещу наркокръговете, в която хиляди хора са загубили живота си. Преди визитата на американския държавен глава филипинският президент дори се похвали, че в младостта си собственоръчно е отнемал животи. Фокус", "date": "2017.11.13", "title": "Доналд Тръмп се ръкува с филипинския си колега със спорна репутация"}
{"url": "http://pik.bg/%D1%87%D0%B0%D0%BA%D0%B0-%D0%BD%D0%B8-%D1%82%D0%B5%D0%B6%D0%BA%D0%B0-%D0%B7%D0%B8%D0%BC%D0%B0-%D1%87%D0%B5%D1%80%D0%B5%D1%88%D0%B8%D1%82%D0%B5-%D1%86%D1%8A%D1%84%D0%BD%D0%B0%D1%85%D0%B0-%D0%BE%D1%82%D0%BD%D0%BE%D0%B2%D0%BE-news704386.html", "text": "Черешовите дръвчета цъфнаха в Източните Родопи. Живакът в термометрите в региона през уикенда достигна до 17 градуса. „Топлата есен „излъга” овошките. Времето е изключително меко за сезона. Дано зимата не е тежка”, коментираха стопани пред . Снимките са направени в селски двор в село Пчеларово, община Черноочене, в събота – 11 ноември.", "date": "2017.11.13", "title": "Чака ни тежка зима, черешите цъфнаха отново"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D1%85%D0%BE%D1%80%D0%B0-%D0%B8%D0%B7%D1%87%D0%B5%D0%B7%D0%B2%D0%B0%D1%82-%D0%B2-%D0%B1%D0%B5%D1%80%D0%BC%D1%83%D0%B4%D1%81%D0%BA%D0%B8-%D1%82%D1%80%D0%B8%D1%8A%D0%B3%D1%8A%D0%BB%D0%BD%D0%B8%D0%BA-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news704312.html", "text": "Опасна местност в България е дубликат на феномена Бермудски триъгълник, разкриват световни изследователи и мистици. Над прохода Траянови врата се случват странни работи – изчезват хора, появяват се митични създания, самолети се разбиват без обяснима причина. Местните хора са убедени, че мястото е прокълнато, а историята е в подкрепа на техните твърдения. През лятото на 1969 г. някъде над прохода Траянови врата пада наш самолет. Веднага е организирано търсене на безмоторната машина. Тогава за тези неща в България не се е говорело и пишело. Катастрофата остава в пълна секретност и само хората, пряко свързани със самолетите и Държавна сигурност, са знаели за инцидента. Безмоторната машина е била пилотирана от един пилот, който загива. Търсят него и останките от самолета цели 4 денонощия. Тогава липсват сателити, техниката е значително по-елементарна и с по-малко възможности в сравнение с днес. Но и районът на прохода Траянови врата не е голям, за да не могат всички търсещи да намерят самолет и човек толкова време. Почти на петия ден сутринта изгорялата машина е открита. От пилота също имало овъглени части. Експертите били изненадани от трагедията, защото пилотът бил опитен, но черната кутия показала, че той не е успял да овладее турбуленцията и въздушната яма над Траянови врата буквално го е засмукала и повалила на земята. Всичко това дало повод за едно категорично решение – над това място вече да не летят самолети. И това е така вече 48 години. Местността е известна и с други странни явления. Хората от съседните села разказват за отвличания, а сред жертвите, спрягани до днес, са петима души, които изчезнали безследно. Ангел Радев, Петър Свиленов, Стоян Димчев, Цонка Прометеева и Харалампи Бузев не са открити и до сега. Те изчезват в рамките на 2 години – между 1971 и 1973 г., а близките им не могат да си обяснят случилото се и до днес. Освен това странно свистене се чувало около крепостта Маркова механа до прохода Траянови врата. Това ставало вечер, като се стъмни. Местните смятали странните звуци за дело на самодиви или на други мистични същества. Но през 1975 г. крепостта Маркова механа била проучена от археолози. Те останали потресени от странната енергия, насъбрана тук. Всъщност мястото има кървава история от столетия. Именно тук войската на цар Самуил удържа най-голямата победа над византийския император Василий II през 986 г. Проходът Траянови врата е бил едно от малкото места, през които можело да се мине от Софийското поле към Горнотракийската низина. Затова всички, които са го владели, са го бранели настървено, като се почне още от тракийското племе беси. След тях идват римляните и византийците. Смята се, че проходът е кръстен на римския император Траян, който си направил резиденция тук и в нея починал.", "date": "2017.11.13", "title": "МИСТЕРИЯ! Хора изчезват в Бермудски триъгълник в България!"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%88%D0%BE%D0%BA-%D1%83%D1%87%D0%B5%D0%BD%D0%B8%D1%87%D0%BA%D0%B8-%D1%81%D0%B5-%D0%B1%D0%B8%D1%85%D0%B0-%D1%81-%D1%8E%D0%BC%D1%80%D1%83%D1%86%D0%B8-%D0%BF%D1%80%D0%B5%D0%B4-%D0%BF%D1%83%D0%B1%D0%BB%D0%B8%D0%BA%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news704352.html", "text": "Ученици продължават да решават проблемите помежду си с юмручни боеве, които се провеждат в различни части на Варна в почивните дни и извън училище. Бойните срещи стават тайно от учители и родители и пред публика от други ученици, които наблюдават битките, пише в. \"Монитор\". Последната информация за сблъсък между непълнолетни момичета достига до Регионалното управление на образованието във Варна с видеокасета. От РУО-Варна обясниха, че нямат информация дали в конкретния случай се касае за организиран бой и това предстои да се изясни от компетентните органи, които са поели разследването. Данните, с които разполагат в просветното управление, са, че става дума за конфликт между момичета, които били приятелки преди последвалата саморазправа, записана на видеото. Двете се познавали от години, но влезли в спор, който не предвещавал подобен развой на събитията. Ученичката, която нанася побой над другото момиче, е седмокласничка от ОУ „Стефан Караджа“. Тя е в училището отскоро, като преди това е учела в СОУ„Найден Геров“. Момичето няма регистрирани други прояви на агресия, на насилие или на неспазване на правилата, посочи шефката на РУО-Варна Венцеслава Генова. Битото момиче пък е от Музикалното училище и вече е получило извинения от биячката. Родителите на пострадалата не са подавали жалба по случая. В момента няма напрежение между двете страни, като момичетата дори са подновили приятелските си отношения. Въпреки това биячката е включена в целогодишна училищна програма за предотвратяване на детската агресия, а сигналът за инцидента е предаден към Второ РУП-Варна, на територията на която е ОУ „Стефан Караджа“, каза още Генова. Тя припомни, че подобен случай имаше и миналото лято, когато в междублоковите пространства на крайния квартал „Владиславово“ се биха ученички от различни гимназии във Варна. В по-далечно минало пък се припомня подобен двубой между ученици от професионалната техническа гимназия, при който след падане на единия от биещите се на земята, се удари фатално и почина.", "date": "2017.11.13", "title": "ТОТАЛЕН ШОК! Ученички се биха с юмруци пред публика във Варна"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%B5%D0%B4%D0%B8%D0%BD-%D0%BE%D1%82-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8%D1%82%D0%B5-%D0%B7%D0%B0-%D0%B3%D1%80%D1%8A%D0%BC%D0%BD%D0%B0%D1%82%D0%B8%D1%82%D0%B5-%D0%B1%D0%B0%D0%BD%D0%BA%D0%BE%D0%BC%D0%B0%D1%82%D0%B8-news704478.html", "text": "Мотива на прокурора Анита Стоева е, че има опасност Динев да се укрие, ако бъде пуснат на свобода. Съдът в Дупница остави в ареста задържания във връзка с обира на банкомат в Сапарева баня Господин Динев, съобщава \"Фокус\". На закрито заседание на съда искът на държавното обвинение е уважен. ОЧАКВАЙТЕ ПОДРОБНОСТИ!", "date": "2017.11.13", "title": "От последните минути! Оставиха в ареста един от заподозрените за гръмнатите банкомати"}
{"url": "http://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D0%B4%D0%BD%D0%B5%D1%81-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D0%B2%D0%BE%D0%B4%D0%B0-%D0%B2-%D1%81%D0%BE%D1%84%D0%B8%D1%8F-news704429.html", "text": "\"Софийска вода” временно ще прекъсне водоснабдяването в някои части на столицата, съобщиха от пресцентъра на дружеството. В понеделник във връзка с подмяна на сградно водопроводно отклонение на ул. „Тимок“, Център, се налага спиране на водоподаването от 09.00 до 16.00 часа на клиентите на „Софийска вода”, живеещи в района на: ул. „Тимок“ от ул. „Будапеща“ до ул. „Георги Сава Раковски“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Тимок“ ъгъла с ул. „Будапеща“. Във връзка с монтаж на изпускатели на ул. „Кокиче“ в с. Иваняне се налага спиране на водоподаването от 10.00 до 17.00 часа на клиентите на „Софийска вода”, живеещи в района на: ул. „Кокиче“ от ул. „Силистра“ до края на улицата, ул. „Вит“, ул. „Силистра“ и по ул. „Какач“ от ул. „Кокиче“ до края на улицата. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Кокиче“ ъгъла с ул. „Вит“.", "date": "2017.11.13", "title": "Ето къде днес няма да има вода в София"}
{"url": "http://pik.bg/%D0%B8%D0%BD%D1%82%D1%80%D0%B8%D0%B3%D0%B0-%D1%84%D0%B8%D0%BA%D0%B8-%D1%81%D1%82%D0%BE%D1%80%D0%B0%D1%80%D0%BE-%D0%B8%D0%B7%D0%B1%D1%8F%D0%B3%D0%B0-%D0%BE%D1%82-%D1%81%D0%BF%D0%B0%D0%BB%D0%BD%D1%8F%D1%82%D0%B0-%D0%BD%D0%B0-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B2%D0%B0%D1%81%D0%B8%D0%BB%D0%B5%D0%B2%D0%B0-%D1%81%D0%BD%D0%B8%D0%BC%D0%BA%D0%B8-news704484.html", "text": "След като участва на финала на \"ВИП Брадър\" и изпълни хита си \"Кой\" в дует с Мегз, както тя, така и всички звезди засвидетелстваха симпатиите си към Фики Стораро и отидоха на участието му в столичен клуб същата вечер. Шеф Петров, Дани Милев, Сашка Васева, Цуни, Енджи Касабие и съпругът й, Дани Златков със съпругата си, Дани и Александра Петканови, Антон Стефанов и дори Ваня Щерева, която винаги е твърдяла, че не харесва чалгата, показаха, че са фенове на двукратния носител на приза \"Певец на годината\" и не спряха да се забавляват на песните му. Той от своя страна им посвети всичките си изпълнения, които бяха от различни жанрове - от класически попфолк и парчета от репертоара на баща му, Човека глас Тони Стораро, през актуалните сега ритми и тотални хитове като \"Пате\", до фолклор и естрадни евъргрийни като \"Сбогом, моя любов\" на Васил Найденов. Най-много от всички обаче се забавляваше Ники Кънчев, като фаворит от музикалната програма на звездата на \"Пайнер\" определено му беше песента \"Лудо младо\". \"Беше невероятна нощ! Когато имах възможност следях с интерес формата и симпатизирах на всички участници. Затова и приех да участвам на финала. Но няма да влизам в къщата за сезона \"Most Wanted\", както се спекулира в медиите през последните дни. С моята любима още сме в меден месец и ни предстои най-хубавото нещо - появата на нашия син. Не искам да изпускам и секунда от тези сладки моменти, които имаме заедно\", побърза да опровергае слуховете от първо лице Фики. Така отпадна категорично възможността Фики да дели спалня с една от най-секси изкусителките в страната - Светлана Василева. Плеймейтката влиза тази вечер в \"Most Wanted\", заедно с Джино Биaнĸaлaнa, фолк певеца Константин,", "date": "2017.11.13", "title": "ИНТРИГА! Фики Стораро избяга от спалнята на Светлана Василева (СНИМКИ)"}
{"url": "http://pik.bg/%D0%B7%D0%B2%D1%8A%D0%BD-%D0%BD%D0%B0-%D0%BB%D0%B0%D0%BC%D0%B0%D1%80%D0%B8%D0%BD%D0%B8-%D0%BA%D1%80%D0%B0%D0%B9-%D0%B1%D0%B0%D0%BD%D1%81%D0%BA%D0%BE-%D0%B4%D0%B2%D0%B5-%D0%BA%D0%BE%D0%BB%D0%B8-%D1%81%D0%B5-%D0%BD%D0%B0%D1%86%D0%B5%D0%BB%D0%B8%D1%85%D0%B0-%D0%BD%D0%B0-%D1%81%D0%B5%D0%BB%D1%81%D0%BA%D0%B8-%D0%BF%D1%8A%D1%82-news704499.html", "text": "Няма пострадали при катастрофата между два леки автомобила на второкласен път – 19, в участъка между Буково и Господинци. Това съобщиха за Фокус от Областната дирекция на МВР – Благоевград. Инцидентът е станал малко преди 12.00 часа. Нанесени са материални щети по превозните средства. Движението в района на инцидента се извършва в една лента, като се регулира от „Пътна полиция“.", "date": "2017.11.13", "title": "Звън на ламарини край Банско! Две коли се нацелиха на селски път"}
{"url": "http://pik.bg/%D0%B5%D1%81-%D0%BF%D0%BE%D0%BC%D0%B0%D0%B3%D0%B0-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D1%81%D0%BB%D0%B5%D0%B4-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%B2-%D0%B8%D1%80%D0%B0%D0%BA-%D0%B8-%D0%B8%D1%80%D0%B0%D0%BD-news704467.html", "text": "Готови сме готови да окажем помощ на Ирак и Иран, които пострадаха при земетресението вчера, каза върховният представител по външни работи на Европейския съюз Федерика Могерини, предаде ТАСС. Първият дипломат на 28-те, пристигайки на срещата на външните и военните министри в Брюксел, изрази съболезнования към близките на загиналите и пожела бързо възстановяване на пострадалите. \"Ликвидирането на последиците на толкова опустошително бедствие е много сложна задача. Ето защо ние сме готови да помогнем на двете близкоизточни страни\", допълни тя. Помощ предложи и генералният секретар на ООН Антониу Гутериш, а Анкара изпрати спасителни екипи към постраданите райони. Съболезнования изрази и канадският премиер Джъстин Трюдо. Да припомним, трус с магнитуд 7,2 по скалата на Рихтер разтърси вчера вечерта пограничен район между Ирак и Иран. По последни данни жертвите надхвърлиха 300 души, а пострадалите са повече от 2000.", "date": "2017.11.13", "title": "ЕС помага на пострадалите след земетресението в Ирак и Иран"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B7%D0%B0-%D0%BF%D0%BE%D1%80%D1%8A%D1%87%D0%BA%D0%B0%D1%82%D0%B0-%D1%81%D1%80%D0%B5%D1%89%D1%83-%D0%B3%D0%B5%D0%BD-%D0%BF%D0%B5%D1%82%D1%80%D0%BE%D0%B2-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%B4%D0%B0-%D1%82%D0%B5%D0%B6%D0%B8-%D0%BD-news704474.html", "text": "- Нека уточним нещо. Още навремето има отказ от образуване на дело по тези материали - нали така?! Ясно е, че няма нарушение. - Значи имаме произнасяне от втора инстанция, че няма нарушения. Така има потвърждаване на вече написана констатация, че няма нарушения и няма причина да са се води дело и т.н. - Два пъти прокуратурата казва, че няма нарушения. Какво да коментирам? Нека това решение и оставката на генерал Петров да тежи на съвестта на тези клакьори от Би Ти Ви и другите папагали, които в продължение на седмица не спряха да се упражняват на гърба на генерал Петров! - Явно... Аз съм го казвал вече няколко пъти - че дневният ред и ръководството на държавата се прави от Би Ти Ви и Нова телевизия. А дали е нормално това и хората могат да преценят. Ако продължаваме така, всичко читаво и хубаво ще бъде унищожено, а на власт ще дойдат папагали от тези две медии.", "date": "2017.11.13", "title": "САМО В ПИК! Вицепремиерът Валери Симеонов за поръчката срещу ген. Петров: Оставката да тежи на съвестта на клакьорите от Би Ти Ви!"}
{"url": "http://pik.bg/%D0%BA%D0%B0%D0%BC%D0%B8%D0%BE%D0%BD-%D1%80%D0%B0%D0%B7%D0%BC%D0%B0%D0%B7%D0%B0-%D1%82%D0%B0%D0%BA%D1%81%D0%B8-%D0%BD%D0%B0-%D0%B2%D1%8A%D0%B7%D0%BB%D0%BE%D0%B2-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news704494.html", "text": "Катастрофа е станала преди минути на един от най-натоварените булеварди в града – „Мито Орозово“. Такси на фирма „Корект“ се движело в крайна дясна лента в посока центъра на града. Успоредно с него в средната лента вървял камион „Камаз“. Изневиделица водачът на тежката машина решил да се престрои вдясно, без изобщо да погледне на огледалата има ли там друг участник в движението. Той размазал лявата страна на колата, нанасяйки значителни материални щети по ламарините, спукана е и едната гума, съобщава \"БулНюз\". В момента на мястото на произшествието има полиция, която документира случая. Движението по натоварения врачански булевард е затруднено заради двете превозни средства, които заемат едната пътна лента. Трафикът там е още по-интензивен поради факта, че друга ключова отсечка – ул. „Христо Ботев“, е затворена за ремонт и в момента това е единственият маршрут към най-големия квартал на Враца – „Дъбника“.", "date": "2017.11.13", "title": "Камион размаза такси на възлов булевард във Враца"}
{"url": "http://pik.bg/%D0%B3%D1%83%D1%80%D0%B1%D0%B5%D1%82%D1%87%D0%B8%D0%B8-%D1%80%D0%BE%D0%BC%D0%B8-%D0%B7%D0%B0%D0%B4%D1%80%D1%8A%D1%81%D1%82%D0%B8%D1%85%D0%B0-%D0%B3%D0%BA%D0%BF%D0%BF-%D0%BC%D0%B0%D0%BA%D0%B0%D0%B7%D0%B0-%D0%BD%D0%B0-%D0%BF%D1%8A%D1%82-%D0%B7%D0%B0-%D0%B3%D1%8A%D1%80%D1%86%D0%B8%D1%8F-news704394.html", "text": "„На местните давали по 35 евро на ден, ние ще работим на „тарлата“ за 20“, разкрива един от мургавите пътници, които задръстиха граничния пункт „Маказа“. На пункта няма много коли, но има необичайно много преминаващи ГКПП-то пеша. На изход България граничните служители отварят и второто трасе. „Ако не слезем от буса, няма да го пуснат. Претоварени сме. Може и да глобят шофьора“, обяснява гурбетчията, който е тръгнал към „тарлата“. Така нарича работата си в земеделието, - „тарла“ идва от турската дума за нива. Споделя още, че няколко дни ще бере киви в района на Хрисуполи, а после ще пътува до остров Тасос да подсили някоя от групите за бране на маслини. Имало вариант да бере и портокали. В 8-местното превозно средство от Сливен до първата бариера на ГКПП „Маказа“ са пътували 13 души. И в други коли със старозагорски, бургаски, ямболски регистрационни табели са пътували хора, колкото могат да се поберат. „На гишето ме питаха защо съм пеша, казах, че от другата страна на бариерата ще ни вземат с бус и ще ни закарат на „тарлата“, пояснява поелият към маслиновите градини сливналия. Стотици роми от различни региона в България пътуват тези дни към Гърция, за да берат маслини. „30 дни по 20 евро, по 8 часа на ден, ще спестя 600 евро. Храната и местото за спане са ни безплатни“, допълва мъжът и ускорява крачките, за да се скрие зад завоя, където ще се качи отново в същия бус, пише 24rodopi.com. Гърците се хвалят, че тазгодишната реколта от маслини е „много богата“. Брането ще продължи до края на февруари. Собственици на маслинови градини на остров Тасос разказаха, че има голям наплив от български работници. На мъжете надницата е 45 евро, а на жените – по 35. За бране на портокали пък плащането е в рамките на 25 евро. „Отиваме на остров Крит. 4 месеца ще берем маслини за 40 евро на ден. От март пък ни обещаха работа в строителството“, казват 4-ма шуменци, които също чакат да преминат \"Маказа\".", "date": "2017.11.13", "title": "ГУРБЕТЧИИ: Роми задръстиха ГКПП \"Маказа\" на път за Гърция"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%BD%D0%B0-%D0%B2%D0%B8%D0%B7%D0%B8%D1%82%D0%B0-%D0%B2-%D1%80%D0%B8%D0%BC-news704550.html", "text": "Министър-председателят Бойко Борисов ще бъде на работно посещение в Рим утре. Това съобщиха от пресслужбата на Министерски съвет. Поканата за визитата беше отправена от италианския премиер Паоло Джентилони по време на двустранната им среща в рамките на Европейския съвет в Талин през септември. При разговорите си в Рим двамата ще обсъдят възможностите за задълбочаване на двустранните отношения между България и Италия особено в търговско-икономическата сфера, както и сътрудничеството в рамките на ЕС. Друг въпрос от взаимен интерес е европейската перспектива пред Западните Балкани. Усилията на България за поддържане на европейската перспектива пред страните от този регион се оценяват и споделят от Италия, израз на което беше и отправената от премиера Джентилони до премиера Борисов покана за участие в срещата от Берлинския процес, проведена през юли в Триест.", "date": "2017.11.13", "title": "ПЪРВО В ПИК! Борисов заминава на визита в Рим"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%B2-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8%D0%BA%D0%B0%D1%82%D0%B0-%D1%82%D0%BE%D1%88%D0%BE-%D1%82%D0%BE%D1%88%D0%B5%D0%B2-%D0%B7%D0%B0-%D0%B8%D0%B3%D1%80%D0%B8%D1%82%D0%B5-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8-%D0%BC%D0%B0%D1%81%D0%BA%D0%B8%D1%82%D0%B5-%D0%BD%D0%B0--news704446.html", "text": "Живата легенда на българската журналистика Тошо Тошев сваля маските на \"дебилизма\" в политиката и медиите - за какво се използва вотът на недоверие и има ли той почва у нас; кой клати държавата на прага на европредседателството; гушнаха ли се отново БСП и ДПС и докъде ще ги доведе последната им прегръдка; какво плаши ГЕРБ и защо премиерът Бойко Борисов се хвърли в международната политика; ще оцелеят ли патриотите след участието си във властта; каква е играта на президента Румен Радев и кой ще видим на финала ѝ; как забогатяват журналистите и защо станаха по-необичани от политиците; ще има ли голям взрив в медийната вселена и какво ще остане след него? \"През живота ми с кого ли не съм се срещал, но от това, което съм виждал и чел от проф. Иво Христов, мисля, че той е изключително интелигентен и смел учен и мъж\", заяви в началото на разговора Тошо Тошев. Той заяви, че \"истината боли\". \"Но тук е въпросът, че политикът трябва да бъде по-внимателен\", отбеляза Тошев. \"Ива, ти правиш интервю с мен, искаш ли аз да спомена нещо за европредседателството?... В едно интервю авторът е този, който задава въпросите... и който получава хонорара. Но ако Бойко Василев, който е един много опитен журналист, беше попитал нещо господин Радев, предполагам, той нямаше да каже: \"Без коментар\". Или да го прекъсне: \"Чакай сега да си задам един въпрос за европредседателството\", коментира Тошев интервюто на президента Радев, дадено пред \"Панорама\". \"Аз малко оправдавам генерала, защото те го атакуваха по най-болното място, където е най-добрият специалист - по грипените. Аз няма как да имам специализирано мнение за грипените, но по принцип мисля, че е добре да се купят нови самолети... Ако питаш мен - защо \"Грипен\", защо Ф-16, а не Ф-35 - последният писък на американската авиация. Ами защото за тая работа нямаме пари. Т.е. президентът, не знам доколко разбира от президентстване, учи се, но от самолети разбира. Той се държи достойно, не шикалкави и не мърляви като един негов бивш предшественик\", коментира видният известният журналист. Той отбеляза, че в икономически план в недалечното минало бяхме изпреварили румънците: \"Сега те са над 60% над нас. Това е стряскащо! Знам, че вървят по-добре, но че чак толкова..., това е стряскащо! Ако така върви Румъния, след 20 години тя ще изравни средноевропейските стандарти. А за България това и след 50 няма да стане... Това всичко е въпрос на държавно ръководство и умения, по дяволите\". По темата за вота на недоверие, иницииран от БСП, той коментира: \"При ДПС, които искат също да участват в тоя фестивал, правителството няма да падне от това. Доколкото си спомням, по време на демократичните години, един вот и то не на доверие - при Филип Димитров мина. През 92-ра година... Вотът на недоверие е едно от най-мощните средства, които конституцията дава на която и да е опозиция. Знаеш ли, колко ще ми липсва в тези прения, Антон Тодоров. Този титан на мисълта, този исторически шампион на пленарното глаголстване. Такива думички вадеше, Боже мой!\". Запитан дали Корнелия Нинова е реализирала \"смисъла на съществуването на БСП\", Тошев отговори: \"Безспорно е, че тя съживи БСП. И то не само заради удвояването на депутатското присъствие на БСП в народното събрание. Но има живот. Ако щеш, по тая причина има живот в парламента. Но той не е много качествен. Прилича на циганско гето парламентът. Но така или иначе БСП е жива. Вероятно не е толкова просто да стане и мъдра... Едва ли мислиш, че мъдростта на дядо Благоев се прелива в Корнелия Нинова. Но БСП в момента е жива, по някой път прекалено дребнава със себе си сама. Примерно - не мога да си представя защо беше загубена толкова много енергия да се разобличава едно нещо, на което няма какво да му се разобличава - срещата в кабинета на Георги Гергов. Тук се хвърли толкова национална енергия! И БСП се лиши от един добър оратор, стабилен мъж и безспорно умен човек\". \"Пак ще повторя - безспорно е едно - партията БСП, една година по-късно, изглежда много по-различно и много по-добре. И това личи много по настървеността, с която многоуважаемият господин Борисов и не по-малко уважаваният господин Цветанов се нахвърлят върху госпожа Нинова за предстоящия вот\", допълни Тошев. Според него \"много пара се вдига за това европредседателство\". \"На какво ще се превърне център България - на няколкостотин брюкселски чиновници!\", отбеляза той. Тошев коментира и възобновените скандали с приватизацията, в които е замесено името и на Корнелия Нинова. \"Е, това е нещо дребно в сравнение с десетките хиляди продадени активи по това време, времето на Костов. Иначе имам какво да кажа. Аз мисля, че ако може някак си лошата приватизация да се канонизира като вечно престъпление, няма нищо лошо. Всички, откраднали или присвоили с небрежност, некадърност - под ударите на закона... Примерно - продава се \"Кремиковци\" за 1 лев, при условие, че е задлъжнял за няколкостотин милиона. Защо?!\", попита той. Тошо Тошев попита защо няма осъдени или поне изкарани на светло лоши приватизационни сделки. Темата за \"доходите на журналистите\" и \"внезапното забогатяване на Ани Цолова или Виктор Николаев\" той коментира така: \"За много бедните хора, които взимат по 500 лв, си мислят, че ще живеят богато, ако взимат по 1000 лева заплата\". \"Аз съм го казвал неведнъж - демокрацията дойде на власт, а не това или онова правителство... Но демокрацията дойде на власт и благодарение и на медиите. По онова време медиите бяха предимно вестниците. Те се продаваха в многомилионни тиражи... Нашата професия е професията, в която ми е било винаги най-приятно - това удоволствие да работя във вестник не съм го изпитал по никакъв друг начин... А съвременните медии получиха дар от Господа - интернет. Това до голяма степен уби вестникарството, особено за една бедна държава като България\", заяви Тошо Тошев. Той подчерта, че в съвременните медии няма публицистика: \"Публицистика няма нито в Би Ти Ви, нито в Нова телевизия. Защо скриха в нула часа един талантлив журналист - Милен Цветков?! Ами Би Ти Ви - Цветанка Ризова - половин час. Няма да анализираме как изглежда тя - не визуално, а политически. Каква телевизия е това?! Аз съм против сутрешните публицистики. Не може сутринта да ти започва с Цветан Цветанов, Цецка Цачева или Корнелия Нинова\". Запитан как ще нарече демокрацията 28 години след 10 ноември, той отговори: \"Избирам безспорно 28 години не преди, а след демокрацията. Основното е, че не ни е страх в момента\".", "date": "2017.11.13", "title": "САМО В ПИК TV! Легендата в журналистиката Тошо Тошев за игрите на Румен Радев и маските на \"дебилизма\""}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%81%D0%BB%D0%B5%D0%B4-30-%D0%B3%D0%BE%D0%B4%D0%B8%D0%BD%D0%B8-%D0%B2%D1%81%D1%8F%D0%BA%D0%BE-%D0%B2%D1%82%D0%BE%D1%80%D0%BE-%D0%B4%D0%B5%D1%82%D0%B5-%D1%89%D0%B5-%D0%B5-%D1%81-%D0%B0%D0%BB%D0%B5%D1%80%D0%B3%D0%B8%D0%B8-news704525.html", "text": "Понастоящем честотата на от детската популация. За това предупреди д-р водещ алерголог по време на пресконференция по повод старта на , която ще се проведе от 20-ти до 22-ри ноември. Тази година кампанията е насочена към различните . В топ 5 на алергените попадат са никелът, . Оказва се, че никелът е най-честата причина за . Една пета от световното население е . Между 20-30% от тези хора реагират и на никела - които също съдържат никел и предизвикват алергия. При някои хора алергията е толкова силна, че те дори . Популярните спинъри също имат Така досега в кампаниите са тествани около 1 800 човека. Тестването по време на кампанията е безплатно. Оказва се, че около 60% от тестваните са алергични към козметични продукти, които остават по кожата. Всяка година алерголозите акцентират върху така наречената козметична безопасност. Експертите напомнят, че съставките в тях често предизвикват алергия, макар и да са скрити зад етикета на така наречените \"сгъстители или емулгатори\". Биокозметиката също е опасен , който те имат. И тази година ще бъдат извършвани тествания за професионални кожни Мястото е клиниката При тях така наречените . Така наречените акрилати алергени са били избрани за алерген на 2012 г. и са причина за появата на контактен дерматит. Предозирането с и последващото много лесно навлизане на алергени. В перилните препарати най-често пък се съдържа консервантът През 2050 г. всяко второ дете в индустриализирания свят ще се ражда с някаква форма на атопичен дерматит. заболяването достига 25% Развигор Дърленски IX-та национална кампания за диагностика и профилактика на кожните алергични заболявания кожни алергични заболявания като атопичен дерматит, уртикария и контактен дерматит кобалтът, хромът, калиевиябихромат, парфюмите и перувианският балсам контактния дерматит алергично към никел в храната, който се съдържа в ядки, броколи, зелен фасул, както и в някои от консервните кутии не могат да ползват прибори за хранене никел и могат да предизвикат алергия. алерген заради етеричните масла и високия алергичен потенциал алергии при фризьорите и козметиците. \"Евродерма\" - София. гел лакове също съдържат алерген измивни и перилни препарати става една от причините за нарушение на защитната бариера на кожата метилизотиазолинон, който също е причина за алергия.", "date": "2017.11.13", "title": "ШОКИРАЩА ПРОГНОЗА! След 30 години всяко второ дете ще е с алергии"}
{"url": "http://pik.bg/%D0%B1%D0%B5%D0%BB%D0%B5%D0%B6%D0%BA%D0%B0-%D0%BD%D0%B0-%D0%B2%D1%85%D0%BE%D0%B4%D0%B0-%D0%BD%D0%B0-%D0%B3%D0%B0%D1%80%D0%B0%D0%B6-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%BF%D0%BE%D0%B1%D1%8A%D1%80%D0%BA%D0%B0-%D1%84%D0%B5%D0%B9%D1%81%D0%B1%D1%83%D0%BA-%D0%BD%D0%B0-%D1%87%D0%BE%D0%B2%D0%B5%D0%BA%D0%B0-%D0%BF%D1%80%D0%BE%D1%81%D1%82%D0%BE-%D0%BC%D1%83-%D0%BF%D0%B8%D1%81%D0%BD%D0%B0-%D0%BE%D1%82-news704387.html", "text": "Междусъседските разпри са често срещано явление навсякъде, но в най-скъпия квартал на Варна - Гръцката махала борбата за всяка педя земя е жестока. Съсед се е видял в чудо от комшиите и е залепил бележка с много културен и крайно интересен текст на входа на гаража. Обичайно е такива бележки да се лепят във връзка с проблеми с паркирането, но тук случаят е друг, предава петел. Става въпрос за кучетата на съседа, които редовно наторяват дворното място.", "date": "2017.11.13", "title": "Бележка на входа на гараж във Варна побърка \"Фейсбук\"! На човека просто му писна от..."}
{"url": "http://pik.bg/%D1%81%D0%B5%D0%B4%D0%BC%D0%B8%D1%87%D0%B5%D0%BD-%D0%BB%D1%8E%D0%B1%D0%BE%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-news704433.html", "text": "Най-щастливите дни за любов ще са в началото на тази седмица, благодарение на Венера, Юпитер и Нептун. За някои зодиакални знаци любовната магия ще продължи, докато при други не са изключени конфликти. Какво ви очаква според зодията, вижте в любовния ни хороскоп, съобщава \"днес.бг\". Овен През тази седмица ще е добре да положите малко повече усилия, за да увеличите магнетичните секс вибрации помежду ви. Бихте могли да направите нещо, което никога не сте правили преди това, което ще отведе интимната ви връзка до следващо ниво. Това може да са тантрически сексуални практики. Опитайте докато правите любов да погледнете дълбоко в очите си партньора. Ще почувствате силна връзка. Но хармонията ви може да бъде нарушена от желанието на половинката ви да контролира вашите решения, свързани с кариерата ви. Не го позволявайте. Телец Романтичната енергия ще продължава да бъде част от вашия любовен живот. Тази седмица Венера и Юпитер ще окажат положителни вибрации на партньорския ви сектор. По един или друг начин ще покажете силните си чувства един към друг. В действителност, може да се почувствате така, сякаш сте намерили мъжа или жената на живота си. Близнаци Обвързаните представители на зодията ще се радват на подкрепата на половинката си. Той или тя ще ви помогне да подобрите здравословното си състояние, но също така ще има желание да ви подкрепи и в домакинството. Каквито и да са жестовете към вас, всичко ще ви накара да се чувствате много по-добре, животът ви ще бъде по-лесен. Близнаци, вие сте благословени. Лъв Моментът е подходящ да представите вашата нова половинка на семейството си. Той или тя ще бъде много добре приета, а вие ще се чувствате щастливи. Необвързаните Лъвове също могат да се радват на положителното влияние на звездите и кой знае – може да ги очаква ново запознанство. Дева Комуникацията между вас и половинката ви ще продължава да се развива хармонично. Всъщност темите, които ще обсъждате, ще ви помогнат да достигнете нови и дълбоки духовни височини. Ако сте необвързани, ще преразгледате вашите критерии за избор на партньор и може би ще установите, че те са малко ограничени. Как да спечелите любовта и сърцето на жена от зодия Везни? Везни Някои от обвързаните представители на зодията може да се окажат в спор с половинката си. Спорът може да е породен от финансови въпроси и това, че той или тя завиждат на финансовите ви успехи. Спорът може да възникне и в резултат на това, че не споделяте едно и също мнение по даден въпрос. Колкото повече вървите един срещу друг, толкова по-трудно ще постигнете консенсус. Скорпион Вселената неслучайно е избрала вас, скорпиони, за да ви прати положителната си енергия. Тези вибрации ще продължите да усещате и през тази седмица. Ще се почувствате обичани, ценени от половинката си. Ако сте необвързани, обърнете внимание на някого в обкръжението ви. Вашата духовна връзка може да прерасне в романтика. Вълнуваща ще бъде седмицата за Стрелците. Движите се в опасни води и ако сте необвързани може да се забъркате в тайна любовна афера. Засега всичко изглежда върви добре, но дълбоко в себе си знаете, че е просто въпрос на време тази афера да ви изгори. Обвързаните стрелци ще се насладят на компанията на любимия човек. Времето, прекарано с приятелите ви, по някакъв начин ще подобри любовта ви тази седмица. Обвързаните Козирози ще се радват на повече положителни емоции, благодарение на социалната обстановка. За тези от вас, които търсят нова любов, има шанс да започнат такава с приятел или техен приятел да ги запознае с нова и интересна личност. Разговорите ви с приятел за любовта, ще ви помогнат да видите нещата от нова перспектива. Може би това, че не сте на едно мнение с половинката ви е накарало по някакъв начин да се отдалечите един от друг. Дали желанието ви да бъдете на всяка цена прави не блокира романтиката? С любимия човек сте готови да планирате така мечтаното от вас пътуване. На едно мнение сте, че похарчените средства ще ви донесат много положителни емоции и красиви спомени. Споделянето на едни и същи ценности е ключов фактор за щастливата връзка. Стрелец Козирог Водолей Риби", "date": "2017.11.13", "title": "Седмичен любовен хороскоп "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%8A%D1%81-%D1%81%D1%83%D0%BF%D0%B5%D1%80-%D0%BD%D0%BE%D0%B2%D0%B8%D0%BD%D0%B0-%D0%BE%D1%82-%D0%B1%D1%80%D1%8E%D0%BA%D1%81%D0%B5%D0%BB-news704514.html", "text": "Европейската комисия окончателно е одобрила отпускането на 330 млн. евро от кохезионния фонд за лотове 3,1 и 3,3 на автомагистрала „Струма“ – Благоевград-Крупник и Кресна-Сандански. Това съобщи премиерът Бойко Борисов в страницата си във Фейсбук. Припомняме, че това беше една от темите, които министър-председателят постави миналата седмица в Брюксел, а регионалният министър Николай Нанков и министърът на транспорта Ивайло Московски заяви в парламента в петък, че съвсем скоро започва изграждането на и на пътищата. ", "date": "2017.11.13", "title": "ПЪРВО В ПИК! Борисов със супер новина от Брюксел"}
{"url": "http://pik.bg/%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%BD%D0%B0-%D0%BE%D1%81%D1%82%D1%80%D0%BE%D0%B2%D0%B0-%D0%B4%D0%B0%D0%B2%D0%B0%D1%82-%D0%B8%D0%BC-%D1%81%D1%82%D0%B0%D1%82%D1%83%D1%82-%D0%BD%D0%B0-%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%BE-%D0%BF%D1%80%D0%B5%D0%B1%D0%B8%D0%B2%D0%B0%D0%B2%D0%B0%D1%89%D0%B8-news704531.html", "text": "Лондон планира да даде статус на постоянно пребиваващи на българите, които вече живеят и работят във Великобритания. Това заяви посланик Ема Хопкинс в Пловдив днес по повод предстоящия Брекзит, предава \"Пловдив 24\". „Искаме да кажем на българите, че бихме искали да останат. Ценим хората, които идват да учат във Великобритания. Ценим хората, които допринасят за икономиката на Великобритания. Целта ни е, когато един българин получи статус на постоянен гражданин, то той да го притежава завинаги, дори и ако в един момент се върне в България, то пак ще продължи да го има“, каза Ема Хопкинс. По думите й в момента Лондон очаква единствено съгласие от ЕС по това предложение. За тепърва пристигащите посланик Хопкинс поясни, че след Брекзит, който ще се случи след март 2019 година, ще има 2-годишен преходен период. „А и след това ние винаги ще имаме нужда от хора, от имигранти от Европа, но трябва да решим кои сектори са важни за нас и за кои сектори ще имаме нужда от хора“. Визи за Великобритания обаче няма да са нужни“, категорична бе тя. „Имаме договорености с много държава по света, които не се нуждаят от визи. Не смятам, че ще наложим визи на най-близките ни 27 приятели в Европа, сред които е и България“, поясни британският посланик у нас.", "date": "2017.11.13", "title": "Важна новина за българите на Острова! Дават им статут на постоянно пребиваващи"}
{"url": "http://pik.bg/%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%B2-%D0%B8%D1%80%D0%B0%D0%BD-%D1%81%D1%82%D0%B0%D0%BD%D0%B0%D1%85%D0%B0-407-news704566.html", "text": "Tehran Times. Според последни данни пострадалите са над 6,600 души, предаде Фокус. Броят на жертвите от земетресението в Иран достигна до 407 души, пише местното издание Във вечерните часове на неделя районът по границата между Иран и Ирак бе ударен от разрушително земетресение. По данни на Европейския средиземноморски сеизмологичен център трусът, регистриран в 21.18 часа (местно време), е бил с магнитуд от 7,6 по скалата на Рихтер, а Геологическият топографски институт на САЩ оцени силата му на 7,2 по Рихтер. Епицентърът на труса бе на 204 км североизточно от иракската столица Багдад и на 108 км западно от Керманшах, Иран, с дълбочина от 10 км под земната кора. Той е усетен и в съседните страни, включително Турция, Кувейт и Обединените арабски емирства (ОАЕ).", "date": "2017.11.13", "title": "Жертвите на земетресението в Иран станаха 407 "}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%BD%D0%B5%D1%82%D0%B0-%D0%B2%D0%BB%D0%B0%D0%B4%D0%BE-%D0%BA%D0%B0%D1%80%D0%BE%D0%BB%D0%B5%D0%B2-%D1%80%D0%B0%D0%B7%D0%B1%D0%B8-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D1%80%D0%B5%D0%BA%D0%B5%D1%82%D1%8C%D0%BE%D1%80%D0%B8-%D1%84%D0%BE%D1%82%D0%BE%D0%B3%D1%80%D0%B0%D1%84-%D0%BD%D0%B0-%D0%B1%D0%B8-%D1%82%D0%B8-%D0%B2%D0%B8-%D0%B2%D0%B7%D0%B8%D0%BC%D0%B0%D0%BB-%D0%BF%D0%B0%D1%80%D0%B8-%D0%BE%D1%82-%D0%BD%D0%BF-news704508.html", "text": "Топ финансистът Владимир Каролев попиля водещите на сутрешните блокове в двете най-големи частни телевизии, а освен това извади и шокиращи факти за пари, взимани под масата от… фотограф в едната. Причината да ги получи е повече от скандална – участвал в проект на НПО по мътене на яйца на лешояд! Доста интересно - протестът на Банско в сутрешния блок на бТВ се отразява с гост Андрей Ковачев. Той банскалия ли е, кмет на Банско ли е, депутат от Благоевградско ли е, оператор на ски зона ли е? Май не само фотографът им Ладислав Цветков е взимал официално пари от зелените НПО-та да мъти яйца на лешояд Изглежда и нагоре по йерархията някой е мътил Току-виж излезе прав Валери Симеонов за някои кадри в тази телевизия... ;) ;)", "date": "2017.11.13", "title": "БОМБА В НЕТА! Владо Каролев разби \"зелените\" рекетьори! Фотограф на Би Ти Ви взимал пари от НПО-та да мъти яйца на лешояд"}
{"url": "http://pik.bg/%D0%B3%D0%B4%D0%B1%D0%BE%D0%BF-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B8%D0%BC%D0%B0-%D0%B0%D0%BA%D1%82%D0%B8%D0%B2%D0%BD%D0%B0-%D1%81%D0%BF%D0%B0%D0%BC-%D0%BA%D0%B0%D0%BC%D0%BF%D0%B0%D0%BD%D0%B8%D1%8F---%D0%BD%D0%B5-%D0%BE%D1%82%D0%B2%D0%B0%D1%80%D1%8F%D0%B9%D1%82%D0%B5-%D1%81%D1%8A%D0%BC%D0%BD%D0%B8%D1%82%D0%B5%D0%BB%D0%BD%D0%B8-%D1%81%D1%8A%D0%BE%D0%B1%D1%89%D0%B5%D0%BD%D0%B8%D1%8F-news704571.html", "text": "ГДБОП предупреждава за активна спам кампания и съветва потребителите да не отварят съмнителни съобщения и да се снабдят с надеждни антивирусни решения, съобщават от пресцентъра на МВР. В сектор \"Киберпрестъпност\" при ГДБОП-МВР днес са регистрирани множество сигнали от интернет потребители, които са получили на електронните си пощенски кутии съмнителни имейли с предупреждение за плащане на просрочени задължения от името на фирма \"Кредисимо\" АД. В хода на извършената проверка е установено, че към спам съобщенията е прикачен зловреден файл, който компрометира компютърната конфигурация на потребителя, като извлича неправомерно лични данни, пароли за социални мрежи, пощенски кутии, банкови ресурси и други. Така заразеният компютър е възможно да бъде използван от компютърните престъпници и за редица множество други кибер атаки - разпращане на нови фишинг мейли и DDoS мрежови атаки. Не е извършена хакерска атака към \"Кредисимо\" и тяхната база данни, като фирмата не стои зад разпращането на тези съобщенията. Хакерите използват неправомерно името на компанията, за да заблудят получателите, посочват от МВР. В първите часове на спам кампанията едва три антивирусни продукта са реагирали на компютърния вирус, но след предприети действия от ГДБОП-МВР е значително увеличено количеството им. Осъществено е незабавно взаимодействие на ГДБОП с фирма \"Кредисимо\" и доставчици на електронни пощенски услуги в страната, с цел установяване източника на кибер атаката, предприемане на действия по нейното неутрализиране и уведомяване на обществеността за възникната опасност.", "date": "2017.11.13", "title": "ГДБОП предупреди: Има активна спам кампания - не отваряйте съмнителни съобщения"}
{"url": "http://pik.bg/%D0%B5%D1%82%D0%BE-%D1%82%D0%B8%D1%82%D1%83%D0%BB%D1%8F%D1%80%D0%B8%D1%82%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-news704584.html", "text": "Националният отбор на България излиза за проверка със Саудитска Арабия. Срещата е последна за подопечните на Петър Хубчев за 2017 година. Двата тима ще премерят сили на стадион \"Рестело\" в Лисабон, а мачът е от 19:00 часа българско време. БЪЛГАРИЯ (4-1-4-1): Пламен Илиев - Михаил Александров, Николай Бодуров, Васил Божиков, Антон Недялков - Георги Костадинов - Тодор Неделев, Симеон Славчев, Мартин Райнов, Ивелин Попов - Спас Делев Резерви: Благой Макенджиев, Александър Дюлгеров, Георги Миланов, Иван Минчев, Александър Тонев, Ивайло Димитров, Александър Цветков, Андрей Гълъбинов Селекционер: Петър Хубчев САУДИТСКА АРАБИЯ: Ал Оваис, Ос. Хавсави, Ал Шахрани, Ом. Хавсави, М. Хавсави, Ал Бурик, Ал Хаибра, Ал Шехри, Ал Давсари, Отаиф, Ал Казаа Резерви: Ал Муса, Бакшвеен, Ал Моашер, Асери, Ал Джасим, Ал Мовалад Селекционер: Едгардо Бауса", "date": "2017.11.13", "title": "Ето титулярите на България и Саудитска Арабия"}
{"url": "http://pik.bg/%D0%BF%D0%BE%D0%B6%D0%B0%D1%80%D0%BD%D0%B8%D1%82%D0%B5-%D0%B2-%D0%BF%D0%B0%D0%BC%D0%BF%D0%BE%D1%80%D0%BE%D0%B2%D0%BE-%D0%B8-%D0%B1%D0%BE%D1%80%D0%BE%D0%B2%D0%B5%D1%86-%D0%BE%D1%81%D1%82%D0%B0%D0%B2%D0%B0%D1%82-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D1%81%D0%B5%D0%B7%D0%BE%D0%BD%D0%B0-news704574.html", "text": "Това стана ясно след извънредна среща при премиера Бойко Борисов с кметовете на Чепеларе Славка Чакърова и на Самоков Владимир Георгиев. По-рано хотелиери, собственици на гори и жители на селата край Пампорово блокираха главния път, който минава през курорта. Хората протестираха в защита на пожарната служба в комплекса. Пожарните служби в зимните курорти Пампорово и Боровец няма да бъдат закрити до края на сезона. Пожарните служби в зимните курорти Пампорово и Боровец няма да бъдат закрити до края на сезона.", "date": "2017.11.13", "title": "Пожарните в Пампорово и Боровец остават до края на сезона"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D0%B1%D1%81%D1%8A%D0%B4%D0%B8-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE%D1%82%D0%BE-%D1%81-%D0%B5%D0%B1%D0%B2%D1%80-%D1%81-%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%B1%D0%B0%D0%BD%D0%BA%D0%B0%D1%82%D0%B0-%D0%BF%D0%B8%D0%B5%D1%80-%D1%85%D0%B0%D0%B9%D0%BB%D0%B1%D1%80%D0%BE%D0%BD-news704586.html", "text": "Доброто сътрудничество между България и Европейската банка за възстановяване и развитие и потенциалът за бъдещо сътрудничество бяха обсъдени на среща на министър-председателя Бойко Борисов с вицепрезидента на ЕБВР Пиер Хайлброн, съобщиха от правителствената пресслужба. Хайлброн отбеляза ръста на българската икономика, инвестициите и потреблението, които са отчетени в последния анализ на банката. Според премиера Борисов страната ни е предвидим партньор, който залага на фискалната дисциплина. Той посочи, че основните инвестиции са в сектори, които генерират растеж, като образование и инфраструктура. Политиката на правителството е насочена към подобряване на бизнес средата чрез реформа на административното обслужване, поддържане на ниски данъци и борба с данъчните измами и контрабандата, каза Борисов. Българският премиер и вице-президентът на ЕБВР обсъдиха и перспективите за европейска интеграция на Западните Балкани. Чрез реализирането на проекти в областта на инфраструктурата и особено газовата, транспортната и цифровата свързаност Западните Балкани ще се приближат осезаемо към европейските си съседи. През октомври тази година президентът на ЕБВР Сър Сума Чакрабарти покани премиера Борисов заедно да открият Срещата на върха за инвестиции в Западните Балкани, която ЕБВР организира през февруари 2018 г. в Лондон. На срещата присъстваха вицепремиерът Томислав Дончев, както и Шарлът Ру, управляващ директор на ЕБВР за Централна и Югоизточна Европа и Лариса Манастърли, директор за България на банката.", "date": "2017.11.13", "title": "Премиерът Борисов обсъди сътрудничеството с ЕБВР с вицепрезидента на банката Пиер Хайлброн"}
{"url": "http://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D1%81-%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B1%D1%83%D0%BB-%D0%B4%D0%BE%D0%BD%D0%B4%D1%83%D0%BA%D0%BE%D0%B2-%D0%B5%D1%82%D0%BE-%D0%BA%D0%BE%D0%B3%D0%B0-%D0%B3%D0%BE-%D0%BE%D1%82%D0%B2%D0%B0%D1%80%D1%8F%D1%82-%D0%B7%D0%B0-%D0%BA%D0%BE%D0%BB%D0%B8-news704501.html", "text": "Заявила съм на изпълнителите на ремонта на бул. \"Дондуков\", че ги контролират не само надзорът и общината, но и всички граждани. Това коментира пред журналисти кметът на София Йорданка Фандъкова. \"Обектът \"Дондуков\" е в строителство, продължава да се работи, има да се довършва\", заяви Фандъкова. \"Нека да имаме малко търпение - 20 ноември е скоро, когато ще пуснем движението. До 1 декември им е срокът за завършване по новите уточнени срокове. Надзорът ще си свърши работа. Ако не е направено нещо както трябва, ще си го направят отново. Наистина мисля, че непрекъснатият ежедневен коментар е важен, контролът от страна на цялото общество също. Аз съм заявила на изпълнителите, че тях ги контролират не само надзорът и общината, но ги контролират всички граждани, които минават. Очаквам да си свършат работата както трябва, но в момента не мога да коментирам качество, защото то все още не е готово\", заяви Фандъкова. Тя обяви също, че третият лъч на софийското метро се изгражда в срок, като до края на 2018 г. предстои тунелопробивната машина да излезе на Малък градски театър \"Зад канала\". \"Много е трудна задачата, не става толкова лесно, но за наша радост метрото се движи в съответните срокове и очакваме да бъде завършено в срок\", увери софийският градоначалник, като уточни че машината в момента излиза от станцията на бул. „България\" и бул. „Иван Ев. Гешов\".", "date": "2017.11.13", "title": "Фандъкова с важна новина за бул. \"Дондуков\"! Ето кога го отварят за коли"}
{"url": "http://pik.bg/%D1%82%D0%B0%D0%B9%D0%BD%D0%B0-%D1%81%D0%B8%D0%BB%D0%B0-%D1%80%D1%83%D1%81%D0%BA%D0%B8-%D1%80%D0%B8%D1%82%D1%83%D0%B0%D0%BB%D0%B8-%D0%B7%D0%B0-%D1%80%D0%B0%D0%B7%D0%B2%D0%B0%D0%BB%D1%8F%D0%BD%D0%B5-%D0%BD%D0%B0-%D0%BF%D1%80%D0%BE%D0%BA%D0%BE%D0%B1%D0%B0-news704314.html", "text": "Mнoгo xopa cмятaт, чe мaгиятa e oбиĸнoвeнa измиcлицa и тoвa пpoдължaвa дo мoмeнтa, в ĸoйтo yceтим въpxy ceбe cи paзpyшитeлнaтa и плaшeщa cилa нa тoвa пoнятиe. Maгиятa мoжe дa зaceгнe здpaвeтo, мaтepиaлнoтo пoлoжeниe, личния живoт, a мoжe и дa изпpaти чoвeĸ в гpoбa. Oт дpeвнocттa пpи pycĸитe нapoди, ocвeн xoдeнeтo пo мaгьocници, ce пpaĸтиĸyвaли мeтoди, oбeдинявaщи в ceбe cи oпитa нa пpaвocлaвнитe xpиcтияни и няĸoи eзичecĸи oбичaи. Eдин oт нaй-пpocтитe cпocoби зa paзвaляне на мaгиятa e дa cъбepeм бoĸлyĸ oт paзличнитe чacти нa дoмa в ĸъpпa, с ĸoятo ca бъpcaни cълзитe нa тoзи, на когото е нaпpaвeно проклятието. В кърпата се слагат и няĸoлĸo изгopели въглeни oт пeчĸaтa. Всичко това се завързва със здрав възел. Привечер или в полунощ вързопът се отнася на кръстопът, намиращ се в близост до дома. Важно е мястото денем да е оживено, а не пусто. Енергиите на преминаващите оттам хора ще спомогнат натовареният с магия да се отърве от нея и да се освободи от злото. По безобиден и лесен начин се разваля и магията на красотата, която често се прави на хубави момичета, които за отрицателно време повяхват. B тaĸъв cлyчaй дpeвнитe pycнaци взимaли oгpoмeн ĸapтoф, paзpязвaли гo нaпoлoвинa и нaтpивaли лицето на омагсьосания с него. После картофът се оставя на сухо място, без влага, където да повехне както направената прокоба. Oщe eдин cпocoб зa paзвaлянe нa мaгия, направена за цялото семейство, е паленето на църковни свещи. След като е запалена, трябва с нея да се обходи домът и да се направят три кръга около главата на извършващия ритуала. Където пламъкът й започва да се тресе, а восъкът – да пръска, там са хвърлени лошите очи. След прекадяването магията се изчиства.", "date": "2017.11.13", "title": "ТАЙНА СИЛА! Руски ритуали за разваляне на прокоба"}
{"url": "http://pik.bg/%D0%B4%D0%B2%D0%B5-%D0%BC%D0%BE%D0%BC%D1%87%D0%B5%D1%82%D0%B0-%D0%BC%D0%BB%D0%B0%D1%82%D0%B8%D1%85%D0%B0-%D0%B4%D0%B5%D1%81%D0%B5%D1%82%D0%BE%D0%BA%D0%BB%D0%B0%D1%81%D0%BD%D0%B8%D0%BA-%D1%83%D1%87%D0%B5%D0%BD%D0%B8%D0%BA%D1%8A%D1%82-%D0%B5-%D1%81-%D0%BC%D0%BD%D0%BE%D0%B6%D0%B5%D1%81%D1%82%D0%B2%D0%BE-%D1%85%D0%B5%D0%BC%D0%B0%D1%82%D0%BE%D0%BC%D0%B8-%D0%BF%D0%BE-%D0%B3%D0%BB%D0%B0%D0%B2%D0%B0%D1%82%D0%B0-news704535.html", "text": "Две момчета на 17 години са нанесли побой на десетокласник в Нова Загора. Инцидентът е станал на 10 ноември ,около 10:00 часа на ул. „Патриарх Евтимий“ , съобщиха от ОД на МВР-Сливен. Вследствие на това, пострадалият ученик е с множество хематоми по главата. Днес е изписан от болницата. \"Причината за побоя е в процес на установяване. По случая е образувано бързо досъдебно производство\", съобщи за Дарик говорителя тна Прокуратурата в Бургас Мирослав Драганов и уточни, че учениците нямат криминално минало. \"Регионалното управление по образование в Сливен е уведомил министерството на образованието и науката\", заяви Бисерка Михалева, началник на РУО-Сливен.", "date": "2017.11.13", "title": "Две момчета млатиха десетокласник, ученикът е с множество хематоми по главата"}
{"url": "http://pik.bg/%D0%B8%D0%B7%D0%B3%D0%BE%D1%80%D1%8F-%D0%B0%D0%B2%D1%82%D0%BE%D0%B1%D1%83%D1%81%D1%8A%D1%82-%D0%BD%D0%B0-%D1%82%D0%B5%D0%B0%D1%82%D1%8A%D1%80%D0%B0-%D0%B2-%D1%80%D0%B0%D0%B7%D0%B3%D1%80%D0%B0%D0%B4-news704530.html", "text": "Автобусът, с който пътува трупата на разградския театър, се запали и изгоря край Смядово. По първоначална информация рейсът започнал да пуши в движение и шофьорът успял да спре и да изведе пътниците преди да лумнат пламъците. Няма пострадали. На мястото са изпратени няколко екипа на пожарната.", "date": "2017.11.13", "title": "Изгоря автобусът на театъра в Разград"}
{"url": "http://pik.bg/%D1%81%D0%BC%D1%83%D1%82-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B2%D0%B0%D1%81%D0%B8%D0%BB%D0%B5%D0%B2%D0%B0-%D0%B2%D0%BA%D0%B0%D1%80%D0%B0-%D0%B7%D0%BC%D0%B8%D1%8F-%D0%B2-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D0%B1%D0%B8%D0%B3-%D0%B1%D1%80%D0%B0%D0%B4%D1%8A%D1%80-%D1%81%D0%BD%D0%B8%D0%BC%D0%BA%D0%B8-news704606.html", "text": "Като триумф на лукса прекрачи прага на Къщата на Биг Брадър Светлана Василева. По-лъскава и наточена от всякога плеймейтката стана първият съквартирант в сезона \"Ол Старс\", който тази година ще събере под един покрив най-търсените звезди. Откакто се залюби с Християн Гущеров Светлана определено е повишила стандарта си на живот и до края на тази вечер едва ли ще се появи дама, която да е вложила повече средства във визията си за старта на едномесечния риалини формат. Роклята върху тънката снага на проекто съпругата на Гущеров е модел на \"Роберто Кавали\", а в магазин на ул. \"Леге\" в центъра на София струва 4800 лева, коментираха пред ПИК познавачи на модните брандове. Най-екстравагантият детайл от стайлинга на Василева бе символът на Кавали - златистата змия, вплетена в косата й от коафьора Ивайло Колев. С подобен аксесоар, но под формата на маслинови клонки, миската блесна и във визитката си, в която приличише на една съвременна римска богиня. \"За мен \"ВИП Брадър\" беше голямо училище и станах по-зрял човек. Имам си мъж, всички знаят кой е той. Да, аз съм с Християн. Във \"ВИП Брадър\" бях едно дете. Сега съм жена, която държи на своето, която не позволява някой да я контролира, да я мачка, сега съм жената-мечта\", каза във визитката си Светлана. Преди да я пусне да влезе в Къщата Ники Кънчев отбеляза, виждайки целия й скъп стайлинг: \"Светле, ти ще си бижуто на шоуто!\".", "date": "2017.11.13", "title": "СМУТ! Светлана Василева вкара змия в Къщата на Биг Брадър (СНИМКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B0%D0%B3%D0%B5%D0%BD%D1%82-%D0%BD%D0%B0-%D0%BC%D0%BE%D1%81%D0%BA%D0%B2%D0%B0-%D0%BB%D0%B8-%D0%B5-%D1%81%D0%B2%D0%B5%D1%82%D0%BB%D0%BE%D0%B7%D0%B0%D1%80-%D0%BB%D0%B0%D0%B7%D0%B0%D1%80%D0%BE%D0%B2-%D0%BA%D0%BE%D0%BE%D1%80%D0%B4%D0%B8%D0%BD%D0%B0%D0%B4%D0%BE%D1%80%D1%8A%D1%82-%D0%BD%D0%B0-%D0%B0%D1%82%D0%B0%D0%BA%D0%B0-%D1%80%D0%B0%D0%B7%D0%B1%D0%B8-%D0%B8%D0%BB%D1%8E%D0%B7%D0%B8%D0%B8%D1%82%D0%B5-%D0%BD-news704552.html", "text": "\"Крим е руски. Санкциите срещу Русия трябва да паднат и ние ще работим за това по време на европредседателството\", обяви координаторът на \"Атака\" Светлозар Лазаров пред на Би Ти Ви. На въпрос на водещата да не би той да е агент на Москва, след като ходи често в руската столица, той отговори: \"Аз четири пъти съм пътувал в Москва - два пъти като агент на ДАНС и два пъти като координатор на \"Атака\". Нашата партия работи с Единна Русия. Ние работим с консервативното крило в партията. Путин и Тръмп са консерватори. Защо Крим, Саркози, евродепутати ходят в Крим? Какво скандално има? Сидеров и \"Атака\" имат конкретна политика по отношение на Русия и е първият политик, който призна Крим. Лидерът на българската общност на полуострова ме е поканил. В Крим съм по покана на нашите братя там.\" \"Българската православна църква и българската държава е спасила българските евреи. Оттук нататък да си се оправят Захарова и Захариева. Това не е наша работа\", така Лазаров коментира скандала след изявлението на говорителката на външното министерство на Русия, че съветската армия е спасила българските евреи. Оскверняването на руските паметници било провокация с цел влошаване на отношенията с Москва. \"Когато аз отида в Израел, на мене ми благодарят и ми казват, че се прекланят на българската църква и на народа за спасението на българските евреи\", уточни Лазаров. Ладаров цитира Тръмп, който каза, че само глупаците не разбират полезността от добрите отношения с Русия.  \"Тук ще ни залеят с помия. Това е мачът. Няма нищо лошо, че ГЕРБ работи по едната линия, ние - по другата. Трябва да работим и със САЩ, и с Русия. Всичко останало да се проснеш по очи дали на запад, дали на изток, не води до нищо добро. Отношенията ни с Русия на точка на замръзване. БСП по социалистически начин работи. Но Русия отдавна не е социалистическа държава\", поясни атакистът.", "date": "2017.11.13", "title": "ЕКСКЛУЗИВНО! Агент на Москва ли е Светлозар Лазаров! Координадорът на \"Атака\" разби илюзиите на Би Ти Ви - ето каква игра играят националистите с Русия"}
