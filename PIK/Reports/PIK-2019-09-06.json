{"url": "https://pik.bg/%D0%B0%D0%BB%D0%B8%D1%81%D0%B8%D1%8F-%D1%81-%D0%B2%D0%B0%D0%B6%D0%BD%D0%BE-%D1%81%D1%8A%D0%BE%D0%B1%D1%89%D0%B5%D0%BD%D0%B8%D0%B5-%D0%B7%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%BA%D0%B0%D1%80%D0%B8%D0%B5%D1%80%D0%B0%D1%82%D0%B0-%D1%81%D0%B8-news867978.html", "text": "Клюката, че Алисия слиза от сцената под натиска на мъжа, с когото живее, обиколи почти всички медии в последните дни. Оказа се, че става дума за спекулация и звездата на \"Ара\" няма никакво намерение да излиза в музикална пенсия. След поредното си участие миналата нощ, Алисия се включи на живо от джипа си. \"Ще внеса малко яснота за това дали ще спира да пея или не. Естествено, това са пълни глупости! Не знам откъде тръгнаха. Всъщност имам някакви подозрения, но няма да се задълбочавам. Преди малко имах участие в Слънчев бряг и сега пътувам за Варна. Работя повече от всякога, графикът ми е все така натоварен. Всички, които идват на участията ми, са наясно с това. Така, че всеки може да си пише каквото си пожелае. Фактите обаче са други - аз работя на макс. Изобщо не вярвайте на подобни измислици\", заяви Алисия. Тази вечер тя има 2 участия - в Самуил и във Варна, а утре, 7 септември, е в Търговище. Сподели:", "date": "2019.09.06", "title": "Алисия с важно съобщение за бъдещето на кариерата си"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8-%D1%81%D1%85%D0%B5%D0%BC%D0%B8-%D1%81%D0%B8%D0%BD%D1%8A%D1%82-%D0%BD%D0%B0-%D0%B1%D0%BE%D0%B5%D0%B2%D1%81%D0%BA%D0%B8-%D0%BE%D1%82%D1%8A%D1%80%D0%B2%D0%B0-%D0%B7%D0%B0%D1%82%D0%B2%D0%BE%D1%80%D0%B0-%D0%BA%D0%B0%D1%82%D0%BE-%D0%B1%D1%80%D0%B0%D1%82%D0%B0-%D0%BD%D0%B0-%D1%80%D0%B0%D1%87%D0%BA%D0%BE%D0%B2-news867888.html", "text": "Има ли двоен аршин за търговците на дрога, питат се мнозина след решението на съдия Александра Йорданова от Софийския градски съд да помилва спипания с 50 грама наркотици в момента на сделка Пол Боевски. В началото на седмицата 26-годишният наследник на олимпийския шампион Гълъбин Боевски се призна за пласьор на дрога и излезе от килията на следствения арест, пише столичен седмичник. Според сключеното споразумение между Пол Боевски и прокуратурата, одобрено от съда, младият мъж е осъден на 3 години условна присъда и смехотворната глоба от 2500 лева. Ако в следващите 36 месеца синът на Гълъбин Боевски бъде спипан с наркотици, то условната му присъда ще се активира и ще се превърна в ефективна. По подобна схема само преди месец затвора отърва и друг роднина на именит българин. Петър Рачков, брат на тв звездата Димитър Рачков, също се сдоби с условна присъда за притежание и търговия с наркотици, постановена от съда в Бургас, макар през последните години многократно да е залавян с амфетамини, както и с пачка фалшиви долари. По наркоделото на Пол най-голямата въпросителна остава защо наследникът на щангиста Гълъбин Боевски не е осъден като част от наркобанда. Припомняме, че младият мъж беше арестуван на 4 април заедно с други двама мъже и се оказа, че е работил за осъдения за търговия с наркотици Костадин Йорданов - Коце Ламята, добил светска популярност като бивше гадже на фолкпевеца Азис. Ламята излежава присъда в затвора в Казичене, а докато е зад решетките, бизнесът с наркотици е бил поет от Пол Боевски. Той разполагал с ключове от апартамента на Ламята, шофирал джипа му БМВ и ползвал клиентската мрежа. При задържането на Пол у него бяха открити почти 50 грама наркотици - 27 грама кокаин в разфасовки от пакети по 0,4 грама, 18 грама амфетамин и 2 грама марихуана. Пол работел съвместно със сина на Коце Ламята - Виктор, който също е подсъдим, но отказва да сключи споразумение с прокуратурата. Сподели:", "date": "2019.09.06", "title": "СКАНДАЛНИ СХЕМИ: Синът на Боевски отърва затвора като брата на Рачков"}
{"url": "https://pik.bg/%D0%BF%D1%8A%D1%80%D0%B2%D0%B8%D1%8F%D1%82-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8-%D1%85%D0%BE%D1%82%D0%B5%D0%BB-%D0%BE%D1%82%D0%B2%D0%B0%D1%80%D1%8F-%D0%BF%D1%80%D0%B5%D0%B7-2025-%D0%B3-%D0%B2%D0%B8%D0%B4%D0%B5%D0%BE-news868068.html", "text": "Компания иска да построи първия хотел в орбита около Земята, като целта е той заработи на пълни обороти през 2025 г. “Фондация Гейтуей” цели да може да приема по 100 космически туристи на седмица на бъдещата “Космическа станция Фон Браун”. Дизайнът на станцията е вдъхновен от работата на противоречивия ракетен инженер Вернер фон Браун. Той е имал връзки с нацистката партия по време на Втората световна война, но по-късно става директор на летателния център “Маршал” на НАСА. Тим Алатор, който е главен дизайнер на проекта, е вдъхновен от чертежи на Фон Браун от 1950 г. Космическият хотел ще бъде във формата на голямо колело с диаметър 190 м, което бавно ще се върти, за да създава изкуствена гравитация. Тя ще бъде по-близо до лунната гравитация, което ще даде приятно усещане на хората, но няма да позволява на предметите да се разлетят из стаите. Общо 24 херметизирани отделения ще са закачени за конструкцията. Те ще служат за хотелски стаи и общи помещения, като ресторанти и зали за развлечение. Част от тях ще бъда използвани от екипа на космическата станция. Използвайки технологията на МКС, на “Космическа станция Фон Браун” ще могат да живеят около 400 души. “В някакъв момент разходка в Космоса ще бъде още един вариант за ваканцията ви, подобно на круиз или посещение на “Дисни ленд”, коментират от компанията. Сподели:", "date": "2019.09.06", "title": "Първият космически хотел отваря през 2025 г. (ВИДЕО)"}
{"url": "https://pik.bg/%D0%B4%D0%B2%D0%B5-%D0%BC%D0%B0%D0%BB%D0%BA%D0%B8-%D0%B1%D1%8A%D0%BB%D0%B3%D0%B0%D1%80%D0%BA%D0%B8-%D0%BF%D0%BB%D0%B5%D0%BD%D0%B8%D1%85%D0%B0-%D0%BA%D0%B8%D0%BD%D0%BE%D1%84%D0%B5%D1%81%D1%82%D0%B8%D0%B2%D0%B0%D0%BB%D0%B0-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D0%B8%D1%8F-news868071.html", "text": "Немско-българският игрален филм „Кръвта на пеликана“, заснет изцяло в България и с участието на голям български екип през лятото на миналата година, откри миналия четвъртък паралелната програма на Кинофестивала във Венеция „Хоризонти“, пише \"Труд\", като се позовава на екипа на продукцията. На пищната премиера в града на дожите триумфираха две български деца актриси – Катерина Липовска (7) и Аделия Оклепо (11), които очароваха публиката със силните си изпълнения в две от главните роли във филма. Хлапетата са достойни партньорки на немската звезда в продукцията Нина Хос, носителка на награда „Сребърна мечка” от кинофестивала в Берлин, споделиха кинаджиите. “Кръвта на пеликана” е емоционална драма, която разказва за треньорката на полицейски коне Вибке и взаимоотношенията ѝ с двете ѝ момиченца, осиновени от България. Още с първия си филм „Нищо лошо не може да се случи“, който участва в програмата “Особен поглед” на кинофестивала в Кан, режисьорката Катрин Гебе демонстрира интереса си към темите за корените и проявлението на доброто и злото и свободната воля у всеки човек, които в „Кръвта на пеликана“ достигат нови дълбочини в измерението на детската психология, твърдят кинокритици. Във филма участват и утвърдени български актьори – Яна Маринова, Димитър Баненкин, Гергана Змийчарова, Албена Колева. Филмът е подкрепен от телевизионния канал ARTE, Хамбургския филмов фонд, Националния филмов център и международния фонд “Евроимаж”. Мирамар филм („Дзифт“,“LOVE.NET”, „Вездесъщият“) е продуцент от българска страна. Сподели:", "date": "2019.09.06", "title": "Две малки българки плениха кинофестивала във Венеция"}
{"url": "https://pik.bg/%D1%8F%D0%BF%D0%BE%D0%BD%D1%81%D0%BA%D0%B8-%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%B4%D0%B8%D0%BD%D0%BE%D0%B7%D0%B0%D0%B2%D1%8A%D1%80-news868070.html", "text": "Японски учени са идентифицирали нов вид динозавър от почти пълен скелет, който е бил най-големият открит някога в страната, с дължина осем метра. След като анализира стотици кости, датиращи от преди 72 милиона години, екипът от университета в Хокайдо заключи, че скелетът някога е принадлежал на нов вид тревопасен динозавър, който бродел по Земята. Частично опашката е открита за първи път в Северна Япония през 2013 г. и по-късните разкопки разкриха целия скелет. Екипът нарече динозавъра „Kamuysaurus japonicus“, което означава „японски бог на дракон“, според изявление на университета. Те смятат, че динозавърът е бил на възраст около девет години и е тежал или четири тона, или 5,3 тона - в зависимост от това дали ходи на два крака или четири. Откритието е публикувано в британското списание „Scientific Reports“. „Фактът, че в Япония е открит нов динозавър, означава, че някога е имало независим свят на динозаврите в Япония или в Източна Азия и независим процес на еволюция“, заяви ръководителят на екипа Йошицугу Кобаяши. Сподели:", "date": "2019.09.06", "title": "Японски учени откриха неизвестен динозавър"}
{"url": "https://pik.bg/%D1%88%D0%BE%D0%BA-%D0%B2-%D0%B1%D0%B0%D1%80%D1%81%D0%B0-%D0%BC%D0%B5%D1%81%D0%B8-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-%D0%BE%D1%89%D0%B5-%D0%BE%D1%82-1-%D1%8F%D0%BD%D1%83%D0%B0%D1%80%D0%B8-news868076.html", "text": "Лионел Меси може да започне преговори за преминаването си в друг клуб от 1 януари 2020 г,. съобщи в. \"Марка“ по повод плъзналите детайли около договора му с Барса, който му позволява да си тръгне без пари още на 1 юли 2020 г., стига да отиде в по-слаба лига от Примера дивисион, както бяха случаите с Иниеста (Япония) и Шави (Катар). Контрактът му е до 2020 г. с опция до 2021 г., разкри \"Ел Паис“ преди дни. Капитанът на каталунците отказва да го продължи, въпреки желанието на президента Бертомеу. Според \"Марка“ той иска да прецени как се чувства физически в разгара на сезона, за да прецени какво да прави в бъдеще: да остане на \"Ноу Камп“ или да се договори с друг отбор. Този детайл дава възможност на клубове с огромни финансови ресурси да предложат умопомрачително възнаграждение и условия на Меси още през януари. Дали Бълхата е склонен да разговаря с тях е съвсем друго нещо, тъй като за него Барселона е нещо повече от просто един клуб. Аржентинецът, който не е много словоохотлив, преди време обяви името на един клуб, където държи да играе след Барса – родния Нюелс Олд Бойс от Росарио, който напусна като дете, за да замине в Каталуния. Тази възможност съвсем не е невероятна, още повече че големият му приятел от националния Ди Мария, който сега е в ПСЖ, възнамерява да подсили другия градски отбор, вечният съперник на Нюелс - Росарио Сентрал. А подобно дерби в Аржентина, с имена като Бълхата и Макарона, е способно да измести интереса към Росарио дори от столичното Суперкласико Бока - Ривер. Крайната дума, обаче, вероятно ще е на съпругата на Лео - Антонела Рокусо в интерес на трите им деца. Сподели:", "date": "2019.09.06", "title": "ШОК В БАРСА! Меси на пазара още от 1 януари"}
{"url": "https://pik.bg/%D0%B1%D0%B0%D0%BB%D1%8A%D0%BA%D0%BE%D0%B2-%D0%BE%D0%BF%D1%82%D0%B8%D0%BC%D0%B8%D1%81%D1%82-%D0%B0%D0%BA%D0%BE-%D0%BD%D0%B5-%D0%BF%D0%B0%D0%B4%D0%BD%D0%B5%D0%BC-%D0%BD%D0%B0-%D1%83%D0%B5%D0%BC%D0%B1%D0%BB%D0%B8-%D1%89%D0%B5-%D0%B5-%D0%BF%D0%BE%D0%B7%D0%B8%D1%82%D0%B8%D0%B2%D0%B5%D0%BD-%D1%80%D0%B5%D0%B7%D1%83%D0%BB%D1%82%D0%B0%D1%82-news868146.html", "text": "Националният селекционер на България Красимир Балъков очерта основните приоритети преди утрешната квалификация с Англия по пътя към Евро 2020. Двата отбора са в коренно противоположни позиции - англичаните са тотален фаворит, а България е на последното място без победа. И въпреки това Балъков очаква положителен резултат. Той добави, че отборът трябва да се раздаде на повече от 100 процента, ако иска да успее, а и също така и че е наясно със стартовия състав. Българският треньор похвали колегата си Гарет Саутгейт, като призна, че иска след години да вижда България да играе футбола, който Англия практикува в момента, предава БНР. \"Всички футболисти са здрави и на разположение, като на 99,9% съм наясно с титулярите. Има още някои дребни детайли за доуточняване, но те ще се решат в последния момент. Моите играчи са наясно, че трябва да се представят на повече от 100 процента утре вечер. Не мога да ви кажа сега кои ще започнат като титуляри, но всичко е възможно. Ако не загубим, ще бъде позитивен резултат за нас. Ще бъда доволен и щастлив, ако видя, че играчите ми дадат най-доброто от себе си през всичките 90 минути\". \"Да постигнем положителен резултат означава това, което означава. Да не паднеш. Защото когато загубиш резултатът може да е добър, но да не е положителен. Ще съм доволен, ако изпълнят това което искам от тях като стратегия и да затрудним максимално отбора на Англия. В предишните мачове макар и паднахме, имахме шанса да бъдем до последно в мача. Ако и сега успеем да постигнем това, ще бъде успех за нас\", заяви Балъков. Обожавам да гледам Англия, те играят по начина, по който бих искал да виждам и моите футболисти, отговори Балъков на въпрос за тима на противника. След това треньорът беше попитан дали е повече оптимист след присъединяването на натурализираните бразилци Марселиньо и Вандерсон към отбора. Въпросът беше от журналист-приятел и това предизвика и фамилиарно отношение в отговора. \"Знаеш, познаваме се добре, аз съм оптимист като настройка. Оптимизмът ми се подхранва от това, което свършихме досега и много неща се получиха. Доста неща се получиха на тренировките и се надявам да се получат и на мача. За Вандерсон и Марселиньо - това са футболисти, които ще ни бъдат от полза. С тях добиваме една по-голяма конкуренция, те ще бъдат полезни и на останалите футболисти с качествата си. Да, и двамата не бяха в предишния лагер и мисля, че присъствието им е изцяло положително\". Английски журналист показа сериозни познания за българското първенство, след като зададе въпрос дали новопроизведеният национал Вандерсон е довел и приятелката си, за да празнуват заедно с целувка евентуално отбелязан гол. Въпросът развесели Балъков и той беше поласкан, че английски журналист следи българското първенство. Това обаче едва ли е така, а просто първи резултат от търсене на името на играча в някоя от интернет-търсачките. \"Приятелката му не е тука. Това е добре, че знаят за Вандерсон и за приятелката му. Значи следят българското първенство, това разбира се в кръга на майтапа. Дошли сме да вършим работа, а не на туризъм. Балъков беше попитан какво му е мнението за въвеждане на ВАР. \"ВАР е един голям помощник на съдиите и за футбола. И при ВАР стават гпрешки, но много по-малко. Така че аз съм за тази система и нейното въвеждане\". Страничните въпроси продължиха и с друг, касаещ съдийството: \"Мислите ли, че един ден футболът ще стане като тениса и волейбола, в които треньорите оспорват съдийските решения?\" \"Може и това да стане някой ден\", каза бившият плеймейкър на Щутгарт. Сподели:", "date": "2019.09.06", "title": "Балъков оптимист: Ако не паднем на \"Уембли\", ще е позитивен резултат"}
{"url": "https://pik.bg/%D1%88%D0%B2%D0%B5%D1%86%D0%B8%D1%8F-%D0%B2%D0%B5%D1%87%D0%B5-%D0%B8%D0%BC%D0%B0-%D0%BD%D0%BE%D0%B2-%D0%BD%D0%B0%D0%B9-%D0%B2%D0%B8%D1%81%D0%BE%D0%BA-%D0%BF%D0%BB%D0%B0%D0%BD%D0%B8%D0%BD%D1%81%D0%BA%D0%B8-%D0%B2%D1%80%D1%8A%D1%85-news868065.html", "text": "Швеция вече има нов най-висок планински връх. Причината за промяната е глобалното затопляне, което е намалило височината на вечно-покрития със сняг и лед връх на планината Кебнекайзе, предаде “Индипендънт”, цитира БТВ. Нови измервания показват, че досегашния най-висок планински връх буквално се е стопил с няколко метра заради по-високите температури тази година. “За последните 50 години южният връх на Кебнекайзе се е стопил с 24 метра”, коментира професорът по география Гунхилд Росквист от университета в Стокхолм. Замерването е направено сравнително скоро. Според данните южният връх е с височина 2095,6 метра, а северният – 2096,8 метра. Разликата е 1,2 метра. “Губим Гренландия и въпросът е колко бързо става това”, коментира д-р Джейсън Бокс, геолог от Дания пред “Индипендънт”. По думите му един от глетчерите, които е измерил тази година, се е стопил с около 9 метра за едно лято. Сподели:", "date": "2019.09.06", "title": "Швеция вече има нов най-висок планински връх"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D0%B8%D0%BB%D0%B8-%D0%BF%D1%80%D0%B8%D0%BB%D0%B0%D0%BF%D0%B0-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BD%D0%B0-%D1%81%D0%B5%D1%81%D1%82%D1%80%D0%B0-%D1%81%D0%B8-news866128.html", "text": "Богатството на Лили Иванова не спира да набъбва и съвсем наскоро примата се е сдобила с още един имот. Нейната племенница Мария, която е по-голямата от двете щерки на сестра ѝ Магда, е прехвърлила на името на леля си апартамент в центъра на родния на фамилията град Кубрат. Над жилището права имала и каката на Лили – Магда, но по незнайни причини с нейните деца се отказали от своя пай. Дори нотариусът, който изповядал сделката, се учудил за какво ѝ е на звезда №1 на България апартамент в толкова беден район. Имотът обаче притежавал сантиментална стойност и пред певицата опцията за продажба не била вариант, макар сестра ѝ да планирала точно такава съдба за него. „Никога няма да се върнат тук. Не са стъпвали в Кубрат сигурно от 30 години“, споделят някогашни комшии на примата. „Помним я от малка. Винаги е била много дисциплинирана, но и пестелива“, допълват те. Всъщност богатството на Лили се изчислява на 5 милиона лева. Освен тлъсти банкови сметки, звездата притежава и 5 топимота. В списъка ѝ влизат апартаментът на столичната ул. „Оборище“, с който се сдобива след развода с Янчо Таков и който обитава и до днес, още едно жилище в съседство, мезонетът във Варна в местността Свети Никола, апартамент в столичния квартал „Кръстова вада“ и въпросното жилище в Кубрат. От всичките си имоти Лили най-много държала на жилището си на „Оборище“, в което преминаха последните 40 години от живота ѝ. Пред приятели примата коментирала, че била готова да се откаже от всичко, но този апартамент не давала и срещу милиарди. Откакто се е нанесла, получавала всевъзможни оферти за продажба и размяна срещу далеч по-големи палати, но всичките ги отклонявала. Имала страшен пиетет към дома си, защото всяка вещ вътре носела емоционална стойност. Запитана кой ще наследи колекцията ѝ от скъпи вещи, парите и имотите ѝ, Лили винаги отбивала въпроса, но вече била направила своя избор. По всяка вероятност неин наследник ще бъде синът на едната от двете ѝ племеннички, чиято снимка певицата слага дори на екрана на телефона си. Сподели:", "date": "2019.09.06", "title": "САМО В ПИК И \"РЕТРО\": Лили прилапа апартамент на сестра си"}
{"url": "https://pik.bg/%D1%88%D0%BE%D0%BA-%D0%BF%D0%BE%D1%80%D1%88%D0%B5-%D0%BF%D1%80%D0%B5%D0%B3%D0%B0%D0%B7%D0%B8-%D0%BF%D0%B5%D1%88%D0%B5%D1%85%D0%BE%D0%B4%D1%86%D0%B8-%D0%B2-%D0%B1%D0%B5%D1%80%D0%BB%D0%B8%D0%BD-%D0%B8%D0%BC%D0%B0-%D0%B6%D0%B5%D1%80%D1%82%D0%B2%D0%B8-%D1%81%D1%80%D0%B5%D0%B4-%D1%82%D1%8F%D1%85-%D0%B8-%D0%BC%D0%B0%D0%BB%D0%BA%D0%BE-%D0%B4%D0%B5%D1%82%D0%B5-news868163.html", "text": "Автомобил \"Порше\" помете пешеходци в Берлин. В резултат на инцидента са загинали четирима души, съобщава \"Берлинер моргенпост\". По данни на изданието, катастрофата е станала в района Мите. Сред загиналите има и малко дете. Сподели:", "date": "2019.09.06", "title": "ШОК! Порше прегази пешеходци в Берлин. Има жертви, сред тях и малко дете"}
{"url": "https://pik.bg/%D1%80%D0%B0%D0%B4%D0%B5%D0%B2-%D1%81-%D0%BF%D0%BE%D0%BF%D1%83%D0%BB%D0%B8%D1%81%D1%82%D0%BA%D0%B0-%D1%80%D0%B5%D1%87-%D0%B2-%D0%B4%D0%B5%D0%BD%D1%8F-%D0%BD%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D0%B5%D1%82%D0%BE---%D0%BE%D1%82%D0%BD%D0%BE%D0%B2%D0%BE-%D0%B2%D0%BB%D0%B5%D0%B7%D0%B5-%D0%B2-%D1%80%D0%BE%D0%BB%D1%8F%D1%82%D0%B0-%D0%BD%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D0%BE%D0%BD%D0%B5%D0%BD-%D0%B3%D0%BE%D0%B2%D0%BE%D1%80-news868160.html", "text": "Президентът Румен Радев тази вечер беше в Пловдив, където взе участие и произнесе реч в кулминацията на Деня на Съединението, който е и празник на града. Той отново не пропусна да нападне правителството, като заключи, че първенците ни днес изпадали в идейна катастрофа, а призивите за ново съединение минавали през разделянето с несправедливостта. Коя е тази несправедливост обаче, той така и не уточни. \"Направихме каквото можахме и колкото можахме. Сега можем да чакаме съда на историята. С тези скромни слова смелият министър-председател Петко Каравелов описва паметните дни на 1885 г. Присъдата е ясна - препотвърждавана е с признателност\", започна речта си Радев. \"На седмата година от свободата, българите проявиха зрялост и национална отговорност, еманципираха се и показаха, че няма да чакат великите сили да се съберат и решават съдбата им; извършиха смел исторически скок. Нашите предци продължаваха да живеят с идеала за сплотена, обединена и независима България. С тази мечта живееха всички. В онзи миг, политиците ни съумяха да бъдат на висотата на народа и неговите въжделения\", продължи той. \"Днес търсим гордост в миналото и често загърбваме своя дълг пред настоящето. Идейната безпътица на първенците катастрофира\", отчете в популистката си реч бившият летец. \"Отдавна не знаем какъв е идеалът ни, а съединението остава на думи. Все повече се призовава за ново съедниение, но се пропуска, че то минава през разделение. Трябва да се разделим с беззаконието, да отхвърлим нихилизма, апатията. Да се знае, че докато позволяваме на несправедливостта да царува, не можем да бъдем истински единни\", влезе в любимата си роля на опозиционен говорител Радев. \"Да помним, че най-важна е оценката на онези, които идват след нас. Съдбата на нацията се кове тук и сега. Наш дълг е заедно да съградим достоен и справедлив живот в свободна, просперираща и демократична България\", завърши назидателно празничната си реч Румен Радев. Сподели:", "date": "2019.09.06", "title": "Радев с популистка реч в Деня на Съединението - отново влезе в ролята на опозиционен говорител"}
{"url": "https://pik.bg/%D1%83%D1%81%D0%BF%D0%B5%D1%88%D0%BD%D0%BE-%D1%82%D1%83%D1%80%D1%86%D0%B8%D1%8F-%D0%B8%D0%B7%D0%BF%D1%80%D0%BE%D0%B1%D0%B2%D0%B0-%D0%BA%D1%80%D0%B8%D0%BB%D0%B0%D1%82%D0%B0-%D1%80%D0%B0%D0%BA%D0%B5%D1%82%D0%B0-news868066.html", "text": "Успешно беше проведена първата пробна стрелба с първата крилата ракета с проникваща бойна глава, създадена в Турция, съобщи министърът на науката и промишлеността Мустафа Варанк. Разработена от Института за научни и технологични изследвания в областта на отбраната (SAGE) на Съвета за научни и технологични изследвания в Турция (TÜBİTAK), при теста беше изстреляна ракета SOM-B2 – модернизиран и усъвършенстван вариант на ракетата SOM. Варанк сподели видео в акаунта си в Туитър, което показва, че ракетата успешно поразява целта си - бункер с бетонен покрив. Според Исмаил Демир, ръководител на председателството на отбранителните индустрии (SSB), с последното пробно изстрелване успешно е приключило разработването на SOM-B2, наземните и полетните тестове. Ракетата ще бъде използвана от турските въоръжени сили срещу укрепени наземни цели или цели, намиращи се дълбоко под земята. Ракетите от семейство SOM, предназначени за използване срещу наземни и морски цели, се предлага в различни варианти, включително SOM-A, SOM-B1, SOM-B2 и SOM-J. Те имат работен обсег над 250 километра. Сподели:", "date": "2019.09.06", "title": "УСПЕШНО: Турция изпробва крилата ракета"}
{"url": "https://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%BB%D0%B8-%D0%BF%D0%BE%D1%80%D1%8A%D1%87%D0%B0-%D0%B3%D0%BE%D0%B4%D0%B5%D0%BD%D0%B8%D1%86%D0%B0%D1%82%D0%B0-%D0%BE%D1%82-%D0%B4%D0%B5%D0%B1%D1%8A-%D0%B8-%D0%B7%D0%B0%D1%89%D0%BE-%D0%BF%D1%83%D1%81%D0%BD%D0%B0%D1%85%D0%BC%D0%B5-%D1%81%D0%BD%D0%B8%D0%BC%D0%BA%D0%B8%D1%82%D0%B5-news868057.html", "text": "Надпреварват се политици от всякакви бои да се възмущават за снимките на годеницата на кмета от „ДеБъ“. А всъщност се борят за гласовете на градските десни на балотажа. Подмазват им се най-мерзко, уж в името на политкоректността и добрите нрави. \"Добрите нрави\" ли казах? Къде в тази история има добри нрави? Аз ли съм карал „горкото момиче“ да се обслужва с два вибратора, бре? Аз ли съм я снимал? Щото и юрган даже няма. Само долно порно от най-евтин калибър. Да живее курварлъкът. Ясно е какво целят в момента - подменят важните теми. Няма да си говорим за братя Галеви и Костинброд, а за палавата госпожица. Не ми дреме, разбира се, какви ги върши приятелката на архитекта от „ДеБъ“. Не ми дреме до момента, в който годеникът й не реши да се кандидатира за кмет на българската столица. Тогава той доброволно се превръща в публична фигура, а личният му живот светкавично попада под прожекторите. И неговия, и на семейството му. Преди време същите политици пищяха защо сме издали името и физиономията на детето-терорист от Пловдив, което щеше да взриви цяло училище. Нарушавали сме правата му, неетично било. И пак имаше вой и прокоби по адрес на ПИК. Пуснахме ги, защото работата ни е да информираме и да показваме живота в цялото му многообразие - в името на интереса на публиката и обществото. Той искал да избомби съучениците си, но ние да стаяваме фактите, защото така диктува либералщината? Не, благодаря. И друго. ПИК е частен сайт, не е национална телевизия и не ползва държавен ресурс. Лично моя работа - на собственика!, е какво ще излиза в сайта. Всичко останало е масова истерия, лов на вещици, сговор на конюнктурата, опит за смачкване на неудобни гласове. Общо-взето през цялата си професионална кариера съм попадал в подобни сблъсъци. От „Уикенд“ насам. Що пускаш, че президентът Първанов има извънбрачна афера с Марияна Попова… Що пукаш снимки на Сергей, излегнат до Вигенин… Що пускаш онова селфи на Радан Кънев… Що туй, що онуй… Щото така. Щото смятам, че е важно. Щото е истина. Щото трябва да се вадят на показ кирливите ризи и мръсните тайни на политиците. Щото така разбирам работата си. Щото народът чете и коментира, има тираж, има трафик, има новина. Щото не разчитам на многомилионни грантове от „Америка за България“, Сорос, европрограмите или държавните поръчки. Щото се издържам и боря сам. И това не може да ми бъде простено. Особено от онези в професията, които се провалиха. Има стотици сайтове, медии и медийки – търси ли им обществото сметка защо написали това или онова? Другата мантра – Борисов поръчал, той дал снимките, той плащал, той инсинуирал мръсна и кална кампания, той пращал Ива Николова да дебне Мая Манолова пред салона на „Капанов“… Идеята, че все някой плаща, може да се пръкне в главите само на онези, които вършат поръчки срещу заплащане. Не е ли ясно, че годеницата от „ДеБъ“ е снимана доброволно от неин сексуален партньор? Оня, който й подава вибраторите. Не е ли ясно, че той е държателят на безценното фото и той би могъл да го предостави на медиите? Както се случва често, твърде често. Хубав предизборен сюжет, наистина  - Борисов фабрикува секс компромати. Идеален за стратегията на Мая Манолова, известна като Галева, и градската десница, финансирана от подсъдимите Цветан Василев и Иво Прокопиев. Ще разочаровам всички „моралисти“ около „ДеБъ“ и костинбродската аферистка Галева – Невероятно звучи, нали? И понеже ви звучи невероятно, предпочитате да лепите лесни етикети – „проправителствения сайт“ ПИК… Проправителствен, а една стотинка не е взел от правителството... Мразя ви тъкмо заради безподобната ви демагогия. Къпете се в грантове, охолство, привилегии и властови разкош, а в същото време се пишете за жертви, мъченици, онеправдани, носители на абсолютната истина и перфектната нравственост. Цъкате си ежедневно есемесчета с Борисов, кадрувате в правителствата му, предлагате му министри, срещате се тайно с него в резиденцията му в Бояна , въртите схеми, но иначе ПИК е „бойкова“ медия, която го обслужва?! Само в името на фактологията – последната ми среща с премиера бе по служебен повод (интервю) през пролетта на 2016 г. Това е лесно проверимо. държавата, ГЕРБ, правителството, не съгласувам по никакъв начин редакционната си политика с тях. Не дължа никому тази информаци и все пак я споделям, защото лудостта и омаскаряването взимат връх, а здравият разум никак не е присъщ на фанатиците с претенции за нов морал в политиката. Сподели:", "date": "2019.09.06", "title": "Борисов ли поръча годеницата от \"ДеБъ\". И защо пуснахме снимките"}
{"url": "https://pik.bg/%D0%BD%D0%B5%D1%81%D1%82%D0%B0%D0%BD%D0%B4%D0%B0%D1%80%D1%82%D0%B5%D0%BD-%D0%B4%D0%B0%D1%80-%D1%85%D0%B0%D0%B9%D0%B4%D0%B8-%D0%BA%D0%BB%D1%83%D0%BC-%D0%BF%D0%BE%D0%BB%D1%83%D1%87%D0%B8-%D0%BF%D0%B0%D1%80%D1%87%D0%B5-%D0%BE%D1%82-%D0%B1%D0%B5%D1%80%D0%BB%D0%B8%D0%BD%D1%81%D0%BA%D0%B0%D1%82%D0%B0-%D1%81%D1%82%D0%B5%D0%BD%D0%B0-news867963.html", "text": "В началото на август Хайди Клум и Том Каулиц официално обявиха, че са женени, макар и да имаше слухове, че са сключили брак пет месеца по-рано. До преди броени дни пък двамата бяха на медения си месец, който прекараха на остров Капри - и по-точно на легендарната яхта, принадлежала на гръцкия бизнесмен и милиардер Аристотел Онасис, бивш съпруг на Джаки Кенеди. Двамата продължават да си правят мили жестове и подаръци. Сега Хайди сподели последната изненада, която Том й направи. Тя се оказа наистина оригинална. Каулиц й подари парче от Берлинската стена, съобщи \"Ева\". \"Днес пристигна един много специален подарък от моя съпруг - парче от Берлинската стена, разделяла цели 28 години града на Източен и Западен Берлин. Съпругът ми се е родил само четири седмици, преди тя да бъде бутната. Това му е дало предимството да расте в една различна Германия от онази, която родителите му познават. Благодарение на това той е могъл да опита от свободата, щастието, креативността, изкуството и надеждата. Този подарък означава много и за двама ни. Всяка сутрин ще гледам това красиво парче в градината си, мислейки си, че нямаме нужда от стени. Стените трябва да бъдат разрушавани\", написа Хайди. Сподели:", "date": "2019.09.06", "title": "НЕСТАНДАРТЕН ДАР: Хайди Клум получи парче от Берлинската стена"}
{"url": "https://pik.bg/%D1%84%D0%B5%D1%81%D1%82-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%BC%D1%83%D0%B7%D0%B8%D0%BA%D0%B0-%D1%81%D1%8A%D0%B1%D0%B8%D1%80%D0%B0-%D0%BD%D0%B0-%D0%B5%D0%B4%D0%BD%D0%B0-%D1%81%D1%86%D0%B5%D0%BD%D0%B0-%D0%B8%D0%B2%D0%B0%D0%BD%D0%B0-%D0%B8-%D1%86%D0%B5%D1%86%D0%B0-news867965.html", "text": "В следващите няколко дни Банско ще бъде огласен от изпълненията на емблематични имена във фолк жанра - Ивана, Преслава, Саша Матич и Цеца Величкович. Това ще се случи по време на \"Банско Балкан Фест 2019\". Събитието се провежда за трета поредна година и утвърждава имиджа на града като фестивалната столица на Балканите. На 6 септември гостите ще могат да се насладят на хитовете на Преслава и великия сръбски певец Саша Матич, а на следващия ден, музикалната изненада за всички ще бъдат рециталите на Ивана и суперзвездата на сръбската музика Цеца Величкович. Водещ на \"Банско Балкан Фест 2019\" ще бъде Иван Динев-Устата. Входът за събитието е свободен и всеки, който желае, може да живо да аплодира звездите на Балканската музика. Сподели:", "date": "2019.09.06", "title": "Фест на балканската музика събира на една сцена Ивана и Цеца"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%BD%D0%B8%D0%BA%D0%BE%D0%BB%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D1%81%D0%B2%D0%B5%D1%82%D1%81%D0%BA%D0%B8-%D0%B7%D0%B0%D0%BA%D0%BE%D0%BD-%D0%BD%D0%B5-%D0%B3%D0%BE-%D0%BB%D0%BE%D0%B2%D0%B8---%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BD%D0%B0%D0%B3%D0%BB%D0%BE-%D0%B4%D0%B0-%D0%B3%D0%B0%D0%B7%D0%B8-%D0%BF%D1%80%D0%B0%D0%B2%D0%B8%D0%BB%D0%B0%D1%82%D0%B0-news868124.html", "text": "Пловдивският митрополит Николай продължава да нарушава демонтративно закона, след като на празника на Съединението се появи с лъскавата си лимузина \"Ауди\", на която отново имаше лампа, която се слага на автомобилите със специален режим. Неговото \"Ауди\" не е сред тях и ли по никакъв начин не е потвърдено от съответните органи. Скандалът с Дядо Николай се разгоря преди няколко седмици, когато се появиха снимки във Фейсбук, на които се виждаше, че на колата му има синя лампа. Не стана ясно на базата на какво митрополитът се движи със специален режим по улиците, а благочестивите миряни напомниха в социалните мрежи, че той обича лукса и удобствата. Независимо от полемиката, която се предизвика, наместникът на Бога в Пловдив продължава да се надсмива над светските закони. Владиката бе докаран до катедралния храм \"Св. Богородица\" с луксозния автомобил за тържествения молебен за деня на Съединението. Специфичната лампа на панорамното стъкло в духовническото возило се виждаше от далеч, макар да не беше в режим на работа, но всички се правиха, че не я забелязват, съобщава \"Под тепето\". От пловдивската медия отправиха запитване до МВР-Пловдив по случая със синята лампа в колата, собственост на пловдивската митрополия, след което получиха отговор, че при цитирания случай той не е бил на територията на града. \"Предстои при завръщането му да бъде направен оглед, за да се изясни дали в действителност устройството на таблото е такова, което е предназначено за движение със специален режим, както и поводът за поставянето му\", гласи част от отговора на полицията. Остава наистина да се направи и проверката, защото лъскавото возило вече е в Пловдив. Сподели:", "date": "2019.09.06", "title": "СКАНДАЛНО! Николай Пловдивски светски закон не го лови - продължава нагло да гази правилата с полицейска лампа на лимузината"}
{"url": "https://pik.bg/%D0%B1%D0%BE%D0%BB%D0%B5%D1%81%D1%82-%D0%BE%D1%82-%D0%BA%D0%BE%D0%BC%D0%B0%D1%80%D0%B8-%D1%82%D1%80%D1%8A%D1%88%D0%BD%D0%B0-%D0%B7%D0%B5%D0%BC%D0%B5%D0%B4%D0%B5%D0%BB%D1%81%D0%BA%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BD%D0%B5%D0%BF%D0%B0%D0%BB-news868032.html", "text": "Здравните власти в Непал са в състояние на повишена бдителност, след като в страната се разпространява епидемия от денга - опасна инфекция, причинена от едноименния вирус, който се предава от комари, предаде ДПА. До вторник са регистрирани 2559 заразени в страната. Четирима от тях са починали, включително и мъж в столицата Катманду. Сред заболелите се оказал и министърът на селското стопанство на страната Чакрапани Ханал. Той е настанен в частна болница, съобщи неговият говорител. Правителството е изпратило спешна инструкция до всички местни здравни администрации да бъдат нащрек. Наредено е да бъдат редовно почиствани всички публични места и най-вече да се вземат мерки срещу комарите. Очаква се епидемиологичният взрив да продължи до края на дъждовния сезон следващия месец. Денгата е позната и като \"трошаща костите\" треска, тъй като човек изпитва толкова силна болка, че има чувството, че костите му се трошат. Някои от симптомите на болестта са треска, главоболие, обрив по кожата, приличащ на дребна шарка, болки в мускулите и ставите. При някои хора денгата може да премине в една от две животозастрашаващи форми - хеморагична треска, причиняваща кървене, и шоков синдром на денга, който води до опасно ниско кръвно налягане. Няма ваксина, която да предпазва ефикасно от вируса денга. Важно е човек да се пази от ухапвания на комари и да ограничава броя на ухапванията. Препоръчват се и намаляване на местообитанията на комарите и мерки за намаляване на броя им. Сподели:", "date": "2019.09.06", "title": "Болест от комари тръшна земеделския министър на Непал"}
{"url": "https://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%BA%D0%B0-%D0%BC%D0%B0%D1%85%D0%BD%D0%B0-%D0%BE%D1%81%D0%B5%D0%BC-%D1%80%D0%B5%D0%B1%D1%80%D0%B0-%D0%B7%D0%B0-%D0%B4%D0%B0-%D0%B7%D0%B0%D0%BF%D1%80%D0%B8%D0%BB%D0%B8%D1%87%D0%B0-%D0%BD%D0%B0-%D0%BA%D0%B8%D0%BC-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D1%81%D0%BD%D0%B8%D0%BC%D0%BA%D0%B8-news868154.html", "text": "Жителка на Лос Анджелис похарчи повече от половин милион долара за пластични операции , за да заприлича на телевизионната звезда и модел Ким Кардашиян, съобщава Дейли Мейл. Дженифър Памплона е преминала през 20 процедури и пластични операции: осем пъти е уголемявала задните си части и бедрата, махнала си е осем ребра, поставила си е импланти в гърдите и филъри в скулите си, няколко пъти е извършила ринопластика и липосукция, направила си е лифтинг на лицето и е поставила фасети върху зъбите си. Последното посещение на козметолога обаче завършило неуспешно за 27-годишниата американка. Памплона решила да увеличи устните си, но след процедурата развила алергия. Устата й била много възпалена и кървяла. Момичето не излизало от къщи и започвало да плаче всеки път, когато се видело в огледалото. \"Виждайки крайния резултат, не можех да повярвам - външността ми беше напълно съсипана, направили ми бяха рибешки устни\", разказва тя пред репортери. След няколко дни Дженифър отново се обърнала към специалисти - този път за премахване на филърите. Сподели:", "date": "2019.09.06", "title": "Американка махна осем ребра, за да заприлича на Ким Кардашиян (СНИМКИ)"}
{"url": "https://pik.bg/%D1%87%D0%B8%D0%BB%D0%B8-%D0%B8-%D1%85%D0%BE%D0%BD%D0%B4%D1%83%D1%80%D0%B0%D1%81-%D0%B1%D0%B5%D0%B4%D1%81%D1%82%D0%B2%D0%B0%D1%82-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D0%B1%D0%B8%D0%B2%D0%B0%D0%BB%D0%B0%D1%82%D0%B0-%D1%81%D1%83%D1%88%D0%B0-news867975.html", "text": "Президентът на Чили Себастиан Пинера обяви създаването на работна група от служеители в правителствени агенции, учени и индустриалци, която да работи за преодоляване на най-тежката суша от 60 години, която тази година е мъчителна заради рекордно ниските валежи, предаде Ройтерс. Чилийското правителство обяви недостиг на вода в повече от 50 общини в три региона в централния пояс на страната и извънредно положение в повече от 100 общини. Кабинетът обеща да отдели 58 милиона долара за създаване на водоизточници и транспортиране на вода нуждаещи се хора в селските райони. Пинера каза пред журналисти, че недостъгът на вода и сушата са станали по-продължителни и тежки и това има многообразни измерения: намаляване на валежите на цялата територия, спад в нивото на реките, по-малко вода в резервоарите и по-малко сняг в планините. Чеилийската метеорологична служба съобщи, че в столицата Сантяго е паднал само една четвърт от средното количество дъжд, регистрирани през последните 30 години. Властите в Хондурас обявиха в цялата страна режим на извънредно положение заради тежката суша, предаде ТАСС, като се позова на президента Хуан Орландо Ернандес. Държгавният глава написа в Туитър, че тази година ефектът от сушата е бил много сериозен и недостъгът на вода се е отразил на селското стопанство и всекидневния живот. Най-засегнати от сушата са източните, централните и южните райони на централноамериканската държава. Сподели:", "date": "2019.09.06", "title": "Чили и Хондурас бедстват заради небивалата суша"}
{"url": "https://pik.bg/%D0%B8-%D1%82%D0%BE%D0%B2%D0%B0-%D1%81%D0%B5-%D1%81%D0%BB%D1%83%D1%87%D0%B2%D0%B0-%D0%BF%D1%8A%D1%82%D0%BD%D0%B8%D0%BA-%D0%BF%D0%BE%D0%B4%D0%BA%D0%B0%D1%80%D0%B0-%D1%81%D0%B0%D0%BC%D0%BE%D0%BB%D0%B5%D1%82-news867938.html", "text": "Майкъл Брадли заедно със съпругата и детето им се качили като пътници на борда на EasyJet, за да пътуват за отпуската си от Манчестър за Аликанте. Но на летището, след като пътниците били вече регистрирани, обявили, че рейсът ще бъде забавен за неопределено време. Това се наложило, тъй като пилотът, който трябвало да управлява самолета, не дошъл на работа. Тогава Майкъл Брадли позвънил на горещата линия на авиокомпанията и им предложил услугите си. Той обяснил, че самият работи като пилот и затова е готов да седне зад щурвала. След минута му се обадили от администрацията на авиокомпанията и се съгласили да приемат предложението му. Мъжът обаче бил допуснат в пилотската кабина след внимателна проверка. Брадли носел не само паспорта си, но и лиценза за пилот. Фактът, че мъжът бил почивал четири дни, също допринесъл за одобряването му. От EasyJet благодарили на Брадли за помощта и подчертали, че случаят е изключителен. Сподели:", "date": "2019.09.06", "title": "И ТОВА СЕ СЛУЧВА: Пътник подкара самолет"}
{"url": "https://pik.bg/%D0%BF%D0%BE%D0%B6%D0%B0%D1%80-%D0%B1%D0%BB%D0%BE%D0%BA%D0%B8%D1%80%D0%B0-%D0%B1%D1%8A%D1%80%D0%B7%D0%B8%D1%8F-%D0%B2%D0%BB%D0%B0%D0%BA-%D1%81%D0%BE%D1%84%D0%B8%D1%8F---%D0%B2%D0%B0%D1%80%D0%BD%D0%B0-news868135.html", "text": "Пожар край релсите блокира бързия влак София - Варна. Огънят е избухнал в района между Завет и Карнобат. Горят сухи треви и храсти. От БДЖ съобщават, че пътниците ще бъдат извозени в автобуси. Други две композиции са напълно отменени. Сподели:", "date": "2019.09.06", "title": "Пожар блокира бързия влак София - Варна"}
{"url": "https://pik.bg/%D0%BE%D1%80%D0%B1%D0%B0%D0%BD-%D1%83%D0%BD%D0%B3%D0%B0%D1%80%D0%B8%D1%8F-%D0%B8%D0%B7%D1%87%D0%B5%D0%B7%D0%B2%D0%B0-%D1%80%D0%B0%D0%B6%D0%B4%D0%B0%D0%B9%D1%82%D0%B5-news868044.html", "text": "Размножавайте се или сме изправени пред изчезване. Това е посланието на централноевропейски лидери във връзка с топящото се население. В региона правителствата прилагат така наречените политики \"първо семейството\", за да поощрят раждаемостта, пише \"Гардиън\". Правителството на Унгария организира международна среща за демографията в Будапеща тази седмица, на която участват няколко регионални лидери и делегации от десетки държави в опит да се увеличат инвестициите в семейната политика. Унгарският премиер Виктор Орбан предупреди, че е възможно страната му, която е с население под 10 милиона души, което се топи заради ниската раждаемост и емиграцията към западни страни членки на ЕС, просто да изчезне. При откриването на конференцията в четвъртък Орбан подчерта, че не е трудно това да стане реалност. Орбан, който през последните години базира политическите си кампании на антибежански и антимигрантски настроения, поясни, че други европейски политици гледат на миграцията като на решение, но той категорично отхвърля това, като прибягва до крайнодясната теория за \"Голяма замяна\" (Бялото население бива постепенно заменено чрез миграция и разрастването на малцинствените общности - бел. ред.). Ако Европа не бъде населена с европейци и в бъдеще и ние приемем това за даденост, ние говорим за замяна на населението, подмяна на европейското население с други. Има политически сили в Европа, които искат да подменят населението по идеологически или други причини, подчерта унгарският лидер. Думите на Орбан бяха подкрепени от един от почетните гости на срещата. Бившият австралийски премиер Тони Абът, който похвали унгарския лидер за \"политическия кураж да се противопостави на политическата коректност\". Абът поясни, че умиращите населения, а не климатичните промени, са най-голямата заплаха за Западната цивилизация, като разкритикува принц Хари и Меган Маркъл, които наскоро обявиха, че няма да имат повече от две деца заради влиянието върху околната среда. Страхът от растящото население в други части на света беше основна тема в началото на срещата в Будапеща, въпреки че присъстваха делегации от много развиващи се държави. На двудневната среща присъстваха също чешкият премиер Андрей Бабиш и сръбският президент Александър Вучич. Приоритет и за двамата е увеличаване на раждаемостта като дългосрочна цел в Чехия и Сърбия. Сподели:", "date": "2019.09.06", "title": "Орбан: Унгария изчезва, раждайте"}
{"url": "https://pik.bg/%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%B5-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%BA%D0%B8%D1%82%D0%B0%D0%B9-news868037.html", "text": "Германският канцлер Ангела Меркел е на двудневно официално посещени в Китай. По време на официалната церемония по посрещането ѝ Меркел беше седнала и остана така, дори по време на химна на Германия. Това не е първият случай, при който канцлерът слуша седнала държавните химни. През лятото на няколко пъти тя имаше силно треперене по време на публични прояви. В Пекин Ангела Меркел е придружена от голяма бизнес делегация. Сподели:", "date": "2019.09.06", "title": "Ангела Меркел е на посещение в Китай"}
{"url": "https://pik.bg/%D0%B8%D0%BD%D1%82%D1%80%D0%B8%D0%B3%D0%B0-%D0%B2-%D0%BF%D0%B8%D0%BA-%D1%8F%D0%BD%D0%BA%D0%BE-%D0%B2%D0%B0%D1%82%D0%B0%D1%88%D0%BA%D0%B8-%D0%BB%D1%8E%D0%B1%D0%B8-%D1%81%D0%B5%D0%BA%D1%81%D0%B8-%D0%B1%D1%80%D1%8E%D0%BD%D0%B5%D1%82%D0%BA%D0%B0-%D0%BE%D1%82-%D0%BA%D0%B8%D0%BB%D0%B8%D1%8F%D1%82%D0%B0---%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B8%D1%8F%D1%82-%D0%BA%D1%80%D0%B8%D0%BC%D0%B8-%D0%B3%D0%B5%D1%80%D0%BE%D0%B9-%D0%B5-%D0%BB%D1%83%D0%B4-news867313.html", "text": "През март тази година Върховния касационен съд потвърди решението на Апелативния специализиран наказателен съд Янко Ваташки, по прякор Лудия, да изтърпи 6 години лишаване от свобода за изнудване. Макар и зад решетките обаче култовият крими герой върти любов с греховна брюнетка, научи ПИК. В затвора бившият мъж на чалга певицата Соня Немска явно разполага с интернет, тъй като води любовна кореспонденция с изгората си в социалната мрежа \"Фейсбук\" и тя не е тайна. На 7 август Ваташки е имал рожден ден, а в чест на празника гаджето му Моника Алексова пише на стената му \"Честит рожден ден любими мой\". Отговорът на известния пандизчия е повече от красноречив: \" Дни по-късно горещата брюнетка е стимулирала еротичните фантазии на Ваташки полугола от фотос, отново публикуван на стената в профила му. Кадърът, на който Моника само по бански вее катранено черните си коси, е придружен с \" Освен, че са открили в себе си сродните си души, Ваташки и сексапилната Моника са и една зодия - и двамата са родени под знака на Лъва. От публикациите й става ясно, че обича животните и нощния живот. С последното Янко Лудия едва ли е много съгласен, но и да не е - нищо не може да направи от панделата. Легендарният крими герой от радомирското село Друган има богато досие зад гърба си. Той започва трудовата си кариера в средата на 80-те години като чейнчаджия и дребен измамник по морското крайбрежие, а първото му дело за измама е образувано през март 1987 година. В началото на 90-те Лудия вече е автокрадец в Чехия и Унгария, където бръмчи редом с Иво Карамански. През 1993 г. се прибира в България и става един от основните играчи в трафика на крадени коли и магистрални грабежи. В криминалото досие на Лудия пише, че срещу него са образувани преписки за валутни престъпления, нетрудови доходи, притежаване на оръжие, престъпления срещу паричната и кредитната система, изнасилване, изнудване, кражби, грабежи, измами, незаконен хазарт. В края на 1995 г. Лудия заминава при свои стари приятели в Унгария и е обявен за международно издирване. През април 1996 г. в Будапеща Ваташки участва в улична престрелка между местни и български автокрадци, от която излиза с огнестрелна рана в дясното рамо. За да покрие окончателно следите си, той инсценира собствената си смърт, разлепвайки из Будапеща и София свои некролози и съобщения за погребение и помен. Янко Ваташки се завръща в България през 1997 г. с фалшив паспорт и създава собствена бригада, специализирана в магистрални грабежи и рекет. Благодаря, любовче! ОБИЧАМ ТЕ\". Вечно твоя обичам те!\". Сподели:", "date": "2019.09.06", "title": "ИНТРИГА В ПИК: Янко Ваташки люби секси брюнетка от килията - легендарният крими герой е лудо влюбен в греховната Моника (СНИМКИ)"}
{"url": "https://pik.bg/%D0%BA%D0%BE%D0%B8-%D1%8F%D0%B9%D1%86%D0%B0-%D1%81%D0%B0-%D0%BF%D0%BE-%D0%BF%D0%BE%D0%BB%D0%B5%D0%B7%D0%BD%D0%B8---%D0%B1%D0%B5%D0%BB%D0%B8%D1%82%D0%B5-%D0%B8%D0%BB%D0%B8-%D0%BA%D0%B0%D1%84%D1%8F%D0%B2%D0%B8%D1%82%D0%B5-news868064.html", "text": "Заради своя богат състав на витамини, минерали и хранителни съставки (в частност протеини), яйцата са третирани като суперхрана. Според цели народи те са идеалната закуска, без значение от формата, под която са приготвени. Сред останалите им плюсове влиза и този, че много лесно се комбинират с други храни и може да бъдат не просто основа, а например добавка към други продукти, пише тялото.бг. Има 2 вида разпознаваеми кокоши яйца – бели и кафяви. Има ли разлика в цвета и състава на тези два варианта или не? Някои твърдят, че кафявите яйца са по-здравословни, но това не е вярно. Направени са куп изследвания, които се фокусират върху състава на двата цвята на продукта и до момента не са открити някакви грандиозни различния освен цвета на черупката. Ето какво е общото между двата типа яйца и къде има разлики: Вкус Има съвсем минимална и неосезаема разлика във вкуса между кафявите и белите яйца. Хранителен състав По отношение на холестерола, протеините и калориите – и двата типа яйца нямат разлика. Кафявите са по-богати на омега-3 мастни киселини, но разликата е минимална. 100 г яйце съдържа около 13 г протеин. Цена Кафявите яйца са малко по-скъпи от белите. Това се дължи на разбирането, че заради цвета си, те са по-органични. Цената няма нищо общо със състава на яйцата и това разбиране е по-скоро в резултат на маркетингови трикове, отколкото истина. Извод Цветът на яйцето варира в зависимост от хранителните навици и живота на пилетата. На практика няма значение кое от яйцата избирате, подмяната му с друг вид няма да подобри здравето ви. Сподели:", "date": "2019.09.06", "title": "Кои яйца са по-полезни - белите или кафявите?"}
{"url": "https://pik.bg/%D0%B2-%D0%B1%D0%B5%D0%BB%D0%B3%D0%B8%D1%8F-%D0%B3%D1%83%D0%B1%D1%8F%D1%82-%D0%BF%D0%BE-%D0%BC%D0%B8%D0%BB%D0%B8%D0%B0%D1%80%D0%B4-%D0%B5%D0%B2%D1%80%D0%BE-%D0%B3%D0%BE%D0%B4%D0%B8%D1%88%D0%BD%D0%BE-%D0%B7%D0%B0%D1%80%D0%B0%D0%B4%D0%B8-%D1%81%D0%B5%D0%B8%D1%80%D0%B4%D0%B6%D0%B8%D0%B9%D1%81%D1%82%D0%B2%D0%BE-news868055.html", "text": "На година в Белгия се губят по един милиард евро заради любопитството, което водачите проявяват, докато преминават покрай катастрофа в насрещното движение на магистрала. Това съобщават местни медии, като се позовават на официални данни. Изчислено е, че когато види катастрофа на пътя, белгийският водач губи по 12 секунди средно, за да огледа внимателно какво се е случило. Тези секунди натрупват задръствания, отнемат от полезното време за извършване на друга дейност, водят до допълнителни удари между автомобилите и щети. Специалисти предлагат да бъде въведен опитът на Холандия и Великобритания, където при катастрофа на пътя пристигналите на място спасители разпъват паравани. Уточнява се, че ако водачите нямат възможност да видят повече от стената на паравана, любопитството им се изчерпва за четири секунди. Сподели:", "date": "2019.09.06", "title": "В Белгия губят по милиард евро годишно заради сеирджийство"}
{"url": "https://pik.bg/%D0%B1%D0%B0%D0%BD%D0%BA%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%B8%D1%8F-%D0%BD%D0%B0%D0%BC%D0%B0%D0%BB%D0%B8-%D0%BE%D1%81%D0%BD%D0%BE%D0%B2%D0%BD%D0%B0%D1%82%D0%B0-%D0%BB%D0%B8%D1%85%D0%B2%D0%B0-news868101.html", "text": "Банката на Русия за трети пореден път и обяви, че е възможно , след като инфлацията се приближи до целта от 4%, информира \"Блумбърг\". Нивото на основната лихва е . Така лихвата е . Ако ситуацията се развие в съответствие с базовата прогноза, Банката на Русия ще обмисли на една от срещите на борда на директорите, се подчертава в съобщението. Банката понижи прогнозата си за След присъединяването на Крим през 2014 г., довело до обезценяване на рублата и нестабилност на пазара, Банката на Русия беше намали основната лихва допълнително намаляване на лихвата на следващата среща сведено до 7% от 7,25 на сто понижена до най-ниското ниво от март 2014 г. допълнително намаляване на основната лихва годишната инфлация за 2019 г. от 4,2-4,7% на 4,0-4,5 на сто. принудена да увеличи основната лихва до 17%. Сподели:", "date": "2019.09.06", "title": "Банката на Русия намали основната лихва"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B9-%D1%83%D0%B1%D0%B5%D0%B4%D0%B8-%D0%B8%D0%B2%D0%B0%D0%BD-%D0%B8%D0%B2%D0%B0%D0%BD%D0%BE%D0%B2-%D1%80%D1%83%D1%81%D0%B8%D1%8F-%D0%B4%D0%B0-%D0%BF%D0%BE%D0%B4%D0%BF%D0%B8%D1%88%D0%B5-%D1%81-%D0%B5%D1%82%D1%8A%D1%80-news867997.html", "text": "Бившият национал на България Иван Иванов сподели своите впечатления от новия си отбор Етър. Бранителят, който дебютира срещу Берое в последния кръг, признава, че ако не са били тежките му контузии, сега е щял да бъде в някое от Топ 5 първенствата на Европа. \"Получих обаждане от Росен Кирилов, разговаряхме в продължение на 5-10 минути. Взех решение да се присъединя към Етър. И на него казах, че основната причина да премина в Етър е той. През миналия сезон отборът се представи много добре под ръководството на Красимир Балъков. Започнаха силно с два-три изненадващи резултата. След това бяха доста припряни. Надявам се с моето идване отборът да се стабилизира. Тренирах два-три дни и играх директно в последния мач. В момента се чувствам най-добре\", заяви Русия. Иванов добави, че след края на кариерата си ще се ориентира към треньорската професия. \"Запътил съм се към треньорството. В момента посещавам треньорски курсове за лиценз \"А\", разясни футболистът. Сподели:", "date": "2019.09.06", "title": "Ето кой убеди Иван Иванов-Русия да подпише с Етър"}
{"url": "https://pik.bg/%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%BC%D0%BE%D0%B6%D0%B5-%D0%B4%D0%B0-%D0%B4%D0%BE%D0%B2%D0%B5%D0%B4%D0%B5-%D0%B4%D0%BE-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-%D0%BD%D0%B0-%D1%88%D0%BE%D1%82%D0%BB%D0%B0%D0%BD%D0%B4%D0%B8%D1%8F-news868145.html", "text": "Шотландия гласува през 2014 г. против независимост, а тогава изглеждаше, че с това въпросът е уреден: натрапчиво суровият район, където британското кралско семейство прекарва своите ваканции в обширното си имение Балморал, е готов да остане с Англия, Уелс и Северна Ирландия в Обединеното кралство, управлявано от Лондон. По-малко от две години по-късно обаче дойде референдумът за Брекзит и макар че Обединеното кралство гласува за излизане от Европейския съюз, шотландците се откроиха като най-големите несъгласни. Шотландия не само гласува с огромно мнозинство за оставане в ЕС, но и беше единствената от четирите части на Обединеното кралство, в която нито един избирателен район не гласува с \"Да\" за напускане, пише Асошиейтед прес. Шотландия е теглена до голяма степен против волята й към икономическо страдание, каквото много от нейните жители се страхуват, че ще настъпи на 31 октомври, когато се предвижда да влезе в сила белязаният от безпорядък развод, много вероятно без споразумение, което да смекчи очакваните удари за предприятията и домакинствата. Недоволството от Брекзит и машинациите в Уестминстър, които тласкат Великобритания все по-близо до напускане без сделка, се усещат толкова остро в долините и закалените от времето градове на Шотландия, че независимостта отново се връща като тема, пише още БТА. Сподели:", "date": "2019.09.06", "title": "ПРОГНОЗА: Брекзит може да доведе до независимост на Шотландия"}
{"url": "https://pik.bg/%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%B8%D1%81%D1%82%D0%B8%D1%82%D0%B5-%D0%B1%D0%B8%D1%85%D0%B0-%D0%B1%D0%B5%D0%BB%D0%B0%D1%80%D1%83%D1%81-%D0%B2-%D0%BA%D0%BE%D0%BD%D1%82%D1%80%D0%BE%D0%BB%D0%B0-%D1%81%D0%BA%D1%80%D0%B8%D0%BC%D0%BE%D0%B2-%D1%81%D0%B5-%D0%B2%D1%8A%D1%80%D0%BD%D0%B0-%D0%B2-%D0%B8%D0%B3%D1%80%D0%B0-news868129.html", "text": "Волейболистите, водени от селекционера Силвано Пранди сe справиха с 3:1 срещу Беларус, като след четвъртата част се изигра още един гейм, отново спечелен от нашите. За първи път в игра се появи Тодор Скримов, който изкълчи тежко десния си глезен по време на решителния мач с Бразилия от олимпийската квалификация. Посрещачът остана на полето до края на третия сет и записа 7 точки. Освен Скримов титуляри бяха Николай Пенчев, Георги Сеганов, Цветан Соколов, Виктор Йосифов, Алекс Грозданов и Теодор Салпаров (либеро). До края на мача Пранди пусна в игра всички състезатели без Розалин Пенчев, който не бе по екип заради мускулно разтежение. Най-резултатен за успеха беше Цветан Соколов с актив от 21 точки, а Мартин Атанасов добави 10. Мъжкият ни национален отбор по волейбол спечели първата си контролна среща в естонската столица Талин. Сподели:", "date": "2019.09.06", "title": "Волейболистите биха Беларус в контрола, Скримов се върна в игра"}
{"url": "https://pik.bg/%D0%BF%D1%80%D0%BE%D1%81%D1%82%D0%B8-%D1%81%D0%BC%D0%B5%D1%82%D0%BA%D0%B8-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D0%B0%D0%BD%D0%B3%D0%BB%D0%B8%D1%8F-%D1%81%D1%82%D1%80%D1%83%D0%B2%D0%B0-%D1%87%D0%B5%D1%82%D0%B8%D1%80%D0%B8-%D0%BF%D1%8A%D1%82%D0%B8-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D1%86%D0%B5%D0%BB%D0%B8%D1%8F-%D0%BD%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%BE%D1%82%D0%B1%D0%BE%D1%80-news868006.html", "text": "Следващият съперник на България в квалификациите за Евро 2020 - Англия е най-скъпият национален отбор в света. Това сочи справка в авторитетния сайт transfermarkt. Островитяните са оценени на 1 110 00 000 евро. А най-скъпи в тима са нападателите Хари Кейн и Рахийм Стърлинг, оценени съответно на 150 и 140 милиона евро. По този показател селекцията на Красимир Балъков е едва на 69-то място, което прави \"лъвовете\" по-евтини дори от отбори като Армения, Канада и Буркина фасо, пише \"Меридиан Мач\". Цената на играчите ни възлиза на скромните 34 250 000 евро, което е приблизително една четвърт от стойността на Хари Кейн. Целият тим на Англия пък е 33 пъти по-скъп от нашия. При \"лъвовете\" най-високо се котира Кирил Десподов с 3 милиона евро, пред Ивелин Попов - 2,7 млн, и Антон Недялков - 2,5 млн. Сподели:", "date": "2019.09.06", "title": "ПРОСТИ СМЕТКИ: Звезда на Англия струва четири пъти повече от целия ни национален отбор"}
{"url": "https://pik.bg/%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BE%D0%B1%D1%8F%D0%B2%D0%B8-%D0%BF%D0%BE%D1%87%D1%82%D0%B8-%D0%B2%D0%BE%D0%B9%D0%BD%D0%B0-%D0%BD%D0%B0-%D1%80%D1%83%D1%81%D0%B8%D1%8F-%D0%BD%D0%BE-%D0%BD%D0%B5-%D0%B8%D0%B7%D1%82%D1%8A%D1%80%D0%B3%D1%83%D0%B2%D0%B0-%D1%84%D0%BE%D0%BB%D0%BA%D1%81%D0%B2%D0%B0%D0%B3%D0%B5%D0%BD-%D0%B8%D0%BB%D0%B8-%D0%B4%D1%80%D1%83%D0%B3%D0%B0-%D0%B5%D0%BA%D1%81%D1%82%D1%80%D0%B0-%D0%B7%D0%B0-%D0%B1%D1%8A%D0%BB%D0%B3%D0%B0%D1%80-news868030.html", "text": ". Озъбихме се, показахме характер, даже и топки. Ударихме в масата и показахме на г-н Лавров, че сталинистко-ленинисткият комунизъм не е с нищо по-добър от фашизма. Да, червената армия е дала невероятни човешки жертви в името на освобождението на Европа от фашизма и нацизма, но нейните червени лидери наложиха също толкова човеко-ненавистен режим върху източните държави. Непредубедените историци дори биха казали, тъй като жертвите на идеологията на сърпа и чука са в пъти повече от тези на свастиката. Дотук добре. Външно министерство свърши нещо. А дали помисли преди да го свърши? Г-жо Захариева, вие не сте историк. Вие не сте журналист. Вие не сте дори депутат, който зад щита на своя имунитет и народен мандат може да говори каквото желае без особени последици. Г-жо Захариева, вие сте министър и вицепремиер. Изпълнителна власт, която изпълнява програмата на правителството и води държавата, защитавайки нейните национални интереси. но вие изтъргувахте ли го с големите играчи, чийто интерес обслужваме с този ход? Защото България не може да победи Русия в каквато и да било война, дори и безкръвна дипломатическа такава. Някога Соломон Паси беше казал, че България така и не се научи да търгува услугите, които прави на САЩ и Европейския Съюз Изглежда с годините това се превръща от прост недостатък на външната ни политика (работеща по принципа от вица на лисицата и коча) в национална криза и опасност за националната сигурност днес. Г-жа Захариева и американофилите в България веднага ще скочат: „Но вижте как правят Полша, Румъния и прибалтийските държави – морални стожери срещу руската агресия!“ Защото обявилата дипломатическа война на Русия Полша е въоръжена до зъби с американско оръжие и американски бази. Но освен това американците целенасочено превръщат Полша в нов енергиен център на Стария континент чрез терминалите си за втечнен газ. САЩ имат 44 милиарда долара инвестиции в Полша (без да броим военните базите), което е горе-долу колкото целия брутен вътрешен продукт на България. При поляците огромни заводи имат Форд, Филип Морис, Ф§П, Каргил, Ай Би Ем, Дженеръл Електрик, Гуудиър, и т.н. Общата търговия на Полша със САЩ е за над $10 милиарда. Американците не просто наливат огромни средства в Полша, но се наслаждават и на високи печалби – 13.9% възвращаемост на капитала (4тата най-висока сред чуждите инвеститори). на преференциални цени, в добавка към вече подписаните контракти за над 6 милиарда кубика на стойност над $25 милиарда. Ситуацията в Румъния и прибалтийците не е по-различна, като и двете страни с американски технологии вече са енергийно независими от руската мечка. Инвазията на американски компании в северната ни съседка вече започна преди 3-4 години, водена от големите финансови банки и консултанти, подготвящи почвата за индустриалните и технологични гиганти. Да не говорим за преференциалните цени на отбранителна и военна техника, която румънците ползват и са обградили държавата си с достатъчно военна мощ, че сами да удържат руска агресия вероятно за поне седмица! А какво се случва в България? САЩ разпорежда на Борисов какво да прави с военния ни сектор. Франция разпорежда на Борисов да им даде летище София срещу унизителна концесионна такса и инвестиции (над 30% по-ниски от това, което французите ще налеят в летище Белград). Холандия и Белгия разпореждат на Борисов да закриля местните им индустриални заводи с някои съмнителни екологични практики. Верният ни съюзник Германия е на път да прати втория най-голям завод на Фолксваген в Турция. Германия, която ни критикува през ден за върховенството на закона, но явно не обръща внимание на юридическата вакханалия и своеволия на Ердоган. Същият Ердоган, който през седмица ги плаши с пускане на бежанци в Европа, нарича немците фашисти и арестува техни журналисти. Германия, която буквално създаде ГЕРБ за своя опора в България, но явно не смята за нужно да подкрепа българската икономика. Каквото и да си говорим за лобизма на Румен Радев и про-руските маневри на Корнелия Нинова, абсолютен факт е, че на цената на американските Ф-16, можеше да купим 2 ескадрили шведски грипени, въоръжени до зъби с каквото си пожелаем оръжие от целия свят. И вероятно 3 ескадрили руски изтребители. И тази сметка не включва бъдещите разходи за американско лицензиране и преоборудване на Граф Игнатиево – единственото летище, от което американците ще ни позволят да оперираме техните самолети. САЩ не смятат за нужно да разположат  новия завод на Ford за лекотоварни автомобили в България, като отново ще предпочетат Турция. Боинг дори не сметнаха за нужно да ни предложат индустриален офсет срещу сделката за Ф-16, докато СААБ бяха готови за инвестиция от над $1 милиард в България. Нищо че влизането в Шенген е право и задължение като членове на Европейския Съюз, че правителството на Сакскобурготски до голяма степен беше подготвило почвата дипломатически, че няма никаква обективна логика ние като външна граница да бъдем извън Шенген и че в България съществува пълен партиен и политически консенсус, че това трябва да е приоритет. Така че, г-жо Захариева, да питаме отново и ясно: влизането ни в Шенген, вдигането на мониторинга върху правосъдието то Франс Тимерманс след 30 дни, американско ПВО на преференциални цени и преместване на завода на Форд от Турция в България, двойно повече френски инвестиции в летище София, нови три канадски рудника за злато с по-висока концесионна такса, ако щете дори някой гигантски завод за белгийски шоколад? Или просто се събудихте онази сутрин и решихте да тръгнете на война „барабар Катя с поляци, румънци и прибалтийци“ срещу Сергей Лавров и Путин? когато западните велики сили опънаха чадър над своите протекторати и оставиха България на руската мечка? Тази руска мечка може и да е позаслабнала последните 70 години, но е все така свирепа, а западните ни „партньори“ си избраха нови любимци, като изглежда ние пак не сме в списъка... Сподели:", "date": "2019.09.06", "title": "Захариева обяви почти война на Русия, но не изтъргува Фолксваген или друга екстра за България"}
{"url": "https://pik.bg/%D0%BA%D1%8A%D0%BC-%D0%BD%D0%B0%D1%80%D0%BE%D0%B4%D0%B0-%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81-%D0%BF%D0%BE%D1%81%D1%82-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-%D0%B7%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D0%B5%D1%82%D0%BE-news868048.html", "text": "\"Българи, честит ден на Съединението на Княжество България с Източна Румелия. 6-ти септември 1885 г. е доказателство, че когато сме единни и носим в себе си патриотичния дух - няма непостижими цели.\" Това написа Цветан Цветанов в профила си във Фейсбук по повод днешния празник. Сподели:", "date": "2019.09.06", "title": "КЪМ НАРОДА: Цветан Цветанов с пост във Фейсбук за Съединението"}
{"url": "https://pik.bg/%D0%B4%D0%BE%D0%BA%D0%B0%D0%B7%D0%B0%D0%BD%D0%BE-%D1%81%D0%B5%D0%BA%D1%81%D1%8A%D1%82-%D0%B5-%D0%B2%D0%B0%D0%B6%D0%B5%D0%BD-%D0%B8-%D0%B7%D0%B0-%D0%B4%D0%B2%D0%B0%D1%82%D0%B0-%D0%BF%D0%BE%D0%BB%D0%B0-%D0%BF%D1%80%D0%B5%D0%B4%D0%BF%D0%B0%D0%B7%D0%B2%D0%B0-%D0%BE%D1%82-%D1%80%D0%B5%D0%B4%D0%B8%D1%86%D0%B0-%D0%B1%D0%BE%D0%BB%D0%B5%D1%81%D1%82%D0%B8-news867984.html", "text": "Сексът оказва огромно влияние върху живота. Според британски учени именно активният полов живот може да предпази хората от страшни болести. Специалистите смятат, че е обичайно след определена възраст желанието за интимни ласки да спадне, но това не се отразява добре на никого и може да доведе до сериозни здравословни проблеми, пише \"Дайли Мейл\". Затова пък честото практикуване понижава риска от появата на редица болести, сред които артрит и диабет. Изданието се позовава на проучване на учени от университета Англий Ръскин, в което са се включили около 6000 представители на двата пола. Резултатите от изследването показват, че отсъствието на интимна близост не влияе добре и на мъжете, и на жените. Все пак се уточнява, че представителите на силния пол по-тежко приемат липсата. Специалистите стигнали до извода, че за 63 процента от мъжете нередовният полов живот крие риск от развитието на онкологични заболявания. При жените липсата на секс носи ниско самочувствие и лошо настроение. Сподели:", "date": "2019.09.06", "title": "ДОКАЗАНО: Сексът е важен и за двата пола, предпазва от редица болести"}
{"url": "https://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%88%D0%B2%D0%B5%D1%86%D0%B8%D1%8F-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D1%8A%D0%BF%D1%80%D1%83%D0%B3%D0%B0-%D1%81%D0%B8-news868128.html", "text": "Министърът на външните работи на Швеция Маргот Уолстрьом обяви, че се оттегля от поста, за да се съсредоточи върху семейството си, предава AFP, цитирана от „Фокус” . \"Дойде време да прекарвам повече време със съпруга си, децата и внуците си. Уведомих министър-председателя за желанието си да напусна правителството и моя пост като министър на външните работи\", заяви Уолстрьом в социалната мрежа Туитър. Уолстрьом, представител на шведските социалдемократи, заема поста от 2014 г., когато премиерът Стефан Лоьовен сформира своето правителство, като тогава стартира така наречената от нея \"феминистка външна политика“. 64-годишният ветеран в политиката и дипломацията има дългогодишна кариера както в шведската, така и в международната политика, като заемаше длъжности в Европейската комисия и като специален представител на ООН за сексуалното насилие в конфликтите. В един от първите си ходове като външен министър Уолстрьом разгневи Израел, като обяви признаването на Палестинската държава от Швеция. След това тя отново разгневи Израел, като призова за „задълбочени“ разследвания на убийствата на палестинци от израелската армия, които тя нарече „извънсъдебни убийства“, което доведе до това, че Израел я обяви за персона нон грата. Дипломатическите връзки на Швеция с Рияд също бяха замразени през 2015 г., след като тя нарече Саудитска Арабия „диктатура“ и я обвини заради нарушения на правата на човека. Сподели:", "date": "2019.09.06", "title": "Външният министър на Швеция подаде оставка заради съпруга си"}
{"url": "https://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BF%D1%80%D0%B8%D0%BF%D0%BE%D0%BC%D0%BD%D0%B8-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D0%B5%D1%82%D0%BE-%D0%BA%D0%B0%D1%82%D0%BE-%D1%83%D1%80%D0%BE%D0%BA-%D0%B7%D0%B0-%D0%BD%D0%B0%D1%81%D1%82%D0%BE%D1%8F%D1%89%D0%B5%D1%82%D0%BE-news868038.html", "text": "Свикнали сме лесно да се делим и да вървим сами, но нека си припомним Съединението като урок за настоящето. Това каза кметът на Столична община Йорданка Фандъкова по време на тържественото честване на Съединението в столицата. \"Скъпи съграждани, уважаеми госпожи и господа народни представители, колеги, скъпи деца, ваши превъзходителства, 6 септември 1885 г. е дата, която ни казва, че най-важната работа за България трябва да я вършим без колебания, без отлагане и самите ние. Днес може би е трудно да си представим шока от разделението. Днес, когато сме свикнали лесно да се делим, да вървим сами. Нека си припомним историята като урок за настоящето. Съдбата на Отечеството ни е в собствените ни ръце, в дружните ни ръце, в дружните ни усилия, във вярата ни, че сме един народ, обединен от каузата за общото добруване. Съединението е чисто българско завоевание, без въшни побудбидители, крепители и защитници. То е едно истинско българско чудо, защото едва ли някой по света е предполагал с каква решителност българският народ ще действа за защита на своята държава и национален идеал след дългите векове на гнет\", заяви още Фандъкова. Тя посочи, че Съединението е символ на несменимият стремеж на българина да живее достойно в своя държава, обединен от своите сънародници, приет за равен и достоен за другите европейски народи, както мечта Васил Левски. \"Съединението прави силата\" е девизът на нашата държавност. Водачите в онези исторически месеци проявяват забележително държавническо поведение. Забравят за разделението на наши и ваши, за дребните си политически борби и лични амбиции. Опозицията активно работи за постигането на националния идеал заедно с правителството. Вечно ще бъдем признателни на княз Александър Първи, на Захари Стоянов, Иван Андонов, военноначалниците Данаил Николаев, Рачо Петров, Атанас Узунов, Анастас Бендерев, държавниците Петко Каравелов, Стефан Стамболов, Георги Странски, дипломатът Иван Гешов. Всички те и мнозина други вложиха целите свои дарби, усилия и мъжество, за да се случи Съединението. Да не забравяме и огромната роля на героичната българска армия, която в последвалата Българо-сръбска война защити държавата и българските идеали и постави света пред свършен факт. Честит празник\", каза още Фандъкова. Сподели:", "date": "2019.09.06", "title": "Фандъкова припомни Съединението като урок за настоящето"}
{"url": "https://pik.bg/%D0%BF%D1%83%D1%81%D0%BA%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%B2-%D0%BC%D1%83%D0%B7%D0%B5%D1%8F-%D0%BD%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D0%B5%D1%82%D0%BE-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news867982.html", "text": "Днес, когато отбелязваме 134-годишнината от Съединението на Княжество България и Източна Румелия, Музеят на Съединението в Пловдив осигурява безплатен достъп за посетителите си от 9 до 16 часа днес, предава БНР. Освен постоянната експозиция, гостите на музея ще могат да разгледат и изложбата „Пловдив в културната история на България”, посветена на домакинството на града като Европейска столица на културата през 2019 година. Сподели:", "date": "2019.09.06", "title": "Пускат безплатно в Музея на Съединението в Пловдив"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%B2-%D0%BD%D0%B5%D0%B1%D0%B5%D1%82%D0%BE-%D0%B4%D0%B2%D0%B0-%D1%80%D1%83%D1%81%D0%BA%D0%B8-%D1%81%D1%83-34-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0%D1%85%D0%B0-%D0%B2-%D0%BD%D0%B5%D0%B1%D0%B5%D1%82%D0%BE-%D0%BD%D0%B0%D0%B4-%D0%BB%D0%B8%D0%BF%D0%B5%D1%86%D0%BA-news868058.html", "text": "Два изтребителя-бомбардировачи Су-34 са се сблъскали в небето над областта Липецк, Русия, поради грешки на пилотите, предава ТАСС, като се позовава на руските сили за сигурност в региона. \"Сблъсъкът в района на Липецк на двата самолета се дължаше на грешки на пилотите. Сега детайлите на произшествието се проверяват от специална комисия, която ще определи степента на вина на всеки от екипажите (екипажът самолета Су-34 се състои от командир и навигатор)\", заяви източник на агенцията. Той добави, че инцидентът се оценява като сериозен авиационен инцидент. \"Един от самолетите е повреден много сериозно и ще бъде върнат в завода. Вторият самолет е повреден в по-малка степен и може да бъде възстановен на летището\", казва събеседникът на агенцията, отбелязвайки, че \"пилотите може да трябва да компенсират за щетите.\" Сподели:", "date": "2019.09.06", "title": "ЕКШЪН В НЕБЕТО: Два руски Су-34 се сблъскаха в небето над Липецк"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%B5%D0%BA%D1%80%D0%B0%D1%82%D0%B8%D1%85%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-news868061.html", "text": "Специализираният апелативен наказателен съд прекрати делото срещу несебърския бос Димитър Желязков-Очите и още 12 души, сред които и дъщеря му Станислава, подсъдими за участие в организирана престъпна група и върна случая обратно в специализираната прокуратура за ново разследване и ревизия. Причината е отстраняване на съществени процесуални нарушения в 180-те страници обвинителен акт. До този развой се стигна, след като Специализираният наказателен съд намери множество пороци в обвинителния акт, част от които според защитата на подсъдимите, са неотстраними. Има разминавания в сумите, които изнудваните от бандата му са давали, в обстоятелствата за присъединяването към групата от общинския съветник от Несебър Пейко Янков и пр. Сега прокуратурата спешно трябва да изготви нов обвинителен акт по случая. Митьо Очите беше задържан в Истанбул през август 2018 г., а през февруари беше екстрадиран у нас. \"След броени дни изтича 8-месечният срок и по закон, ако до това време не бъде внесен годен обвинителен акт в съда, всички подсъдими с мярка за неотклонение „задържане под стража“, трябва да бъдат освободени\", коментира адвокат Захари Кирилов, който е ангажиран със защитата на двама от подсъдимите. Припомняме, че Димитър Желязков е обвинен за това, че е ръководил организирана престъпна група за изнудване, принуда, заплахи, палежи и разпространение на наркотици. В нея са участвали още 12 души, включително и дъщерята на Желязков - Станислава. Тя е с обвинение за събиране на такса „Спокойствие\" от таксиметрови фирми и собственици на търговски обекти в „Слънчев бряг”. Освен като ръководител на организирана престъпна група, Очите ще отговаря за 9 деяния, извършени от него и от останалите обвиняеми по негово лично разпореждане. В част от случаите Желязков лично участвал в рекетирането на набелязаните от него жертви. За извършените от него престъпления законът предвижда до 15 г. затвор, глоба от 5000 до 10 000 лева и конфискация на една втора от имуществото му. Сподели:", "date": "2019.09.06", "title": "ИЗВЪНРЕДНО: Прекратиха делото срещу Митьо Очите"}
{"url": "https://pik.bg/%D0%BC%D0%BB%D0%B5%D0%BA%D0%B0%D1%80%D0%B8-%D1%81%D0%B5-%D1%81%D1%80%D0%B5%D1%89%D0%B0%D1%82-%D0%BD%D0%B0-%D1%81%D1%8A%D0%B1%D0%BE%D1%80-%D0%B2-%D0%BB%D1%83%D0%BA%D0%BE%D0%B2%D0%B8%D1%82-%D0%B1%D1%8A%D1%80%D0%BA%D0%B0%D1%82-%D0%BC%D0%B8%D1%88-%D0%BC%D0%B0%D1%88-%D1%81%D1%8A%D1%81-100-%D0%BA%D0%B3-%D1%81%D0%B8%D1%80%D0%B5%D0%BD%D0%B5-news867985.html", "text": "За четвърти път млекопреработватели от страната се събират в Луковит на национален събор \"Млечният път на България през вековете\", който започва днес, 6 септември, и ще продължи до 8 септември. Организатори са Асоциацията на млекопреработвателите в България и Община Луковит, съобщават от общинската администрация. Откриването на събора е от 11 часа на площад \"Трети март\". Проблемите на млечния сектор в България ще бъдат дискутирани от 13 часа. В 16,30 часа ще започне приготвянето на огромен миш-маш със 100 килограма българско бяло саламурено сирене. Сподели:", "date": "2019.09.06", "title": "Млекари се срещат на събор в Луковит, бъркат миш-маш със 100 кг сирене"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D1%87%D0%BE%D0%B2%D0%B5%D1%88%D0%BA%D0%B8-%D1%81%D0%BA%D0%B5%D0%BB%D0%B5%D1%82%D0%B8-%D0%B2-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B0-%D0%BD%D0%B0-%D0%B4%D0%B8%D0%BA%D1%82%D0%B0%D1%82%D0%BE%D1%80%D0%B0-%D0%B0%D0%BB%D1%84%D1%80%D0%B5%D0%B4%D0%BE-%D1%81%D1%82%D1%80%D0%B5%D1%81%D0%BD%D0%B5%D1%80-news867990.html", "text": "Скелетни останки на поне трима души са били открити в апартамент, който е бил собственост на бившия парагвайски диктатор Алфредо Стреснер, съобщи в. \"Ултима ора\", цитиран от ДПА. Бездомници са намерили останките в сграда в Сиудад дел есте, на около 300 километра източно от столицата. Министерството на правосъдието е започнало разследване за идентифициране на останките и определяне дали са били там по времето, когато Стреснер е бил жив. Син на германски имигрант, Стреснер управлява Парагвай 35 години до свалянето му от власт през 1989 г. Превратът срещу него е ръководен от генерал Андрес Родригес. Стреснер търси убежище в Бразилия и умира там. Предполага се, че Стреснер е свързан с повече от 900 убийства и нарушения на човешките права. Според парагвайската комисия за установяване на истината, създадена след отстраняването му, телата на 425 души, отвлечени и убити по време на управлението му, така и не са открити. Сподели:", "date": "2019.09.06", "title": "Откриха човешки скелети в апартамента на диктатора Алфредо Стреснер"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%B0%D1%80%D0%BB%D0%BE%D1%81-%D0%BA%D0%BE%D0%BD%D1%82%D1%80%D0%B5%D1%80%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D0%B8-%D0%BF%D1%80%D0%B0%D0%B2%D0%B8-%D1%81%D0%BC%D0%B5%D1%82%D0%BA%D0%B0%D1%82%D0%B0-%D1%87%D1%80%D0%B5%D0%B7-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B4%D0%B0-%D1%83%D0%B4%D0%B0%D1%80%D0%B8-%D0%B1%D0%BE-news866245.html", "text": "Членът на националното ръководство на ВМРО и председател на \"Патриоти за София\" Карлос Контрера коментира пред ПИК позиционирането на неговата формация преди местния вот на есен. Войводите, СДС и други автентични десни изграждат общ фронт срещу опита на Корнелия Нинова да узурпира властта в най-важния български град, като лансира за мястото на Йорданка Фандъкова троянския си кон Мая Манолова, казва общинският съветник. - Изборите за местна власт винаги са били ключови за държавата, защото кметът и Общинският съвет са органите, които стоят най-близко до хората. Съответно те и по закон, и по призвание са тези, които решават конкретните житейски казуси. В този смисъл като че ли за българските граждани това са най-важните избори. Затова е нормално в една подобна ситуация политическите партии да излязат честно и почтено и не просто да говорят за някакви кандидати, а да дефинират проблемите и да начертаят пътищата за тяхното решаване. За съжаление мейнстрийма, ако говорим за София, в момента се заключава в някакви псевдоархитектурни спорове, спорове за СМР-та, което, мисля, не е основният предмет на политическите решения, които трябва да се вземат за София. Безспорно, има центрове в държавата, които имат аспирации към управлението на София. Тези центрове работят, макар да са идеологически взаимно изключващи се. - За никого не е тайна, че бившето острие на БСП и настоящ омбудсман Мая Манолова има своите аспирации да вкара левите в управлението на София през задния вход. Тя се скрие зад някакъв инициативен комитет, но не може да зачеркне своята лява биография. - Да, вероятно. Не забравяйте, че г-жа Манолова не е ново лице, колкото и да се опитва да се представи за такова. Въпреки всичките и опити да се ребрандира, ако го кажем по модерно му, тя е отдавнашен политик с много ясна лява биография. Не е в политиката нито от вчера, нито от оня ден, нито от днес и утре. - Говорейки за София, аз се опасявам от този социален експеримент, защото, не забравяйте, това е човекът, който дефилираше по жълтите павета с тениската „Шанс за Орешарски“. Това е човекът, който каза: „Ако ви успокоява, аз предложих Пеевски.“ Това е човекът, който крепеше същото това правителство на Орешарски, което спря парите на София, и от метрополитена се чудеха какво да правят, защото течеше строителството на втория метродиаметър. Ние си спомняме всички тези неща, но за съжаление, тук се прави опит софиянци да бъдат подлъгани и реално да вкарат левите в управлението на града. Знаете, че където левите се докоснат до бюджет, след това започват дефицитите и неуредиците. - Корнелия Нинова си прави сметката чрез Мая Манолова да удари Борисов в София. Друг е въпросът дали столичани сме съгласни заради подобна партийна игра или интрига да дадем управлението на града на хора, които очевидно не разбират. Между другото какъв е екипът на Манолова? Как тя ще решава въпроси като този за \"Топлофикация\", водата, циганските гета. Аз не съм чул подобни анонси. Вероятно няма и да ги чуя. - Имайки предвид типажа и, тя четири години ще го играе сърдитата жена. И ще обвинява Общинския съвет за собствените си неуспехи. Това за мен не е никаква концепция. Тя ще използва, колкото и нелицеприятно да звучи, общината като трамплин към вероятно председателското място в БСП. От ВМРО съзираме опасност хората да бъдат подведени. Нашата логика е следната: след резултатите от европейските избори, виждате, че коалицията Обединени патриоти се запази в определен формат. Идеята на ръководството на ВМРО в София е ние да проведем много сериозни разговори с потенциални наши съюзници, като не изключвам СДС, с които работихме много добре през последните четири години в Общинския съвет. По много въпроси имаме единомислие. Не изключвам, разбира се, НФСБ на Валери Симеонов като част от Обединени патриоти. Не изключвам и други десни формации, с които да формираме един силен център, който, от една страна, да се противопостави на аспирациите на левицата през Манолова да овладее София, а от друга страна – да се противопостави на ляво-либералите, които вече точат сатърите и ще се опитват да изнудват кмета Фандъкова за следващия мандат, да и извиват ръцете. - Аз не изключвам възможността да бъдат проведени политически разговори на общинско ниво със СДС и да вървим към формирането на една сериозна група, която да се противопоставя на двете тенденции, за които говорим. Що се отнася до разговорите на ГЕРБ със СДС, ще видим как те ще се развият в следващите седмици. Ясно ми е все пак, че хората, които сме с дясно мислене, не трябва да правим грешката да се сбием по между си и да оставим левицата да овладее София. - Не само този общ фронт. Имайте пред вид, че ляво-либералите от „Демократична България“ отдавна водят разговори и сондажи да се пазарят нещо  с Манолова. Така че има опасност мнимите десни да помогнат с гласове на левия кандидат. Това е абсурд, който трябва да се демаскира незабавно. Иначе, за мен, един съюз между ВМРО и СДС има своята логика и с привличането на други формации, тъй като една подобна дясно-патриотична коалиция ще представлява предприемачите, средния бизнес, работещите – тези, които издържат града. Затова е редно тези хора да имат своя глас в управлението на публичния ресурс, тъй като безспорно и ГЕРБ в някои отношения в София се нуждае от коректив. - В първите 10 дни на септември ще има яснота – поне що се отнася до основните играчи кой как се явява, с какви кандидати и разбира се, най-важното – какви тези защитава и какви решения предлага за следващото четиригодишно управление на общината. Сподели:", "date": "2019.09.06", "title": "САМО В ПИК! Карлос Контрера: Корнелия Нинова си прави сметката чрез Мая Манолова да удари Борисов в София"}
{"url": "https://pik.bg/%D0%B1%D0%B0%D0%BD%D0%B8%D1%87%D0%BA%D0%B0-%D0%B7%D0%B0-2-%D0%B5%D0%B2%D1%80%D0%BE-%D0%B2%D1%8A%D0%B7%D0%BC%D1%83%D1%82%D0%B8-%D0%B0%D0%BB%D0%B1%D0%B5%D0%BD%D0%B0-%D0%B2%D1%83%D0%BB%D0%B5%D0%B2%D0%B0-news867993.html", "text": "Недоволна засега е Албена Вулева от Кипър. Устатата бивша водеща реши да си пробва късмета на Острова на Афродита, където започна лаботи като рецепционистка. Албена е възмутена от скъпите цени на продуктите в страната, в която от няколко седмици живее. Според нея стандартът на живот е супервисок спрямо заплатите. \"За една баничка дадох две евро. Пълен шит!\", възмути се Вулева. Сподели:", "date": "2019.09.06", "title": "Баничка за 2 евро възмути Албена Вулева"}
{"url": "https://pik.bg/%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B8-%D0%B0%D0%BD%D0%B4%D1%80%D0%B5%D0%B9-%D1%81%D0%BB%D0%B0%D0%B1%D0%B0%D0%BA%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%85%D0%B0-%D1%81-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%BF%D0%BE%D1%82%D1%8A%D1%80%D0%BF%D0%B5%D0%B2%D1%88%D0%B8-%D0%BE%D1%82-%D0%BA%D1%80%D0%B5%D0%B4%D0%B8%D1%82%D0%B8-%D0%B8-%D0%B0%D1%84%D0%B5%D1%80%D0%B8-news868074.html", "text": "На 5-и септември в Европейския парламент в комисията по петиции бяха обсъдени сигнали на български граждани във връзка с официалното изслушване относно нарушения и неспазване на транспонирането на Директива 93/13/ЕИО на Съвета в България. В рамките на дебатите бе засегната темата за злоупотребите и нарушенията на банки и частни съдебни изпълнители (ЧСИ). Ангел Джамбазки изложи пред колегите си категорична позиция в защита на българските граждани, потребители и предприемачи, чиито права биват нарушавани от банки, частни съдебни изпълнители и монополите, злоупотребяващи с господстващо положение. Недопустимо е хора, предприемачи, които са теглили кредит, инвестирали са в някакъв бизнес, рискували са, да се оказват в едно много тежко положение, при което да им бъдат отнемани имоти и те да остават вечни длъжници, заяви Джамбазки. Подобни порочни практики не са дело само на банки, но и на общински дружества, например столичната „Топлофикация“, които си позволяват да злоупотребяват със своето монополно положение – да не сключват индивидуални договори, да прехвърлят своите вземания върху частни съдебни изпълнители, които повишават многократно задълженията на гражданите, застрашавайки тяхната собственост и имоти, категоричен бе евродепутатът. Джамбазки заяви, че очевидно съществува законодателен проблем и той трябва да бъде решен в Народното събрание на Република България. Подобни опити са правени, но в повечето случаи неуспешно, падайки жертва на интересите на големите играчи, както и на лобизъм. И допълни: \"Затова апелирам да бъде уважено справедливото право на всеки един от вносителите на въпросните петиции така, че да бъде защитен неговият интерес – граждански, правен и финансов. Нито банкови институции, нито монополи, нито ЧСИ е редно да боравят с подобни буквално кожодерски практики, извземайки собствеността на гражданите\". Сподели:", "date": "2019.09.06", "title": "Ангел Джамбазки и Андрей Слабаков се срещнаха с граждани, потърпевши от кредити и афери"}
{"url": "https://pik.bg/%D0%B2%D0%B4%D0%B8%D0%B3%D0%B0%D1%82-%D0%BD%D0%B0%D0%BD%D0%BE%D0%B2%D0%BE-%D0%B8%D0%B7%D0%B3%D0%BE%D1%80%D1%8F%D0%BB%D0%BE%D1%82%D0%BE-%D1%87%D0%B8%D1%82%D0%B0%D0%BB%D0%B8%D1%89%D0%B5-%D0%B2-%D1%81%D0%B5%D0%BB%D0%BE-%D0%BA%D0%B0%D1%82%D1%80%D0%B8%D1%89%D0%B5-news867957.html", "text": "С подкрепата на общината в Кюстендил започва работа по възобновяване на изгорялата при пожар сграда на читалище \"Светлина\" в село Катрище. 3 000 тома литература \"Точно за 15 минути се срина целият покрив – всичко изгоря. Добрата страна на нещата е това, че няма жертви. В момента тече разследване за причините, довели до пожара\", каза още Васил Василиев. Това обяви пред радио \"Фокус\" кметският наместник на населеното място Васил Василиев. \"Имам подкрепата на кмета на общината в Кюстендил, на моите колеги. Читалището ще се възобнови. Кметът Петър Паунов ми съобщи, че вече към нас пътуват проектанти, за да се изготви проект и да започнем да действаме\", каза Василиев. По думите му читалището винаги е било лицето на селото и е свидно на жителите му. При пожара бяха изпепелени Сподели:", "date": "2019.09.06", "title": "Вдигат наново изгорялото читалище в село Катрище"}
{"url": "https://pik.bg/%D0%B4%D0%B8%D0%BA%D1%82%D0%B0%D1%82%D0%BE%D1%80%D1%8A%D1%82-%D0%BD%D0%B0-%D0%B7%D0%B8%D0%BC%D0%B1%D0%B0%D0%B1%D0%B2%D0%B5-%D1%80%D0%BE%D0%B1%D1%8A%D1%80%D1%82-%D0%BC%D1%83%D0%B3%D0%B0%D0%B1%D0%B5-%D0%BF%D0%BE%D1%87%D0%B8%D0%BD%D0%B0-%D0%BD%D0%B0-95-%D0%B3%D0%BE%D0%B4%D0%B8%D0%BD%D0%B8-news867994.html", "text": "Бившият диктатор на Зимбабве, управлявал страната с железен юмрук в продължение на 37 години, Робърт Мугабе е починал на възраст от 95 години, предава AFP. “С огромна тъга съобщавам за смъртта на бащата, основател на Зимбабве, и бивш президент Робърт Мугабе“, написа в „Туитър“ настоящият държавен глава на страната Емерсон Мнангагва. Мугабе според него е бил „икона в освобождението, пан-африканист, който е посветил живота си на еманципацията и овластяването на хората си.\" „Неговите приноси за историята на нашата нация и на континента никога няма да бъдат забравени. Нека почива във вечен мир“, се казва още в съобщението. Мугабе поема властта в африканската страна през 1980 г., след гражданска война. 37 години по-късно диктаторът е свален от военните, след като страната навлиза в икономическа криза. Сподели:", "date": "2019.09.06", "title": "Диктаторът на Зимбабве Робърт Мугабе почина на 95 години"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D1%80%D0%B0%D0%BB%D0%B5%D0%B2-%D0%B8%D0%B7%D0%B3%D0%BB%D0%B5%D0%B4%D0%B0-%D1%81%D1%8A%D1%87%D0%B5%D1%82%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D0%B7%D0%BB%D0%B0%D1%82%D0%BD%D0%B8%D1%82%D0%B5-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D0%B4%D0%BD%D0%B8-%D0%BF%D1%80%D0%B5%D0%B4%D0%B8-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-%D0%BF-news868083.html", "text": "В деня на Съединението министърът на младежта и спорта Красен Кралев изгледа съчетанията на момичетата от националния отбор по художествена гимнастика, с които те ще се представят на Световното първенство в Баку. Надпреварата в столицата на Азербайджан ще се проведе от 16 до 20 септември. Шампионатът е и олимпийска квалификация за игрите в Токио през 2020 година. В тренировъчната зала на \"Арена Армеец\" ансамбълът в състав Симона Дянкова, Мадлен Радуканова, Лаура Траатс, Стефани Кирякова и Ерика Зафирова, както и индивидуалните състезателки Невяна Владинова, Катрин Тасева и Боряна Калейн, демонстрираха композициите, с които ще се опитат да впечатлят съдиите и публиката в Баку. Министър Кралев пожела успех на Златните момичета в предстоящата надпревара.\"Ще ви подкрепям на живо в залата. Надпреварата в Баку е от изключително значение, защото могат да бъдат спечелени квоти за олимпийските игри. Вярвам, че всички състезателки ще изиграят отлично своите съчетания\", обяви министърът пред състезателките ни. Подготовка с българките водят и състезателки от Гърция, които също демонстрираха своите съчетания. Председателят на Българската федерация по художествена гимнастика Илиана Раева заяви пред журналисти, че момичетата са готови за планетарния шампионат. \"Много съм доволна от представянето на ансамбъла. Подходиха много отговорно и дано да продължат така до последния ден на Световното първенство. Ако няма оптимизъм по-добре да не ходим на шампионата. Индивидуалните състезателки имаха неточности, но ще се работи до последно. Важното е да имат контрол над тялото и уреда. Изисква се огромна концентрация от всички. Те са национални състезателки, които са показвали класата си многократно\", заяви Раева. Днешното контролно състезание беше открито за зрители, а тренировъчната зала на \"Арена Армеец\" беше пълна с любители на художествената гимнастика. Сподели:", "date": "2019.09.06", "title": "Министър Кралев изгледа съчетанията на Златните момичета дни преди Световното първенство по художествена гимнастика (СНИМКИ)"}
{"url": "https://pik.bg/%D0%B4%D0%BE%D0%BA%D0%B0%D0%B7%D0%B0%D1%85%D0%B0-%D1%81%D0%B8%D0%BB%D0%BD%D0%B0-%D0%B2%D1%80%D1%8A%D0%B7%D0%BA%D0%B0-%D0%BC%D0%B5%D0%B6%D0%B4%D1%83-%D0%B7%D0%B0%D1%85%D0%B0%D1%80%D1%82%D0%B0-%D0%B8-%D0%BB%D0%BE%D1%88%D0%BE%D1%82%D0%BE-%D0%BF%D0%BE%D0%B2%D0%B5%D0%B4%D0%B5%D0%BD%D0%B8%D0%B5-news868001.html", "text": "Прекаляването със сладки храни и напитки предразполага децата към прояви на насилие, увеличава желанието им да пият алкохол и да пушат. Най-вредни за тях са енергийните напитки, защото съдържат също кофеин и други химикали. Учени от университета \"Бар Илан\" в Израел анализирали предишни изследвания, направени в 25 европейски държави и Канада със 137 284 деца на възраст 11, 13 или 15 години. Те сравнили консумацията им на захар със съобщените случаи на сбиване, тормоз на други деца, тютюнопушене или напиване. Резултатите им показват \"силна и последователна връзка\" между захарта и лошото поведение. Едно от изследванията установява, че децата, приемащи много захар и енергийни напитки, три и половина пъти по-често тормозят връстниците си. Друго разкрива, че голямото количество захар ги предразполага два пъти повече към сбивания и напиване. Енергийните напитки са още по-вредни от шоколада и бонбоните заради съдържащия се в тях кофеин. Децата на възраст от 4 до 6 години не трябва да консумират повече от 19 гр захар дневно. При седем до 10-годишните препоръката е до 24 гр, а за над 11-годишните количеството е до 30 гр. Популярните десерти и напитки съдържат твърде много захар. В газираните напитки тя е 35 гр, колкото е и в шоколадов десерт. Сподели:", "date": "2019.09.06", "title": "Доказаха силна връзка между захарта и лошото поведение"}
{"url": "https://pik.bg/%D0%B2-%D0%BD%D1%8E-%D0%B9%D0%BE%D1%80%D0%BA-%D0%B4%D0%B0%D0%B2%D1%8F%D1%82-%D0%BF%D0%BB%D1%8A%D1%85%D0%BE%D0%B2%D0%B5%D1%82%D0%B5-%D1%81-%D0%B2%D0%BE%D0%B4%D0%BA%D0%B0-news867991.html", "text": "Властите в Ню Йорк представиха най-новото си оръжие в борбата с напастта от плъхове - капан, в който алкохолът се използва за стръв, предаде Франс прес. От години общината в Ню Йорк води война срещу гризачите, които живеят в тунелите на метрото и ровят в купищата боклук в контейнерите за отпадъци и е вложила в нея милиони долари, за да намали популацията им, която през 2014 г. беше около 2 милиона. За целта се използваха контрацепция, сух лед и интелигентни кошчета за боклук. Принципът на новия капан Екомил, показан вчера в кметството, се състои в това плъхът да се изкачи до горната част на висок около 60 сантиметра контейнер, привлечен от стръвта. След това сензор задейства капана. Устройство хвърля плъха в пълната с алкохолна течност вътрешност контейнера, където може да се поберат телата на 80 гризачи. След като попадне в алкохолната баня, плъхът се дави, обясни пред журналисти Антъни Джиакинто, председател на дружеството \"Рат трап\" (\"Капан за плъхове\"), което внася капаните Екомил от Италия. При експериментално едномесечно използване на Екомил в Бруклин, капанът е привлякъл и ликвидирал 107 плъха. Процедурата е хуманна и екологична, подчерта ръководителят на градските власти в Бруклин Ерик Адамс. Той посочи, че капаните ще се използват в най-засегнатите от плъхове райони в квартала. Адамс призна, че за много семейства присъствието на плъховете е травмиращо. През 2017 г. кметът на Ню Йорк Бил де Блазио представи мащабен план за справяне с плъховете на стойност 32 милиона долара. През 2015 г. в ЮТюб стана много популярен клип, на който беше заснет плъх, който е захапал парче пица и го влачи по стълбите на метрото. Сподели:", "date": "2019.09.06", "title": "В Ню Йорк давят плъховете с водка"}
{"url": "https://pik.bg/%D0%BC%D0%B2%D1%84-%D0%BF%D1%80%D0%BE%D0%BC%D0%B5%D0%BD%D0%B8-%D1%83%D1%81%D1%82%D0%B0%D0%B2%D0%B0-%D1%81%D0%B8-%D0%B2-%D0%BF%D0%BE%D0%BB%D0%B7%D0%B0-%D0%BD%D0%B0-%D0%BA%D1%80%D0%B8%D1%81%D1%82%D0%B0%D0%BB%D0%B8%D0%BD%D0%B0-%D0%B3%D0%B5%D0%BE%D1%80%D0%B3%D0%B8%D0%B5%D0%B2%D0%B0-news867973.html", "text": "Международният валутен фонд обяви, че е одобрил промяна в устава си, за да отпадне изискването за възраст за поста управляващ директор, което премахва последното препятствие пред номинацията на българката Кристалина Георгиева, предаде Франс прес. В изявление МВФ припомня, че от 1951 г. общите разпоредби забраняваха назначаването на кандидат на възраст 65 години или повече на поста управляващ директор и не позволяваха на титуляра да изпълнява функциите си след навършване на 70 години. Измененията в общите правила, одобрени от управителния съвет, които влизат в сила незабавно, приравняват условията за назначаване на управляващ директор към тези за членове на съвета на директорите, председателстван от управляващия директор, и за председателя на Групата на Световната банка, които не са обект на никаква възрастова граница, посочва базираната във Вашингтон институция. Промяната, одобрена непосредствено преди приключване на процедурата по предлагане на кандидатури, ще позволи да бъде приета тази на Кристалина Георгиева. Понастоящем тя е втори по ранг служител в Световната банка и навърши 66 години на 13 август. За момента Георгиева е единственият известен кандидат. Тя беше номинирана като кандидат на ЕС на 2 август, след гласуване, подчертало разделенията в общността. Сподели:", "date": "2019.09.06", "title": "МВФ промени устава си в полза на Кристалина Георгиева"}
{"url": "https://pik.bg/15-%D0%B4%D1%83%D1%88%D0%B8-%D1%81%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B8-%D0%BE%D1%82-%D0%B7%D0%B0%D0%BF%D0%B0%D0%B4%D0%BD%D0%BE%D0%BD%D0%B8%D0%BB%D1%81%D0%BA%D0%B0-%D1%82%D1%80%D0%B5%D1%81%D0%BA%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D1%82%D0%B0%D0%B7%D0%B8-%D0%B3%D0%BE%D0%B4%D0%B8%D0%BD%D0%B0-news867940.html", "text": "Жертвите на вируса на Западнонилската треска в Гърция от началото на годината са станали 15 души, а броят на заразените е достигнал 158 души, съобщава ТАСС, позовавайки се на данни на Националната организация за обществено здраве, цитирани от в. \"Прото тема\". По данни на организацията през последната седмица още 27 души са се заразили с вируса на западнонилската треска в Гърция, който се пренася от комарите. Двама от заразените в последствие са починали в резултат на менингоенцефалит. В момента 17 души, заразени с вируса, получават стационарно лечение, като осем от тях са в интензвино отделение. Сподели:", "date": "2019.09.06", "title": "15 души са починали от западнонилска треска в Гърция тази година"}
{"url": "https://pik.bg/%D0%B7%D0%B2%D1%8F%D1%80-%D0%BC%D0%B5%D1%87%D0%BA%D0%B0-%D0%BD%D0%B0%D0%BF%D0%B0%D0%B4%D0%B0-%D0%B8-%D1%83%D0%B1%D0%B8%D0%B2%D0%B0-%D0%BC%D0%B0%D0%BB%D0%BA%D0%B8-%D0%BA%D0%BE%D0%BD%D1%87%D0%B5%D1%82%D0%B0-%D0%B2-%D0%B4%D1%83%D0%BF%D0%BD%D0%B8%D1%88%D0%BA%D0%BE-news867904.html", "text": "Мечка напада и убива малки кончета в землищата на дупнишките села Бистрица и Самораново. Последната жертва на хищника е конче на 2 месеца. То е било убито и почти изядено в местността Очеви ливади, на около 700 метра от последните къщи на село Бистрица. Кончето е собственост на Генчо Василев. То било на паша с останалите коне през нощта в полето, съобщава \"Струма.бг\". „Открих онзи ден сутринта трупа на кончето, почти изядено от мечка. Преди 10-ина дни мечка беше удавила малко конче в съседното село Самораново. Няма какво да се направи. Мечките са под закрилата на закона. Почти всяка година мечката си взима курбан от собствениците на коне. Напада и убива малките, които не умеят да се пазят”, заяви Генчо Василев. Кметът на село Бистрица Кирил Огненски коментира случилото се така: „Собствениците на коне трябва да ги прибират вечерно време от полето, но те ги оставят и за през нощта там. През деня по жегите животните не могат да се напасат. През нощта е хладно и пасат повече, хората затова ги оставят, но ето какво се случва. Това не е първият случай на умъртвени животни от диви животни. Живеем под гората и е нормално дави животни да слизат в полето. Грижа на стопаните е да си пазят стадата”, категоричен бе кметът К. Огненски. Ловецът с 60 години стаж от село Ральово, община Самоков, Иван Вардаров заяви пред “Струма”: “Никой няма да даде разрешително да се убие мечка, тъй като не се знае коя точно е умъртвила кончетата. Стопаните са длъжни да си пазят животните. Защо са ги оставили през нощта на полето?”, заяви ловецът Иван Вардаров. Сподели:", "date": "2019.09.06", "title": "ЗВЯР: Мечка напада и убива малки кончета в Дупнишко"}
{"url": "https://pik.bg/%D0%BA%D0%BE%D1%80%D0%B8%D1%82%D0%B0%D1%80%D0%BE%D0%B2-%D1%81%D1%80%D0%B0%D0%B7%D0%B8-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D0%BE-%D0%B4%D1%8A%D0%BB%D0%B1%D0%BE%D0%BA%D0%B0-%D0%BD%D0%B5%D0%BA%D0%BE%D0%BC%D0%BF%D0%B5%D1%82%D0%B5%D0%BD%D1%82%D0%BD%D0%BE%D1%81%D1%82-%D1%82%D1%80%D1%83%D0%B4%D0%BD%D0%BE-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D1%87%D1%83%D0%B5-news867883.html", "text": "Румен Радев предложи разпоредба министър-председателят поне веднъж в месеца да отговаря на въпроси и да участва в парламентарен контрол. По-дълбока некомпетентност и неосведоменост, проявена от ниво „държавен глава“, трудно може да се чуе. Това заяви в предаването си „Свободна зона“ Георги Коритаров по повод речта на Румен Радев пред депутатите в Народното събрание. \"Къде трябва да бъде тази разпоредба – в Конституцията, в някакъв закон или в правилника на парламента? Казаното от президента е не просто нонсенс, но и много тъжен и посредствен популизъм, който е неосъществим – и политически, и правно\", категоричен е журналистъхт. „Той казва, че нямало правила президентът да се намесва в технологията на законодателния процес. Съждение, което не е вярно на две основни равнища. Държавният глава наистина няма право на законодателна инициатива, но има добре разработено право за налагане на вето, което е елемент за намеса в технологията на законодателния процес. Президентското вето отразява несъгласие и на корекция на определено законодателство, което може да бъде преодоляно с различно мнозинство. Държавният глава има ключовото право да инициира дебати за приемане на нова конституция или за нейната промяна. Той има и правото да инициира провеждането на референдуми. Всичко това, за което днес говори в речта си Румен Радев, не е в правомощията на парламента, а лично в неговите лични собствени. Ако иска да се промени конституционният принцип за това, какво гражданство трябва да имат хора, които се кандидатират за народни представители, за президент и за вицепрезидент, изисква инициатива за промяна на конституцията. Дали поради недобра компетентност, дали поради вроден популистки инстинкт – Румен Радев не беше искрен и пълноценен\", каза още Коритаров. Сподели:", "date": "2019.09.06", "title": "Коритаров срази Румен Радев: По-дълбока некомпетентност трудно може да се чуе"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D0%BD%D0%B5%D1%83%D1%81%D0%BF%D0%B5%D1%88%D0%BD%D0%B8-%D1%81%D1%80%D0%B5%D1%89%D0%B8-%D0%B7%D0%B0-%D0%B1%D0%BB%D0%B8%D0%B7%D0%BD%D0%B0%D1%86%D0%B8%D1%82%D0%B5-%D0%B8-%D0%B4%D0%B5%D0%B2%D0%B8%D1%82%D0%B5-%D1%80%D0%B8%D0%B1%D0%B8%D1%82%D0%B5-%D0%B3%D1%83%D0%B1%D1%8F%D1%82-%D0%BF%D0%B0%D1%80%D0%B8-news867962.html", "text": "ОВЕН Отложете изпълнението на всички важни задачи в този ден. Грешките на вашето работно място са породени от вашата доверчивост. Разочарованието няма да закъснее, ако не осъзнаете ставащото и не се предпазите. Възниква необходимостта да оцените реално възможностите си. Не се колебайте да признаете грешките си. ТЕЛЕЦ Очакват ви положителни промени. Осъществяването на съвместни проекти ще ви донесе печалби. Неочаквано ще блеснете с неподозирани възможности. Не се захващайте с рисковани начинания и не се впускайте в авантюри, само защото някой гали егото ви с грандиозни обещания. БЛИЗНАЦИ Причината за усложнените отношения с вашите колеги и партньори е породена от проблеми на работното място, които упорито отказвахте да разрешите. Затова ще се наложи да ги отстраните през първата половина на деня. Срещите ви са неуспешни, а задачите си изпълнявате с много усилия и загуба на време. РАК Включете се в работата на вашите колеги и изявете възможностите си. Не избързвайте, ако имате намерение да поставите началото на нови задачи следобед, а ги обмислете отново. Вашите планове могат да се реализират само при условие, че сте готови за сериозна и упорита работа. ЛЪВ Предстоят ви неочаквани трудности, които не ви позволяват да работите активно през този ден. По-добре е да не надскачате възможностите си и да си наложите спокойствие, каквото и да става около вас. Грешките на работното ви място ще доведат до разочарование. Преценете докъде се простират възможностите ви. ДЕВА Отложете планираните делови срещи защото няма да са успешни. Задълженията на работното ви място изискват да се усамотите, да избягвате контактите и да се заемете със задачите си. Очакват ви промени в материално отношение. Дейността в нови съвместни проекти ви носи добра печалба. ВЕЗНИ Въпреки успехите на работното ви място, не бъдете прекалено самоуверени и не проявявайте ината си в днешния ден. Преценката на направените предложения за съвместен бизнес ще ви предпази от загуби. Успехът е с всички, които работят в сферата на търговията. СКОРПИОН Няма да постигнете целта си на вашето работно място, ако решите да наложите мнението си с инат. Не рискувайте и не спорете с колегите си. Работете, без да отвличате вниманието си. Имате възможност да разгърнете отлична съвместна дейност с деловите си партньори, особено ако развивате собствен бизнес. СТРЕЛЕЦ Настроението ви е променливо. Не сте изяснили целите си и вините околните. Деловите срещи няма да са успешни. Не ви съветвам да пътувате, защото сте разсеяни и нервни. Промените, наложени от началниците ви, изобщо няма да ви харесат. Стабилизирайте постигнатото на работното си място. КОЗИРОГ Очакват ви интересни запознанства, които ще ви донесат полза в деловите отношения и днес и през следващите месеци. Трудностите са преодолими. Вървете уверено към целта си. Съобразете се съвета ми да не сте прибързани и да не прекалявате с изискванията към хората около вас. Не пътувайте! ВОДОЛЕЙ Не предприемайте нови занимания в днешния ден. Трудностите са породени от чужди грешки, с които се справяте, ако проявите търпение и се заемете с работата си, но помогнете и на вашите колеги. Избягвайте предложения за съмнителни инвестиции. Внимавайте, защото някои ваши действия и думи могат да се обърнат срещу вас. РИБИ Бъдете бдителни и се предпазвайте от финансови загуби. Постоянно ще ви следват трудности и неприятни срещи, които няма как да избегнете. Задачите ви затрудняват. Не се поддавайте на изкушението да предприемете промени. За да си гарантирате професионалния успех, трябва да сте упорити. Сподели:", "date": "2019.09.06", "title": "САМО В ПИК! Топ астроложката Алена: Неуспешни срещи за Близнаците и Девите, Рибите губят пари"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%8A%D1%82-%D0%B7%D0%B0-%D0%BA%D0%BC%D0%B5%D1%82-%D0%BD%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%BF%D1%80%D1%8F-%D0%B1%D0%BB%D0%B5%D0%BD%D1%83%D0%B2%D0%B0%D0%BD%D0%B0%D1%82%D0%B0-%D0%BD%D0%B0%D0%B4-30-%D0%B3%D0%BE%D0%B4%D0%B8%D0%BD%D0%B8-%D0%BD%D0%B0%D1%86%D0%B8%D0%BE%D0%BD%D0%B0-news868053.html", "text": "Болните амбиции - срещу болните децa, така ли се правят политически кампании? Принуждаването на здравния министър Кирил Ананиев да спре търга за проектиране и строителство на Национална детска болница е безобразие. Около това мнение се обединиха възмутени родители, цитирани от Блиц. Търгът, който трябваше да дари частица надежда на хиляди българчета бе атакуван в КЗК от жалба на кандидат кметът на София Борислав Игнатов, в качеството си на председател на Камарата на архитектите в България. Жалба формирана с абсолютно лъжовните гръмките твърденията, че техническото задание е непълно, а инженерингът е „изключително порочна практика“. \"Недопустимо е политическите амбиции на председателя на КАБ Борислав Игнатов да бъдат толерирани за сметка на децата ни. До кога и на каква цена? Годишно у нас живота си губят над 750 деца, колко години ще трябва да четем подобни статистики! Амбиции и алчност на псевдо-политик и лъжлив архитект ли са цената да лишим децата от капка надежда за живот и бъдеще?. Защото както е казал немският философ Артур Шопенхауер - „Здравият просяк е по-щастлив от болния крал“, категорични са родители шокирани, че бленуваната повече от 30 години детска болница е стопирана, и то от политик, който твърди, че се бори за хората и иска тяхното доверие. Изграждането на Национална детска болница в България трябва да е сред най-приоритетните дейности в държавата. Тема, която никой не бива да поставя под съмнение. Застрашаването на живота и здравето на най-малките е безотговорно. \"Нима всички близо 30 000 деца, страдащи от епилепсия, не заслужават по-добри грижи? А, какво да кажем за децата с детска церебрална парализа? В България статистика колко са те няма, но неправителствените организации ги преброяват на над 20 000. Ами, необходимостта от модерно оборудване и условия за трансплантации?\", питат родителите. Бъдещето на хиляди български деца е залог на неопределен пробългарски индивид. “Архитект“ без архитектурни рожби, силно желаещ да се преобрази в “месия” на София, но без болница за деца. Погледът му бил към “потенциалът на проектите“, но явно децата не са в тази категория. Недопустимо е да продължава измамната акция на архитект с политически амбиции, без никаква политическа култура, но с желание за власт и облагодетелстване в полза на определени кръгове. Употребата на деца с користни цели не е криминално деяние, но е отвъд рамките на морала, и въвличането на КАБ в подобни битки вреди на бранша\", убедени са потресените майки и бащи. Браншовите организации трябва да работят в името на доброто развитие на страната, а не да лишават от бъдеще най-малките, за да извлекат политически дивиденти. Сподели:", "date": "2019.09.06", "title": "СКАНДАЛ: Кандидатът за кмет на \"Демократична България\" спря бленуваната над 30 години Национална детска болница - родители в шок от Борислав Игнатов"}
{"url": "https://pik.bg/%D0%B2-%D0%B1%D0%BB%D0%B8%D0%B7%D0%BA%D0%BE-%D0%B1%D1%8A%D0%B4%D0%B5%D1%89%D0%B5-%D0%B1%D1%80%D0%B8%D1%82%D0%BD%D0%B8-%D1%81%D0%BF%D0%B8%D1%8A%D1%80%D1%81-%D0%BC%D0%B8%D0%BD%D0%B0%D0%B2%D0%B0-%D0%BF%D0%BE%D0%B4-%D0%B2%D0%B5%D0%BD%D1%87%D0%B8%D0%BB%D0%BE-news867956.html", "text": "Бритни Спиърс и Сам Асгари са заедно вече от три години и може скоро да се оженят. Това намекна 25-годишният фитнес треньор в интервю за \"Entertainment Tonight\". На въпрос дали вижда брак с певицата в бъдещето си, той отговори: \"Абсолютно. Това е нещо, което всяка двойка трябва да направи. Това е смисълът на връзките - ние сме семейство. Повярвайте ми, ако се оженим, всички ще разберат\". Сам още не е предложил официално на Бритни, но казва, че връзката им е изключително силна и семейството му обожава звездата, пише \"Днес.бг\". \"Имам три сестри. Излизали сме заедно много пъти. С Бритни сме заедно от три години и моите сестри я обичат, моето семейство я обича. Майка ми живее в друга страна, но когато си беше тук, се запозна с нея\", обясни той. Сподели:", "date": "2019.09.06", "title": "В БЛИЗКО БЪДЕЩЕ: Бритни Спиърс минава под венчило"}
{"url": "https://pik.bg/2-%D0%B2-1-%D0%BC%D0%B0%D1%80%D0%B0%D0%B4%D0%BE%D0%BD%D0%B0-%D0%BF%D0%BE%D0%B4%D0%BF%D0%B8%D1%81%D0%B0-%D1%81-%D1%85%D0%B8%D0%BC%D0%BD%D0%B0%D1%81%D0%B8%D1%8F-%D0%BB%D0%B0-%D0%BF%D0%BB%D0%B0%D1%82%D0%B0---%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D1%81%D0%B0-%D0%BD%D0%BE%D0%B2%D0%B8%D1%82%D0%B5-%D0%BC%D1%83-%D0%B7%D0%B0%D0%B4%D1%8A%D0%BB%D0%B6%D0%B5%D0%BD%D0%B8%D1%8F-news867961.html", "text": "Легендата на аржентинския футбол Диего Армандо Марадона подписа договор с Химнасия Ла Плата. Той ще изпълнява ролята на технически директор и треньор в клуба, като контрактът му е до края на сезона. Негов асистент ще бъде Себастиан Мендес, който основно ще води тренировките на отбора, докато Марадона ще посещава по 2-3 занимания на седмица. Дон Диего за последно бе начело на мексиканския Дорадос, но напусна заради операция на коляното. Сега той е възстановен и готов отново да се завърне към футбола. Преди това специалистът работи в ОАЕ с отборите на Ал Уасъл и Ал Фуджайра. Това е своеобразно завръщане на 58-годишния специалист в Аржентина след близо 10-годишна пауза, където той за последно бе начело на националния отбор и го изведе до 1/4-финал на Световното първенство в ЮАР през 2010 година, предава \"Спортал\". В родината си той е водил още тимовете на Мандиу и Расинг. В Химнасия се надяват идването на Марадона да промени настроението в отбора, който започна новия сезон по изключително лош начин. Тимът се намира на последното място в класирането в Суперлигата с едва 1 спечелена точка до момента. Сподели:", "date": "2019.09.06", "title": "2 В 1: Марадона подписа с Химнасия Ла Плата - ето какви са новите му задължения..."}
{"url": "https://pik.bg/%D0%BA%D1%80%D0%B0%D0%B9%D0%BD%D0%BE-%D0%B2%D1%80%D0%B5%D0%BC%D0%B5-%D0%B5-%D0%B1%D0%BE%D1%80%D0%B8%D1%81%D0%BE%D0%B2-%D0%B4%D0%B0-%D1%81%D0%B8-%D0%BD%D0%B0%D0%BC%D0%B5%D1%80%D0%B8-%D1%87%D0%BE%D0%B2%D0%B5%D0%BA-%D0%BA%D0%BE%D0%B9%D1%82%D0%BE-%D1%80%D0%B0%D0%B7%D0%B1%D0%B8%D1%80%D0%B0-%D0%BE%D1%82-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0-%D0%B8%D0%BD%D0%B0%D1%87%D0%B5-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D1%80%D0%BE-news868015.html", "text": "Румен Радев се изцепва, че Бойко Борисов е закотвил България на дъното на Европа. Бойко Борисов му отговаря с кредитния рейтинг на Фич. Щеше да е смешно, ако не беше тъжно. Кредитният рейтинг на една държава определя само и единствено външна, субективна и уж-независима оценка за вероятността тази държава да си изпълни дълговите задължения. Този рейтинг не определя силата, равнището или посоката на нейната икономика. Например кредитен рейтинг като България имат Италия, Колумбия, Русия, Унгария, Индонезия, Индия и Панама. Все държави, чиито икономики нямат нищо общо помежду си – едни са в рецесия с отрицателен ръст, други във възход с 6-7% растеж, едни имат собствена валута, други нямат, едни печатат пари, други не печатат, и т.н. Да не говорим пък рейтингът да е оценката на международната общност за някакви реформи, както твърди премиерът. Това е просто и единствено оценката на Фич дали ако инвестирате днес разумно количество пари в тези страни, те ще ви ги върнат. Румен Радев експлоатира и ще продължи да експлоатира икономическата тема, че България е най-бедната държава в Европейския Съюз и няма изгледи това да се промени в близко бъдеще. Което е факт, макар и неприятен. Брутният вътрешен продукт на глава от населението на България традиционно е най нисък от всички източноевропейски страни и тенденцията не показва някакви особени надежди това да се промени в близките десетилетия. Изключително важният показател за процента на основен капитал (инвестиции в сгради, машини, съоръжения) като дял от икономиката е малко по-оптимистичен, но също трудно може да бъде развят като знаме на успеха: Всъщност, новата опорна точка на премиера за износа изглежда далеч по-адекватна за влизане в спор дали по всичко сме на последно място в ЕС, тъй като износът на България като процент от БВП през последните години нараства значително (а не в абсолютни числа, както премиерът цитира, тъй като там сме много назад): Ако трябваше да помогна на премиера с ключова икономическа статистика, за да обори президента Радев, то бих му посочил броя нови бизнеси на човек от населението. Това е изключително важен показател за догонващите държави, тъй като индикира желанието на предприемачите да поемат риск в съответната страна съотнесен към възможностите, които страната осигурява – а както знаем „който играе – печели, а който не играе – не печели“. Измежду страните от Източна Европа, тук Естония, Латвия и България напълно доминират пейзажа, изпреварвайки дори държави като Германия, Италия и Франция в пъти (но не и Англия): С такъв резултат, премиерът би трябвало да се хвали денонощно, че България и София са старт-ъп/предприемаческите центрове на нашия регион. През последните години международните инвеститори разпознаха в българския трудов пазар потенциал за уплътняване на около милион нови работници в индустрията и IT технологиите с много конкурентно съотношение цена/качество за ниско/средно по сложност производство и услуги. Това са автомобилни и индустриални компоненти, аутсорсинг услуги и разработване на относително стандартизиран софтуер. За всичко това правителството има заслуга, доколкото не е попречило на чуждестранният интерес и е осигурило така важните транспортни връзки. Това ще се забележи още тази есен, когато инвестиционните планове и производствените разчети на нашата индустрия ще бъдат замразени, следствие на икономическия спад в Германия, Италия, Франция и Турция. Големи, стратегически и иновационни инвестиции липсват. На територията на България няма голям завод с 40-годишен жизнен цикъл, който да произвежда автомобили, самолети, индустриални машини, смартфони, компютри, микрочипове, и т.н. (високотехнологичният рудник Ада Тепе е рядък добър пример в тази посока). Но за подобни инвестиции трябва специална икономическа политика, а в ГЕРБ няма кой да я направи – философът Дончев нямат нито ден стаж в частния бизнес. Спуснатият от Иво Прокопиев Трайчо Трайков се прочу единствено с далаверите в енергетиката и понастоящем е подсъдим, Божидар Лукарски бе смазан от вътрешнокоалиционни боричкания и в крайна сметка натиснат от невидимата ръка на ДПС, Томислав Дончев няма нито опит, нито академична подготовка за икономист, Валери Симеонов се втурна и самоуби в игри и разпри на дребно, а секретарката му Николова дори не заслужава коментар. Единственият светъл лъч в икономическия ресор за последните 10 години са Делян Добрев и Емил Караниколов. Първият имаше твърде малко време като министър и в крайна сметка беше отстрелян политически, а вторият няма политическия мандат за икономически реформи и е поставен в прекалено ограничена рамка, за да постигне каквото и да било, освен рутинно добро администриране на процеси. В ПИК сме уверени, че в България все още може да се намери поне един човек, разбиращ от бизнес и икономика, който би се съгласил да поеме инвестиционната политика на държавата в навечерието на нова икономическа криза. Стига премиерът Борисов да намери желанието да го открие. Сподели:", "date": "2019.09.06", "title": "Крайно време е Борисов да си намери човек, който разбира от икономика. Иначе Румен Радев просто ще излезе прав - България е на дъното (ГРАФИКИ)"}
{"url": "https://pik.bg/%D0%B0%D0%B4-%D0%BD%D0%B0-%D0%BA%D1%83%D0%BB%D0%B0%D1%82%D0%B0-%D0%B8-%D0%BC%D0%B0%D0%BA%D0%B0%D0%B7%D0%B0---%D0%BA%D0%BE%D1%88%D0%BC%D0%B0%D1%80%D0%B5%D0%BD-%D1%82%D1%80%D0%B0%D1%84%D0%B8%D0%BA-%D0%BC%D1%8A%D1%87%D0%B8-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-news867996.html", "text": "Интензивен е трафикът за леки автомобили на изход на ГКПП „Калотина“ и ГКПП „Кулата“ и „Маказа“. Това съобщиха от ГД „Гранична полиция“. Информацията за трафика на граничните пунктове е към 8.00 часа. На ГКПП „Капитан Андреево“ и на ГКПП „Лесово“ трафикът е изключително интензивен на изход за товарни автомобили.На границата с Румъния трафикът е интензивен на изход за товарни автомобили на ГКПП \"Дунав мост 2\". На границата със Северна Македония трафикът е нормален на всички гранични контролно-пропускателни пунктове. Предвид очакваното увеличение на пътникопотока през ГКПП Кулата и ГКПП Маказа се препоръчва на пътуващите да използват обходните маршрути през ГКПП Илинден, ГКПП Златоград и ГКПП Ивайловград. Сподели:", "date": "2019.09.06", "title": "Ад на \"Кулата\" и \"Маказа\" - кошмарен трафик мъчи шофьорите"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D0%BB%D1%8E%D0%BB%D1%8F-%D0%B3%D1%80%D1%8A%D1%86%D0%BA%D0%B8%D1%8F-%D0%BE%D1%81%D1%82%D1%80%D0%BE%D0%B2-%D0%B7%D0%B0%D0%BA%D0%B8%D0%BD%D1%82%D0%BE%D1%81-news868013.html", "text": "Земетресение е било почувствано тази сутрин в 8,43 часа на гръцкия остров Закинтос в Йонийско море, съобщи \"Елефтерос типос\". По данни на гръцкия институт по геодинамика трусът е бил с магнитуд от 3,7, а епицентърът му е бил в морето на 24 километра югозападно от острова на дълбочина от 15 километра. През нощта в същия район са регистрирани още 4 земетресения с магнитуд малко над 2. Сподели:", "date": "2019.09.06", "title": "Земетресение разлюля гръцкия остров Закинтос"}
{"url": "https://pik.bg/%D0%BD%D0%B0-%D0%BE%D1%81%D1%82%D1%80%D0%BE%D0%B2%D0%B0-%D0%BE%D0%B1%D1%8F%D0%B2%D0%B8%D1%85%D0%B0-%D0%B1%D0%B0%D0%BB%D1%8A%D0%BA%D0%BE%D0%B2-%D0%B7%D0%B0-%D0%B2%D1%82%D0%BE%D1%80%D0%B8%D1%8F-%D0%BD%D0%B0%D0%B9-%D0%B2%D0%B5%D0%BB%D0%B8%D0%BA-%D1%81%D0%BB%D0%B5%D0%B4-%D1%81%D1%82%D0%BE%D0%B8%D1%87%D0%BA%D0%BE%D0%B2-news867960.html", "text": "Една от популярните медии на Острова \"PA News Agency\" представи по интересен начин националния ни отбор пред английските фенове. Селекционерът на \"лъвовете\" Краси Балъков е определен като вторият най-велик футболист на генерацията си след Христо Стоичков. Според РА голямата звезда на тима е преотстъпеният от Каляри на Щурм Кирил Десподов. \"Големи неща се очакват от Десподов, който играе като крило или на върха на атаката. За неговия подпис се бореха също така ПСВ Айндховен, Андерлехт и Динамо Киев\", се казва още в статията. Относно моментната форма на нашите сайтът съобщава: \"В момента съперникът е на 60-о място в ранглистата на ФИФА, като се намира след ДР Конго, Ямайка и Австралия. България ще пристигне на \"Уембли\" без победа в последните си седем мача и след загуби от Чехия и Косово в групата\". Изданието припомня, че нашите нямат победа в 10-те си мача с Англия, а последният сблъсък е отпреди 8 години, когато Уейн Рууни бележи два, а Гари Кейхил един за победата с 3:0, пише \"Фокус\". Сподели:", "date": "2019.09.06", "title": "НА ОСТРОВА: Обявиха Балъков за втория най-велик след Стоичков"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D1%8A%D0%B6%D1%8A%D1%82-%D0%BD%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D1%8F-%D0%B7%D0%B0%D1%80%D1%8F%D0%B7%D0%B0-%D1%81%D0%BD%D0%B8%D0%BC%D0%BA%D0%B0-news867574.html", "text": "От известно време мъжът на Елена Йончева не споделя един покрив с нея и детето им. Причината – бизнес командировка, която изпратила архитект Пламен Тодоров за неопределен срок в провинцията. В последните седмици половинката на евродепутатката от БСП може да бъде забелязан ежедневно да обикаля из Шумен. Именно там фирмата му ръководи строежа и дизайна на сериозен обект, който Пламен подхвана още преди месеци. Тогава той бе заснет от фотографите на „Ретро“ да нощува в тамошен хотел със своя колежка. В момента го придружавали още 11 души, които работят за неговото архитектурно студио. Впечатление прави, че преобладаваща част от екипа, с който мъжът на Йончева споделя командировката, е дамски. Покрай работата на колегите им оставало време и за забавления, а Пламен с удоволствие си припомнил безгрижието на ергенския живот. Откакто жена му вече е част от Европарламента и често пътува до Брюксел, върху него са се стоварили повече задължения, особено около сина им Тео. Момченцето посещава частна детска градина, а в отсъствието на майка му Пламен трябвало да зарязва офис работата си по средата и да търчи да го прибира. От есента обаче най-вероятно Йончева щяла да го взима и при себе си в Белгия. Единственото, което се е чуло в Брюксел за дейността на евродепутатката, обвинена в пране на пари, е, че е срещнала трудности с намирането на подходяща квартира. Предвид факта, че у нас е свикнала да се шири в просторни палати с дизайнерско обзавеждане, апартаментите, които брокерите ѝ предлагали там, ѝ се стрували като студентски общежития. Елена държала локацията да е централна и имала изисквания за поне 3 спални, в които да отсядат роднините ѝ, когато ѝ ходят на гости. Йончева не се интересувала от размера на наема, защото той се поема от евроструктурата. Тези пари са отделно от заплатата, която евродепутатите получават, също както и командировъчните, джобните и предвидените суми за различни видове осигуровки. Сподели:", "date": "2019.09.06", "title": "САМО В ПИК И \"РЕТРО\": Мъжът на Елена Йончева я заряза (СНИМКА)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D0%BF%D0%B0%D1%81-%D0%B3%D1%8A%D1%80%D0%BD%D0%B5%D0%B2%D1%81%D0%BA%D0%B8-%D0%BF%D0%BE%D1%81%D0%B5%D1%87%D0%B5-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B3%D0%BE%D0%B2%D0%BE%D1%80%D0%B8-%D0%BA%D0%B0%D1%82%D0%BE-%D1%81%D0%B0%D0%BC%D0%BE%D0%B2%D0%BB%D1%8E%D0%B1%D0%B5%D0%BD-%D0%BF%D0%BE%D0%BB%D0%B8%D1%82%D0%B8%D0%BA-news867812.html", "text": "- Още в първия ден на есенната сесия на Народното събрание стана ясно, че пребоядисаните комунисти от БСП не са си взели никаква поука от загубата на евроизборите, а с партизански плам възобновиха своята жажда за власт. Вчера те свалиха маските и играха ва банк, като в битката за местната власт на 27 октомври хвърлиха най-високопоставените си представители. Направиха го както винаги по техния начин - показно, нагло и арогантно. Вчера на трибуната на Народното събрание излезе най-тежката артилерия на червените реставратори. Президентът Румен Радев в объркана и неподредена реч убедително ни показа своята абсолютна некомпетентност за законовите механизми, по които функционира държавната власт. Трябва да отбележа обаче, че доста компетентно прокара нови разделителни линии в обществото, предвещавайки напрежение, уличен хаос и метежи. Тук е време да попитаме: кой и как говори вчера от най-високата трибуна в държавата - българският президент или един комплексиран самовлюбен политик, който копнее за власт, но се мъчи да се добере до нея през задния вход на политическия храм? - Преди всичко, г-жа Афера Костинбродска трябва да отговори на няколко въпроса, свързани с политическото й битие като народен представител от БСП в периода 2005-2015 г. Аз ще ги припомня и ще я попитам: при приемането на новия гражданско процесуален кодекс кой прокара текстовете в пленарната зала, свързани с изпълнителното производство срещу длъжниците изцяло в полза на кредитори, банки и т.н. Кой бе персоналният депутат на братя Галеви и кой пропагандираше налагането на бандитския модел на печално известните бизнесмени, като казваше, че той трябва да бъде приложен в много от населените места в страната? Ако случайно и недай Боже вземе, че стане кмет на София, дали тя ще приложи модела на братя Галеви на столичани; кой е вносителят на промените в Наказателния кодекс, станали известни като поправката \"Ванко 1“? Тук трябва да се изясни , че ролята на Татяна Дончева е силно преувеличена, тъй като тя защитава текстовете така както са изработени от вносителя. Кой внасяше поправките в закона за търговския регистър, с които 3 години подред се отлагаше влизането му в сила, за да могат определени фирми да го доработят; кой защитаваше един митничар пред ръководството на МВР, че станало някакво объркване и той нямал нищо  общо с контрабандата на цигари; кой подаде сигнал пред 2013 г. в предизборния ден за размисъл на парламентарните избори, каква от изнесената информация в сигнала се оказа вярна и най-вече къде са моторните и въздухоплавателните средства с двойни дъна,които за броени часове преди изборите тогава трябваше да превозят нелегални бюлетини включително и до чужбина? - Отговорът им е ясен. Има и още много въпроси, на които може би ще бъде даден същият отговор, но трябва да се напомни и начина по който се е водела кампанията й при избора за омбудсман. При него не са избирани никакви средства , за да печели подкрепа. Тя най-добре може да обясни какви точно са били тези средства. - Едва ли ще отговори, това е лично мое мнение, с което не ангажирам никого. Но пък мнозина от обкръжението й казват, че в работата като омбудсман, е свършила огромна работа? - Бих искал да щрихирам и обърна внимание на още един интересен факт, касаещ юридическата грамотност на кандидат-кметицата. Откакто е встъпила като омбудсман ,са предявени десетина искания пред Конституционния съд за обявяване на противоконституционност на определени разпоредби от действащото законодателство. Интересно е колко от тях са били уважени. Нека помолим медиите да направят тази справка, за да разберем как са били защитавани интересите на гражданите и трябва ли този съд да бъде причисляван към институциите, които са възпрепятствали изпълнението на задълженията й като омбудсман. - Тук искам да се обърна към всички здравомислещи софиянци, които всеки ден виждат как се променя към по-хубаво и по-хубаво градът пред очите им. Уважаеми столичани, очевидно г-жа Мая Манолова е най-доброто, което БСП може да ви предложи като кандидат-кмет за иначе прекрасния ви град. По-добро от нея биха били единствено Елена Йончева и разбира се лидерката им Корнелия Нинова. Само че и двете в момента са заети. Йончева тръпне в очакване в европейския парламент да й бъде свален имунитетът, заради проблемите й с правосъдната ни система. Нинова пък непрекъснато актуализира новата си визия, заради която изключително успешно загуби евроизборите, включително в секция първа в родната й Мизия. Още от днес е пределно ясно, че това ще й се случи и на 27 октомври в избирателните секции в българската столица. Да, двуличната троица Манолова-Нинова-Йончева, е най-доброто оръжие на БСП за блокиране развитието на София, но София е във възход, защото в нея живеят мислещи хора. - В червената предизборна одисея се хвърля друг червен кадър от най-висок ранг. Това е бившият омбудсман на Републиката г-жа Мая Манолова. Тя обаче е по-известна като г-жа Афера Костинбродска. След провала на дамския тандем от пролетните избори Нинова-Йончева, очевидно в боя е призована да влезе третата най-изкусна манипулаторка на общественото мнение в партията. Забележете - тя ни е представена като независим кандидат! Тук едно е безкрайно ясно - че след като лидерката на лявата пустиня Нинова прибягна до този ход, то краят на левицата в това си издание е настъпил. Да бъде издигнат кандидат за кмет от партия като БСП уж защитникът на слабите и онеправданите, от партията, която винаги е потъпквала с демагогия, терор и грабежи съдбите на обикновените българи - това е върхът на политическия цинизъм. Но може би Омбудсманът се завръща просто в истинското си амплоа. Сподели:", "date": "2019.09.06", "title": "САМО В ПИК! Спас Гърневски посече Румен Радев: Говори като самовлюбен политик"}
{"url": "https://pik.bg/%D0%BF%D0%B5%D1%82%D1%8A%D1%80-%D0%B2%D0%BE%D0%BB%D0%B3%D0%B8%D0%BD-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%BE-%D0%B7%D0%B0-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81-%D0%BC%D0%B0%D1%8F-%D0%BD%D0%B0%D1%87%D0%B5%D0%BB%D0%BE-%D0%B1%D1%81%D0%BF-%D0%BC%D0%BE%D0%B6%D0%B5-%D0%B4%D0%B0-%D1%81%D0%BF%D0%B5%D1%87%D0%B5%D0%BB%D0%B8-%D1%81%D0%BE%D1%84%D0%B8%D1%8F-news867565.html", "text": "Ако не друго, то поне зрелището на кметския вот в София е гарантирано. Това отдавна не се беше случвало. Йорданка Фандъкова печелеше безапелационно още на първия тур. По време на дългото си управление Бойко Борисов има редица недалновидни кадрови решения, но с кметицата на София уцели десетката. Жената е възпитана и интелигентна, говори спокойно и разумно, никога не си изпуска нервите. Електоратът, свикнал на невъзпитани и нискоинтелигентни политици, се възрадва на симпатичната жена и ѝ позволи вече десет години да управлява най-важния български град. Всички приказки за безобразна корупция, за некадърници в администрацията, за зле свършена работа отскачаха от тефлоновата Фандъкова. Абе, може и да има нещо, казваха си хората, ама те, ония лошите, зад гърба ѝ си правят далаверите. Тя няма нищо общо. Явно г-жа Фандъкова и хората, които много държат тя да продължи да кметува, ще продължат да използват този похват. Вече разбрахме, че ако отново спечели изборите, ще управлява с нов екип. Тоест досегашният не става. Това поражда две фундаментални предположения. Даже три. Или са некадърни досегашните ѝ съекипници. Или са корумпирани. Или и двете заедно. Изборните успехи на г-жа Фандъкова през последното десетилетие се дължат до голяма степен и на факта, че БСП все не успяваше да намери кандидат, който сериозно да застраши доминацията на ГЕРБ в София. С подкрепата си за Мая Манолова социалистите най-после имат шансове поне за балотаж. Да, кандидатурата на доскорошния омбудсман поражда полюсни реакции. Според едни Манолова е принципен борец за правата на обикновените хора, според други - умел нагаждач, който прави всичко възможно, за да се хареса на електората. Някои виждат в нея политика, способен да разбие статуквото. При това не само в София. Други махат презрително с ръка и я определят като \"резервния вариант на Бойко Борисов\". Факт е, че Мая Манолова претърпя важна трансформация - от непримиримо червено острие до човек, който е в състояние да обедини хора с най-различни политически убеждения. Дори и най-големите ѝ врагове няма как да отрекат неизтощимата ѝ енергия. И наистина, няма протест или каквото и да било обществено недоволство, без Мая да присъства там. Някои наричат това популизъм. Само че, увлечени в обвиненията, подобни хора забравят, че точно това е работата на омбудсмана. Да бъде до хората. Понякога това е ефективно, друг път - не. Но пък прави добро впечатление. Нали омбудсманът това работи - защитава обикновените хора. Защо тогава се сърдим на активността му? Разбира се, тази активност съвсем не е достатъчна, за да бъдат спечелени изборите. Мая Манолова трябва да убеди избирателите, че освен да държи пламенни речи по площадите, е в състояние да решава и най-болезнените проблеми на столицата. И още един, изключително важен момент има. Както Мая Манолова, така и подкрепящата я БСП в никакъв случай не трябва да повтарят капиталната си грешка от евроизборите. А именно, да превръщат кметския вот в съдбоносна Сталинградска битка. Всички приказки от типа \"победата на ГЕРБ е край на демокрацията\", \"само ние можем да ви върнем свободата\" , \"гласувайте за нас или България окончателно потъва в блатото на тоталитаризма\", показват само едно - безсилие. Хубаво ще бъде, ако БСП и нейните кандидати изучат внимателно предизборната стратегия на турската опозиция. Особено що се касае до изборите в Истанбул. Екрем Имамоглу спечели убедително, защото вместо да насажда страх, караше хората да вярват, че предстои нещо по-добро. Не клеймеше \"тиранина Ердоган\" и \"неговия тоталитаризъм\". Избра позитивната кампания и логично спечели. И то в любимия град на турския президент. И при централна власт, в сравнение с чиито практики управлението на Борисов изглежда като връх на демократичността. Разбира се, че кметските избори в столицата са от изключително значение. И е много вероятно залезът на ГЕРБ да започне именно след загуба в София. Но БСП не бива да превръща тази възможност във фетиш. Най-малкото, защото има вероятност и да загуби. И тогава какво ще обяснява? Че е осъдена да бъде опозиция, защото пак е загубила изборите в София? Преди малко повече от десет години Барак Обама спечели първия си президентски мандат с два запомнящи се слогана - Yes, we can и No drama, Obama. БСП може да се поздрави с победа в София за първи път след 1989 г., ако рязко намали драматизма и концентрацията върху катастрофичните сценарии. И бездруго това са похвати от арсенала на нещото, наречено \"градска десница\". Независимо че политическата тежест на това нещо постоянно намалява, претенциите и усещането за величие не изчезват. На тези избори за гласовете на \"автентичните\" десни избиратели ще се борят даже двама кандидати. Имената им не са особено известни, а и едва ли до края на кампанията това положение ще се промени. И двамата обаче, претендиращи да са истинската алтернатива на статуквото, вече успяха да направят изявления, които са, меко казано, не особено смислени. Кандидатът на \"Спаси София\" изуми избирателите с твърдението си, че изграждането на метрото било прекалено скъпо, затова трябвало да спре и вместо това да се развива трамвайната мрежа. Рядко човек може да срещне по-лишено от логика съждение. Достатъчно е да си посещавал който и да било развит европейски град, за да видиш, че няма по-удобен транспорт от метрото. Чак е неудобно да се изброяват предимствата му. Толкова очевидни са. Това, че някои пишман урбанисти са на друго мнение, си е изцяло за тяхна сметка. И безспорно ще се отрази на изборния им резултат. От медийните изяви на кандидата на \"ДеБъ\" пък оставаме с впечатлението, че за него най-важно е да бъде възприеман като някакъв нео-Кристо. Първо искаше да монтира националния герб върху Паметника на Съветската армия, после размисли и реши да го опакова в озеленен саркофаг. С подобни предложения \"демократичният кандидат\" със сигурност ще спечели сърцата на бабите реститутки от центъра на София, както и на патологичните антикомунисти. На изборите тази електорална любов ще се материализира в удивителните десетина процента. Това пък ще накара \"градската десница\" да обяви      , че е постигнала чутовен успех и че от пълната изборна победа я е лишила единствено недостатъчната интелигентност на повечето избиратели. Обидното отношение към всички, които смеят да не гласуват за тях, е извечна черта на \"автентично\" десните. Затова и никога няма да успеят да спечелят никакви важни избори. Отсега е ясно, че София отново ще има жена за кмет. А поредният кандидат на \"градската десница\" за пореден път ще бъде в графата \"и други\". Сподели:", "date": "2019.09.06", "title": "Петър Волгин специално за ПИК и \"Ретро\": С Мая начело БСП може да спечели София"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%81%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0-%D0%B7%D0%B0-%D0%BC%D0%B5%D1%81%D1%82%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B7%D0%B0%D0%B4-%D0%BC%D0%B5%D0%BD-%D1%81%D1%82%D0%BE%D1%8F%D1%82-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%BD-news868011.html", "text": "Бившата омбудсманка и сегашен независим кандидат за кмет на София Мая Манолова регистрира членове в Общинската избирателна комисия в София. \"Днес инициативният комитет ще регистрира моята кандидатура. Благодаря на всички тях и на всички столичани, които ме подкрепят\", заяви Мая Манолова. \"Започваме събиране на подписи. Кампанията тръгва. Имаме банкова сметка и ще приемаме малки дарения на граждани. Отказваме възможността да се възползваме от дарения на корпорации и фирми. Зад мен стоят гражданите, а не олигарсите\", отсече омбудсманът на България. \"Денят на Съединението е знаков за България. Той е едно доказателство, че когато сме заедно, успяваме. В нашето съвремие трябва още повече да бъдем обединени. Днес няма да коментирам партии\", заключи тя. Сподели:", "date": "2019.09.06", "title": "ИЗВЪНРЕДНО В ПИК TV! Мая Манолова се регистрира за местните избори: Зад мен стоят граждани, не олигарси (ОБНОВЕНА/СНИМКИ)"}
{"url": "https://pik.bg/%D1%81%D1%8A%D0%B1%D0%B0%D1%80%D1%8F%D1%82-%D0%B5%D0%BC%D0%B1%D0%BB%D0%B5%D0%BC%D0%B0%D1%82%D0%B8%D1%87%D0%BD%D0%B0-%D0%BA%D1%8A%D1%89%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B2%D0%B0%D1%80%D0%BD%D0%B0-news868149.html", "text": "Познатата като “Къщата с папагалите” в центъра на Варна ще бъде трансформирана в нещо различно, което най-вероятно няма да се хареса на всички. Събарянето й започна в четвъртък. Сподели:", "date": "2019.09.06", "title": "Събарят емблематична къща в центъра на Варна"}
{"url": "https://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%89%D0%B5-%D0%B8%D0%B7%D0%BB%D0%B5%D0%B7%D0%B5-%D0%BE%D1%82-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D1%81%D1%8A%D1%8E%D0%B7-%D0%BD%D0%B0-31-%D0%BE%D0%BA%D1%82%D0%BE%D0%BC%D0%B2%D1%80%D0%B8-news867952.html", "text": "Великобритания ще излезе от Европейския съюз на 31 октомври, заяви британският премиер Борис Джонсън, предаде Франс прес. Джонсън заяви това в реч в полицейски участък в град Уейкфийлд, Северна Англия, реагирайки на приетия от британските депутати законопроект, който го задължава да иска от Брюксел отлагане на Брекзит с три месеца, до 31 януари 2020 г. Британският премиер подчерта, че по-скоро би умрял, отколкото да поиска отлагане на Брекзит. Според него с отлагането няма да се постигне нищо. Той бе категоричен, че във Великобритания трябва да има предсрочни парламентарни избори, на които британският народ да реши дали иска да напусне Европейския съюз на 31 октомври или да остане още време в ЕС. Правителството ще внесе в понеделник в парламента законопроект за организиране на предсрочни избори, който може да мине, ако получи одобрението на две трети от депутатите. Това е вторият опит на Джонсън да организира избори на 15 октомври. Вчера членовете на Камарата на общините вече отхвърлиха такова искане. Сега обаче обстоятелствата са различни и лейбъристите вече може да подкрепят свикването на предсрочни избори, след като бе приет закон за отлагане на Брекзита. Сподели:", "date": "2019.09.06", "title": "Борис Джонсън: Великобритания ще излезе от Европейския съюз на 31 октомври"}
{"url": "https://pik.bg/%D0%B1%D0%B5%D0%B7-%D1%81%D0%B8%D0%BD%D1%8F-%D0%B8-%D0%B7%D0%B5%D0%BB%D0%B5%D0%BD%D0%B0-%D0%B7%D0%BE%D0%BD%D0%B0-%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D0%BA%D0%B0-%D0%B2-%D1%81%D0%BE%D1%84%D0%B8%D1%8F-news868012.html", "text": "На 6 и 7 септември \"синята\" и \"зелената\" зона в столицата ще са свободни. Центърът за градска мобилност затваря зоната за платено паркиране и напомня на водачите да спазват правилата при паркиране и спиране в града по време на празничните дни. Сподели:", "date": "2019.09.06", "title": "Без \"синя\" и \"зелена\" зона за празника в София"}
{"url": "https://pik.bg/%D0%BF%D0%B0%D0%BB%D0%B0%D0%B2%D0%BD%D0%B8%D1%86%D0%B0-83-%D0%B3%D0%BE%D0%B4%D0%B8%D1%88%D0%BD%D0%B0-%D0%B4%D0%B0%D0%BC%D0%B0-%D0%BD%D0%B0%D0%BC%D0%B8%D1%80%D0%B0-%D0%BC%D0%BB%D0%B0%D0%B4%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B8-%D0%B2-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5%D0%B6%D0%B8-%D0%B5%D1%82%D0%BE-%D0%BA%D0%B0%D0%BA-%D0%B2%D0%B8%D0%B4%D0%B5%D0%BE-news867895.html", "text": "Възрастна дама от Ню Йорк използва приложения за запознанства, за да се среща с по-млади мъже. 83-годишната американка Хети твърди, че към нея има интерес от страна на младите мъже, но той вече не е такъв, както в младите й години. По думите й, тя е имала прекрасен брак в продължение на 25 години, тя е майка и баба, но днес вече иска само мимолетни срещи и секс без ангажименти. Както разказва Хети, за осем месеца, откакто ползва приложението, тя се е срещала с над 50 мъже. Най-младият е бил 19годишен. Сега се среща с 33-годишния Шон. Профилът й в приложението гласи: \"Хети, 83 години, очарователна красавица \"на възраст\". Търся приятел/любовник за съвместен живот, приключения и страст. Никакви фенове на Тръмп и любители на хазарта\". Дамата съобщава пред \"Метро\": \"Моята цел е да променя отношението към остаряването като към нещо ужасно и демотивиращо и да го превърна в нещо хубаво и завладяващо\". Сподели:", "date": "2019.09.06", "title": "ПАЛАВНИЦА: 83-годишна дама намира млади любовници в социалните мрежи. Ето как (ВИДЕО)"}
{"url": "https://pik.bg/%D0%BF%D0%BE%D1%85%D0%B2%D0%B0%D0%BB%D0%BD%D0%B0-%D0%B8%D0%BD%D0%B8%D1%86%D0%B8%D0%B0%D1%82%D0%B8%D0%B2%D0%B0-%D0%BC%D1%83%D0%B7%D0%B5%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D0%BE%D1%81%D1%80%D0%B5%D1%89%D0%B0%D1%82-6-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D1%81-%D0%B1%D0%B5%D0%B7%D0%BF%D0%BB%D0%B0%D1%82%D0%B5%D0%BD-%D0%B2%D1%85%D0%BE%D0%B4-news867835.html", "text": ". Музеят на авиацията на летището в Маврудово свързва по един любопитен начин Съединението с български бойни пилоти. В експозицията за 6 септември са включени знакови експонати като тетрадката за събиране на пари на героя Андрей Топракчиев. Бившият заточеник в Диарбекир е баща на бойния пилот Христо Топрачкчиев. Това е вторият наш военен летец, който е завършил школата на Луи Блерио, който е герой от . В музея ще бъде изложена пощенска картичка от 6 септември изпратена от Коста Тодоров – убиецът на капитан Райчо Николов. Тя се пази от наследниците на героя на Съединението Иван Андонов. – тази за Съединението на едноименния площад и експозицията за Възраждането в Стария град. . В него тече експозицията \" ”. В нея са пет уникални златни съкровища, сред които Панагюрското, Вълчитрънското и Дъбенското. . Той ще бъде отворен през целия ден, като акцент в експозицията му са аквариумите с редки риби на приземния етаж. . Това е новата галерия \"Капана”, изложбената зала на улица \"Гладстон”, временната експозиция на Главната, Иконната галерия в Стария град и Къщата за мексиканско изкуство. Всеки може да посети свободно и култовите обекти от – Античен театър и . също отворя врати за посетители. Малката базилика ще работи безплатно през целия ден. С вход свободен ще работят \"Хиндлиян”, Балабановата къща и \"Стамболян”. Перлата на Стария град – Етнографският музей, също няма да е изключение. Пловдивчани могат да видят в него картините от \"Мелнишки цикъл” на Златю Бояджиев. Те са предоставени от регионалния исторически музей в Благоевград. Всички музеи и знакови туристически места в Пловдив ще работят със свободен вход в деня на Съединението Първата Световна война Историческият музей ще пуска безплатно в две свои сгради Археологическият музей ще пуска свободно гости до 15:30 часа Преоткритият свят на Стара Европа Природонаучният музей е следващата спирка за добро прекарване на празника Пет обекта от Градската художествена галерия ще са отворени за гости ОИ \"Старинен Пловдив” Римски стадион Галерията „Златю Бояджиев” Сподели:", "date": "2019.09.06", "title": "ПОХВАЛНА ИНИЦИАТИВА: Музеите в Пловдив посрещат 6 септември с безплатен вход"}
{"url": "https://pik.bg/%D1%81%D0%BC%D0%B0%D1%80%D1%82%D1%84%D0%BE%D0%BD-%D0%BF%D0%BB%D0%B0%D0%BC%D0%BD%D0%B0-%D0%B2-%D0%B4%D0%B6%D0%BE%D0%B1%D0%B0-%D0%BD%D0%B0-%D0%B4%D0%B5%D1%81%D0%B5%D1%82%D0%BE%D0%BA%D0%BB%D0%B0%D1%81%D0%BD%D0%B8%D0%BA-news867944.html", "text": "Смартфон пламна в джоба на десетокласник в Магнитогорск, съобщи местният информационен портал cheltv.ru. Медията отбелязва, че отивайки към училище момчето усетило, че устройството започнало силно да се нагрява. Опитал се да извади телефона, но се опарил, тъй като машинката вече горяла. На помощ на тийнейджъра се притекъл преминаващ край него човек, който имал в себе си плътни ръкавици за работа по строежите. По-късно десетокласникът потърсил лекарска помощ и се установило, че има изгаряне втора степен. Момчето предполага, че причина за случилото се е некачествена батерия на телефона, която той купил. Сподели:", "date": "2019.09.06", "title": "Смартфон пламна в джоба на десетокласник"}
{"url": "https://pik.bg/%D0%BD%D0%B0%D1%81%D0%BA%D0%BE-%D0%BC%D0%B5%D1%81%D0%B5%D1%87%D0%BA%D0%BE%D0%B2-%D0%BF%D1%80%D0%BE%D0%BF%D1%83%D1%81%D0%BA%D0%B0-%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%B5%D0%B1%D0%B5-%E2%84%962-news867821.html", "text": "Атанас Месечков категорично е отказал да присъства на раждането на второто си дете. до няколко седмици. Наско ще прави компания на половинката си в предродилната зала, но не се е осмелил да проследи на живо самото раждане. \"Не искам да преча на докторите да си вършат работата, затова ще стоя настрана. Знаем какъв е полът на детето, но от суеверие няма да го разкрия предварително\", призна Месечков пред седмичник. Сподели:", "date": "2019.09.06", "title": "Наско Месечков пропуска раждането на бебе №2"}
{"url": "https://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%BD%D0%B0-%D0%B1%D0%B0%D1%85%D0%B0%D0%BC%D0%B8%D1%82%D0%B5-%D0%BE%D1%87%D0%B0%D0%BA%D0%B2%D0%B0%D1%82-%D1%81%D1%82%D0%BE%D1%82%D0%B8%D1%86%D0%B8-%D0%B6%D0%B5%D1%80%D1%82%D0%B2%D0%B8-%D0%B7%D0%B0%D1%80%D0%B0%D0%B4%D0%B8-%D0%B4%D0%BE%D1%80%D0%B8%D0%B0%D0%BD-news867969.html", "text": "Стотици може да станат жертвите на урагана „Дориан” на Бахамите, съобщиха властите, които все още са в началото на разчистването на най-тежко засегнатите от бурята региони. Засега официалният брой на загиналите е най-малко 30. Спасителните операции продължават с помощта на американските военни, спасени от отломките са над 200 души. Бахамският остров Абако обаче, където разрушенията са най-големи, е практически необитаем. Поискано е съдействие от Световната здравна организация и ООН, защото над 76 хил. души се нуждаят от хуманитарна помощ. „Дориан” отслабна чувствително, преминавайки близо до Източното американско крайбрежие. В Северна и Южна Каролина и Вирджиния вече започна възстановяване на щетите и връщане към нормалния ритъм на живот. Сподели:", "date": "2019.09.06", "title": "Властите на Бахамите очакват стотици жертви заради \"Дориан\""}
{"url": "https://pik.bg/%D1%80%D0%B0%D0%BC%D0%B7%D0%B0%D0%BD-%D0%BA%D0%B0%D0%B4%D0%B8%D1%80%D0%BE%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BF%D1%83%D1%82%D0%B8%D0%BD-%D0%B8%D0%BC%D0%B0-%D1%87%D1%83%D0%B2%D1%81%D1%82%D0%B2%D0%BE-%D0%B7%D0%B0-%D1%85%D1%83%D0%BC%D0%BE%D1%80-news867900.html", "text": "Нашият президент Владимир Путин има чувство за хумор, е заявил чеченският лидер Рамзан Кадиров, предаде Газета.ру. Ръководителят на автономната руска република в Северен Кавказ е коментирал изявата на стопанина на Кремъл по време на срещата му с малайзийския премиер Махатхир Мохамад на тихоокеанския остров Руски. Домакинът е казал в отговор на 94-годишния си гост, че на 95 години надали ще бъде начело на страната си. \"Политиката е много сложно нещо и проявата на хумор в тоза сериозно занятие е почти непосилна задача. Аз смятам, че тези думи ще бъдат включени в книга с афоризми на ръководителят на нашата страна\", е написал още чеченецът в местната социална мрежа \"ВКонтакте\". Сподели:", "date": "2019.09.06", "title": "Рамзан Кадиров: Президентът Путин има чувство за хумор"}
{"url": "https://pik.bg/%D0%BC%D0%B5%D1%81%D0%B5%D1%86-%D1%81%D0%BB%D0%B5%D0%B4-%D0%BE%D0%B1%D0%B8%D1%80%D0%B0-%D0%BC%D0%BE%D0%BD%D0%B8%D0%BA%D0%B0-%D0%B2%D0%B0%D0%BB%D0%B5%D1%80%D0%B8%D0%B5%D0%B2%D0%B0-%D0%B7%D0%BD%D0%B0%D0%B5-%D0%BA%D0%BE%D0%B9-%D0%B5-%D0%B7%D0%BB%D0%BE%D1%81%D1%82%D0%BE%D1%80%D0%BD%D0%B8%D0%BA%D1%8A%D1%82---%D0%B5%D1%80%D0%BE%D1%82%D0%B8%D1%87%D0%BD%D0%B8%D1%8F%D1%82-%D0%BC%D0%BE%D0%B4%D0%B5%D0%BB-%D0%BF%D1%80%D0%B5%D0%B1%D0%BE%D1%80%D0%B8-%D1%81%D1%82%D1%80%D0%B5%D1%81-news867826.html", "text": "Моника Валериева подозира кой стои зад обира в дома й, при който бяха задигнати пари и ценности на обща стойност 400 хил. лева, от които 92 хил. евро в брой. Еротичната моделка е оставила полицията да работи по случая и смята, че престъпникът ще бъде заловен. \"Кражбата е извършена професионално. Имам съмнения кой е злосторникът, но няма да посоча име - нито имам доказателства, нито нищо. Вярвам, че виновникът ще лъде хванат, но и съм наясно, че отнетото ми едва ли ще ми бъде върнато\", заяви Валериева пред столичен таблоид. Седмица след неприятния инцидент Моника била на силни успокоителни. В момента обаче се чувства по-добре и вече не приема медикаменти. \"Сумата наистина е сериозна, но в парите не са най-важното в живота. По-скоро ме натъжава озлоббението сред хората, нулевата емпатия към изпадналия в беда. Прочетох и чух ужасни неща за себе си от хора, които дори не ме познават. Наричат ме с какви ли не обидни прозвища. Тъжно е, че обществото е толкова наектризирано от омраза\", добави Валериева. Сподели:", "date": "2019.09.06", "title": "МЕСЕЦ СЛЕД ОБИРА: Моника Валериева знае кой е злосторникът - еротичният модел пребори стреса с успокоителни"}
{"url": "https://pik.bg/%D1%82%D0%B5%D0%B7%D0%B8-%D0%B1%D0%B8%D0%BB%D0%BA%D0%B8-%D1%89%D0%B5-%D0%B2%D0%B8-%D0%BF%D0%BE%D0%BC%D0%BE%D0%B3%D0%BD%D0%B0%D1%82-%D1%81-%D0%BE%D1%82%D1%81%D0%BB%D0%B0%D0%B1%D0%B2%D0%B0%D0%BD%D0%B5%D1%82%D0%BE-news867939.html", "text": "Борбата с излишните килограми е позната на човечеството от дълго време. Дълго време, прекарано във фитнеса, трудни и изморителни упражнения и стриктна диета. На това трябва да се подложи всеки един, който иска да се сдобие със стегната форма, пише тялото.бг. Оказва се обаче, че някои билки, които използваме ежедневно в храната си, могат да бъдат по-полезни за отслабването, отколкото си мислите. От магданоз до мента, те помагат за възстановяването на хормоналния баланс, подобряват храносмилането и засилват процеса по загуба на излишните килограми. Тези билки са лесно достъпни и най-вероятно се съдържат в кухнята на всяко семейство. Ето списък с пет от тях, които ще ви помогнат в борбата с килограмите. Мента От освежаваща лимонада до чаша горещ чай, ментата може да придаде вкус на различни храни и напитки. Освен това тя има свойството да потиска апетита, което ви кара да се чувствате по-малко гладни, когато я консумирате. Така ще погълнете по-малко калории, което ще ви помогне за бързото отслабване. Установено е, че ментата улеснява храносмилането и намалява киселиността в организма. А правилното храносмилане е един от основните фактори за стройна фигура. Тази билка се е доказала и като ефективно средство срещу синдрома на раздразненото черво. Риган Доста хора използват риган за приготвянето на домашни ястия. Други пък го слагат на пици и сандвичи, за да им придаде по-добър вкус. Но тази билка е богат източник на биоактивни съединения като полифеноли и флавоноиди. И двата ензима са важни за функцията на инсулин. Те влияят върху неговата активност в организма, както и върху секрецията. Проучвания са установили, че мексиканският риган е най-добър за справяне с диабета. Бързият метаболизъм и по-добрата регулация на захарта могат да улеснят регулацията на теглото. Той също така подпомага доброто храносмилане. Розмарин Розмаринът е пълен с антиоксиданти, които имат противовъзпалителни свойства. Те предотвратяват увреждането на свободните радикали и понижават нивата на кръвната захар. Това прави розмаринът перфектната билка за подпомагане на отслабването. Освен това, той може да се отрази добре на метаболитните процеси. Установено е, че карнозната киселина, която се съдържа в розмарина, оказва ефект против затлъствяването. Магданоз Тази билка е чудесен съюзник в битката ви срещу килограмите. Тя е естествен диуретик, който ще ви помогне да се отървете от задържането на вода и лесното подуване на корема. Високото съдържание на фибри в магданоза го прави перфекната билка за отслабване. Освен това, маслото от магданоз понижава нивата на кръвната захар и е потенциален лечител на хипергликемия. Затова, тази билка е почти задължителна за хора, страдащи от диабет или склонни към развиването на тази болест. Градинска мента Ако страдате от проблеми с теглото, които са резултат от някакъв хормонален дисбаланс, то тази билка е перфектното решение. При жените, ниските нива на естроген са свързани с напълняване, а градинската мента успява да държи тези нива в норма. Възстановявайки хормоналния баланс, градинската мента помага в борбата с излишните килограми, особено при жените. Сподели:", "date": "2019.09.06", "title": "Тези билки ще ви помогнат с отслабването"}
{"url": "https://pik.bg/%D1%81%D0%B5%D0%BD%D1%87%D0%B5%D1%81%D1%82-%D0%B1%D0%B8%D0%B7%D0%BD%D0%B5%D1%81-%D0%B4%D0%B8%D0%BC%D0%BE-%D1%84%D0%BB%D0%BE%D1%80%D0%B8%D0%BD%D0%B0%D1%82%D0%B0-%D0%B8%D0%B7%D0%BA%D0%B0%D1%80%D0%B2%D0%B0%D0%BB-%D0%BF%D0%BE-1-%D0%BC%D0%B8%D0%BB%D0%B8%D0%BE%D0%BD-%D0%BE%D1%82-%D0%BF%D1%80%D0%BE%D1%81%D1%82%D0%B8%D1%82%D1%83%D1%86%D0%B8%D1%8F-%D0%B2%D1%81%D1%8F%D0%BA%D0%BE-%D0%BB%D1%8F%D1%82%D0%BE-news867890.html", "text": "Внушителната печалба от 1 милион лева е прибирал всяко лято маститият сутеньор Дими Петров-Флорината от бардацитге в Слънчев бряг, разкриват разследващи полицаи, цитирани от столичен седмичник. Преди седмица при специализирана акция на МВР в нощния еротичен бар \"Мулен руж\" в Слънчев бряг 50-годишният бос на проституцията бе закопчан заедно с любовницата си Жулиета и 10 от момичетата му. При акцията бяха задържани и няколко клиенти с наркотици, които обаче бяха освободени по-късно, без да им бъдат повдигнати обвинения. Криминалисти разкриват още, че бардакът на Димо Флорината, замаскиран като нощен клуб за еротични танци, е реализирал по 20 000 лева оборот всяка вечер. В ударения публичен дом телата си отдавали около 15 момичета, но Флорината притежавал и друг обект на Слънчака, където проституирали още толкова жрици. \"Всяко лято Флорината е печелел по 1 милион лева от проституция, а зимата е прибирал още толкова от бардаците си в Банско. Димо Петров се утвърди безспорно като бос №1 на проституцията в България през последните 2-3 години, а организацията му плаща на полицаи, за да не го закачат\", твърдят криминалисти. Според неофициално потвърдена информация Флорината е давал по 1000 лева седмично на полицаи от Несебър, които да не закачат жриците му и да го предупреждават за престоящи акции на полицията. Заради съмнения, че местните ченгета прикриват мастития сутеньор, акцията на МВР срещу бардака \"Мулен руж\" е била проведена от столични полицаи, а ченгетата в Несебър били уведомени в последния момент. Сподели:", "date": "2019.09.06", "title": "СЕНЧЕСТ БИЗНЕС: Димо Флорината изкарвал по 1 милион от проституция всяко лято"}
{"url": "https://pik.bg/%D1%87%D1%83%D0%B4%D0%BE%D0%B2%D0%B8%D1%89%D0%B5%D1%82%D0%BE-%D0%BE%D1%82-%D0%BB%D0%BE%D1%85-%D0%BD%D0%B5%D1%81-%D0%BC%D0%BE%D0%B6%D0%B5-%D0%B4%D0%B0-%D0%B5-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%B0-%D0%B7%D0%BC%D0%B8%D0%BE%D1%80%D0%BA%D0%B0-news867901.html", "text": "Чудовището от шотландското езеро Лох Нес може да е гигантска змиорка, обявиха учени след анализ на следи от ДНК във водата, предадоха Ройтерс и АФП. Резултатите изключват наличието на големи животни като динозаври. Във водата обаче има много ДНК от змиорки. Учените от университета в Отаго не знаят дали те са от много обикновени риби или сред тях има и гигантски екземпляр. Гигантска змиорка досега не е улавяна в езерото. Учените са взели пробите през юни миналата година. ДНК от средата се използва в практиката за наблюдаване на морския живот, например на китове или акули. Животните оставят малки фрагменти от кожа, люспи, изпражнения, урина, навсякъде, където се движат. Уловената ДНК се секвенира и може са се използва за идентифициране на животното в база данни с хиляди различни организми. Сподели:", "date": "2019.09.06", "title": "Чудовището от Лох Нес може да е... гигантска змиорка"}
{"url": "https://pik.bg/%D1%81%D0%B8%D1%80%D0%B8%D0%B9%D1%81%D0%BA%D0%B0-%D0%BC%D0%B8%D0%BB%D0%B8%D1%86%D0%B8%D1%8F-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D1%85%D0%BC%D0%B5-%D0%B4%D0%B5%D0%B2%D0%B5%D1%82%D0%B8%D0%BC%D0%B0-%D1%80%D1%83%D1%81%D0%BA%D0%B8-%D1%81%D0%BF%D0%B5%D1%86%D0%B1%D0%BE%D0%B9%D1%86%D0%B8-news867878.html", "text": "Убихме деветима бойци от силите за специално предназначение на Русия, е заявила действащата в Северна Сирия милиция Национален фронт за освобождение (НФО), предаде Лента.ру. Според информацията на арабския телевизионен канал Маздар, цитирана от московския електронен вестник, войниците и офицерите с опознавателни знаци на армията на най-голямата по територия държава в света са се опитали да преминат фронтовата линия край град Аджааз, но били ликвидирани от членове на групировката. Министерството на отбраната в Москва не е потвърдило медийните публикации. Данните за НФО са противоречиви. Според Лента милицията е съставена от тюрки, живеещи в провинция Идлиб и е подкрепяна от Анкара. Сайтът free-news.su нарече милицията съюзник на \"Ислямска държава\" (ИД). Сподели:", "date": "2019.09.06", "title": "Сирийска милиция: Ликвидирахме деветима руски спецбойци"}
{"url": "https://pik.bg/%D0%B5%D0%BA%D1%88%D1%8A%D0%BD-%D1%82%D1%80%D0%B0%D1%84%D0%B8%D0%BA%D0%B0%D0%BD%D1%82%D0%B8-%D0%BE%D0%BF%D0%B8%D1%82%D0%B0%D1%85%D0%B0-%D0%B4%D0%B0-%D0%BF%D1%80%D0%B5%D0%B3%D0%B0%D0%B7%D1%8F%D1%82-%D0%B3%D1%80%D0%B0%D0%BD%D0%B8%D1%87%D0%BD%D0%B8-%D0%BF%D0%BE%D0%BB%D0%B8%D1%86%D0%B0%D0%B8-news867903.html", "text": "Гoлям удaр нa грaничнa пoлиция - Пeтрич. Нaд 90 мacтeр бoкca кoнтрaбaндни цигaри зaдържaхa грaничнитe пoлицaи зaвчeрa в рaйoнa нa caндaнcкoтo ceлo Пeтрoвo. Тoвaрът, влизaл oт Гърция в Бългaрия, нo крaй ceлoтo, прeвoзвaчитe пaднaли в кaпaнa нa грaничнитe, съобщава \"Струма.ком\". При видa нa грaничнитe пoлицaи кoнтрaбaндиcтитe нaпрaвили oпит дa избягaт, шoфьoрът нa буca нaтиcнaл гaзтa, нacoчвaйки ce към пoлицaитe, кoитo eдвa нe прeгaзил. Пocлeдвaлa гoнкa, уплaшeни кoнтрaбaндиcтитe изтървaли упрaвлeниeтo нa буca, кoйтo излязъл извън пътя и пaднaл в кaнaвкa. Шoфьoрът и cпътникът му пoбeгнaли, уcпeли дa избягaт, нo грaничнитe пoлицaи знaят кoи ca и щe бъдaт зaлoвeни. В буca чeнгeтaтa oткрили нaд 90 мacтeр бoкca цигaри, внoc oт Гърция. Зa cлучaя e дoклaдвaнo нa рaйoннa прoкурaтурa - Caндaнcки. Чacoвe cлeд гoлeмия удaр грaничнитe пoлицaи oткрихa и унищoжихa гoлямa нивa c кaнaбиc, чийтo coбcтвeник cъщo e извecтeн. Рaбoтaтa и пo двaтa cлучaя прoдължaвa. Сподели:", "date": "2019.09.06", "title": "ЕКШЪН! Трафиканти опитаха да прегазят гранични полицаи"}
{"url": "https://pik.bg/%D0%B8%D0%B7%D0%B3%D0%BE%D1%80%D1%8F-%D0%B1%D0%B8%D0%B9%D1%87-%D0%B1%D0%B0%D1%80-%D0%BD%D0%B0-%E2%80%9E%D0%B5%D0%BB%D0%B5%D0%BD%D0%B8%D1%82%D0%B5%E2%80%9D-news868009.html", "text": "Изгоря  бийч бар на „Елените”. Тази нощ около 03,01 часа в Районно управление – Несебър, е получено съобщение за пожар в района на бийч бара на ваканционно селище „Елените”. Огънят е обхванал постройки от леки конструкции, разположени на около 150-200 кв.м. Пожарът е неутрализиран въпреки силния вятър, който затруднявал гасителните дейности, съобщиха от ОДМВР - Бургас. Изгорял е целият бийч бар заедно с четири шатри, чадъри и шезлонги. Точната стойност на нанесените от пожар щети е в процес на изясняване. Извършен е оглед на местопроизшествието. Разпитани са свидетели – очевидци на инцидента и са иззети видео-записи от разположени в близост камери. Констатирано е, че вероятна причина за пожара е късо съединение в хладилна камера. Предстои извършването на повторен оглед от екип пожаро-технически експерти. По случая в Районно управление – Несебър, е образувано досъдебно производство. Сподели:", "date": "2019.09.06", "title": "Изгоря  бийч бар на „Елените”"}
{"url": "https://pik.bg/-news576071.html", "text": "Жена заедно със съпруга си отива на среща на съучениците. Съпругът непрекъснато наблюдава как една пияна жена поглъщаща питието си на съседната маса. Съпругата: - Познаваш ли я? - Да! Тя е старото ми гадже. Разбрах, че е започнала да пие, след като сме се разделили и оттогава не е изтрезнявала. - Господи, кой би повярвал, че някой може да празнува толкова дълго време? Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576073.html", "text": "Отива мъж при психолог и казва: - Всичко в живота ми е прекрасно, но ми липсват силни усещания. Как да си кача адреналина? Опитах всичко - скокове с парашут, бънджи, подводно плуване и т.н. Искам нещо ново. - Хванете си любовница. - Имам си три, не помага. - Тогава разкажете за тях на жена си. Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576072.html", "text": "Пиян мъж се качил в автобуса и седнал до един свещеник. Ризата на мъжа била мръсна, а лицето му омацано с червило. В ръцете си държал наполовина празна бутилка вино. Мъжът отворил вестник и започнал да чете. След няколко минути попитал свещеника: - Отче, какво причинява артрита? - Господине, причинява го лошият начин на живот - евтините жени, многото алкохол и презрението към ближния. - Ами значи аз съм обречен! - промърморил пияницата и продължил четенето. Свещеникът, мислейки за това, което казал, се обърнал към мъжа и се извинил: - Съжалявам, не исках да прозвучи така! От колко време имате артрит? - Не, отче, прочетох във вестника, че папата има. Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576064.html", "text": "Интервю за работа. - На какво ниво владеете английски език?! - Перфектно! - Моля, използвайте думата Dignity в изречение. - Ши може ли да ми dignity заплатата?! Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576065.html", "text": "Хидрометеорологичният център търси да назначи сътрудник със ставни заболявания за изготвяне на дългосрочни прогнози за времето Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576062.html", "text": "Магазин за авточасти, понеделник, рано сутрин. Двама мъже влизат бесни. Единият през зъби: - Две брони, предна и задна. - За каква кола? - Предна за Lada петица и задна за БМW седмица. Мисли няколко секунди: - И едни предни накладки. - За каква кола? Мъжът крещи: - А сети се де... Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576063.html", "text": "Миналата вечер ядох в чудесен семеен ресторант - на всяка маса имаше скандал. Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576074.html", "text": "Жена звъни на мъжа си рано сутринта: - Миличък, събуждам се аз, поглеждам в леглото, а теб те няма. Къде си мое съкровище? - Аз съм си вкъщи, в леглото, а ти къде си заспала, повлекана такава? Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576067.html", "text": "- Като се напия с ракия и после не ме е страх от никого! - Вярно ли? Даже и от жена ти? - Ааа, толкова още не съм се напивал! Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576066.html", "text": "Двама познати се срещат на улицата: - Къде отиваш? - На репетиция на хора. - И какво правите там? - Ами ... играем карти, пием бира ... - А кога пеете? - Като се прибираме! Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576070.html", "text": "Пиян допълзява в къщи от здрава запивка. Жена му го посреща на вратата с метлата. Той пада на колене и моли: - Мила, не отлитай. Аз за последен път. Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576075.html", "text": "Някои филми трябва да се забранят не само за децата до 16, но и за възрастните над 80 години! - Защо? - За да не съжаляват за преживените години. Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576078.html", "text": "Един асистент решил да се заяде със студент и го пита: - Колко лампи има в стаята? - 20. - отговорил студентът. - Грешка, 21 са, аз си нося фенерче в джоба. Студентът останал на поправителен. На следващия път пак го питат: - Колко лампи има в стаята? - 21! - отговорил студентът, а оня му вика: - Не, 20, аз не си нося фенерчето. - Да, но този път аз нося! - отговорил студентът. Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576077.html", "text": "На изповед при попа: - Отче, сгреших! Много сгреших с една мома, на сеното в плевнята... - Колко пъти, чадо? - Ама отче, аз съм дошъл тука да се изповядвам, не да се хваля! Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576068.html", "text": "След тежка пиянска вечер се събуждаш до непозната дама. Бъди джентълмен - представи се и попитай за нейното име. Ако веднага получиш юмрук в лицето - значи това е жена ти. Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576079.html", "text": "Красива жена си поръчва портрет при известен художник: - Гарантирате ли ми, че ще си приличам? - Абсолютно! - отговаря художникът. - А за колко време? Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576076.html", "text": "На един магазин за хранителни стоки пише \"Давате ни половин кг по 20 стотинки - ние ви даваме един кг каквото пожелаете!\" Един старец влязъл в магазина и казал: - Ето, давам ви половин кг по 20 стотинки, вие ми дайте един кг по 20 стотинки. Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576081.html", "text": "В болницата докарват пострадал, целият изранен. Питат го: - Автомобилна катастрофа ли? - Не, печатна грешка в учебника по химия. Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576080.html", "text": "В болницата карат мъж с нож, забит между лопатките. Докторът в приемната съчувствено го пита: - Боли ли ви? - Само когато се смея. Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576083.html", "text": "Полицай отива на доктор и казва: -Докторе,жена ми има температура. -Много ли е висока? -Да, с една глава над мен. Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576082.html", "text": "Мъж решава да стане автомонтьор, но майка му е принципна жена и го убеждава, че това не е престижна работа. По-добре да изучи докторския занаят. Синът и я послушва и става гинеколог. Минават години, майката умира и синът, отново свободен, решава да се отдаде на автомонтьорство. Започва работа при свой познат. След известно време при работодателя му се отбива негов познат. От дума на дума познатият попитал: - Абе как е гинеколога, справя ли се колите? - А ти как мислиш? - отговаря доволен работодателя. - Цял двигател успя да разглоби. - Е, и? - През ауспуха! Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576084.html", "text": "Човек отива при лекаря: - Докторе, задушавам се, не мога да дишам! - Пушите ли? - Пуша, но не помага! Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576086.html", "text": "Пациент възмутено говори на лекар: - Докторе! Каква е тая огромна сметка, бе? Та ти ме лекува само две седмици. - Мда, скъпи мой! Само ако знаеше, колко интересен е твоят случай и какво огромно изкушение изпитвах да доведа нещата до аутопсия, мисля, че нямаше да възразяваш изобщо за сметката си. Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576085.html", "text": "В докторския кабинет. Докторът: - Съжалявам, господине, имам една много лоша новина. Получих изследванията ви. Остават ви 10Е Пациентът: - Какво?! Години, месеци, дни?!Е - 9, 8, 7, 6Е Сподели:", "date": "2019.09.06", "title": "ВИЦОВЕ"}
{"url": "https://pik.bg/-news575011.html", "text": "Youtube е като баба ми. Само да разбере, че нещо ми харесва и почва да ми сипва от същото, докато ми се доповръща. Сподели:", "date": "2019.09.06", "title": "ВИЦОВЕ"}
{"url": "https://pik.bg/-news575013.html", "text": "Баба казваше: - Случаен може да бъде само бракът. Любовницата трябва да си избираш внимателно. Сподели:", "date": "2019.09.06", "title": "ВИЦОВЕ"}
{"url": "https://pik.bg/%D0%B3%D0%B5%D0%BD%D1%87%D0%BE-%D0%BC%D0%B0%D0%BD%D0%B5%D0%BA%D0%B5%D0%BD%D1%87%D0%BE-%D0%BA%D1%83%D1%87%D0%B5%D1%82%D0%BE-%D0%BD%D0%B0-%D0%B2%D0%BB%D0%B0%D0%B4%D0%BE-%D0%BA%D0%B0%D1%80%D0%B0%D0%BC%D0%B0%D0%B7%D0%BE%D0%B2-%D1%81%D1%82%D0%B0%D0%BD%D0%B0-%D0%B7%D0%B2%D0%B5%D0%B7%D0%B4%D0%B0-%D0%B8-%D0%BE%D0%B1%D1%80%D0%B0-%D0%BA%D1%83%D0%BF-%D0%BD%D0%B0%D0%B3%D1%80%D0%B0%D0%B4%D0%B8-%D0%BD%D0%B0-%D0%BF%D1%80%D0%B5%D1%81%D1%82%D0%B8%D0%B6%D0%B5%D0%BD-%D0%BA%D0%BE%D0%BD-news867894.html", "text": "Eдин от домашните любимци на актьора Владо Карамазов, ризеншнауцерът Гена, стана звезда на престижен международен кучешки конкурс в Асеновград. \"Днес бяхме с Гена на изложба. Стана шампион! Получи много титли - Еxellent, J.CAC, J.BOB, BOB. Като капак, накрая спечели и най-красиво младо куче на изложбата от всички породи - JBIS. На Гената... му предстоят много изложби и може някой ден да стане световна звезда\", похвали се актьорът от \"Откраднат живот\". Асът на Народния театър \"Иван Вазов\" държи да подчертае, че питомецът му не е станал победител с „връзки“ заради факта, че стопанинът му е известен. \"Много се радвам, че съдята Юрий Гергел беше украинец и не беше чувал за мен. Всичко да е честно!\", добави Карамазов. Той се сдобива с породистия Гена през октомври миналата година от един от най-големите развъдници на ризеншнауцери в света в руския град Нижни Новгород. Когато пристигна в България, кученцето бе на 5 месеца и бързо се сдружи с другия четириног приятел на Владо. Парис, който е подарен на Карамазов от колегата му Юлиан Вергов и продуцента Евтим Милошев, също е шнауцер, с месец по-голям, но \"чужденецът\" даже започнал да го командва. Изложбата в Асеновград не е дебютната публична изява на Гена. През януари той направи своя успешен старт на подиума. Първата му изложба се оказва вълнуващо преживяване и за него, и за господаря му. \"Взехме титли и отлични оценки. Май ще стане Генчо-манекенчо\", написа тогава екранният полицай Филип Чанов от \"Дяволското гърло\". Към днешна дата тази прогноза е факт, защото компаньоните на актьора бяха харесани и за рекламни \"лица\" на марка храна за кучета, пише \"Монитор\". Сподели:", "date": "2019.09.06", "title": "ГЕНЧО-МАНЕКЕНЧО: Кучето на Владо Карамазов стана звезда и обра куп награди на престижен конкурс"}
{"url": "https://pik.bg/%D1%80%D0%B5%D1%81%D1%82%D0%BE%D1%80%D0%B0%D0%BD%D1%82%D1%8C%D0%BE%D1%80-%D0%BD%D0%B0%D0%BF%D0%B0%D0%B4%D0%BD%D0%B0-%D1%80%D1%83%D1%81%D0%BA%D0%B0-%D1%82%D1%83%D1%80%D0%B8%D1%81%D1%82%D0%BA%D0%B0-%D0%B7%D0%B0%D1%80%D0%B0%D0%B4%D0%B8-1-%D0%BB%D0%B5%D0%B2-%D0%B0%D0%B9%D0%B4%D0%B5-%D0%BC%D0%B0%D1%80%D1%88-%D0%BE%D1%82%D1%82%D1%83%D0%BA-%D0%BA%D1%83%D1%87%D0%BA%D0%B0-%D0%B2%D0%B8%D0%B4%D0%B5%D0%BE-news867927.html", "text": "Скандален клип с арогантно и обидно отношение към руски туристки обикаля социалните мрежи и туристически сайтове в Русия. Видеото е направено на входа на ресторант в Стария Несебър. Потърпевшата, която вече се е прибрала в родината си, разказва в социалните мрежи, че просто си е измила ръцете, преди да влезе в ресторанта. Жената, която обслужва тоалетните на заведението обаче я нападнала, тъй като отказала да плати 1 лева такса, съобщиха БНР и Би Ти Ви. От кадрите се вижда, че в скандала се намесва и управителят на ресторанта, който започва да блъска руската туристка и да крещи: \"Айде, марш оттук. Кучка! Айде! Изчезвайте, д...а вашата мама! Боклуци! Мърши смачкани!\" „Ужасно, това ли е българското гостоприемство!? Работничка на тоалетните нападна момиче, което влезе само да си измие ръцете и не плати един лев! Тя я удари в лицето и започна да рови в чантата ѝ за да търси пари и да крещи. Не разбирам защо клиенти на заведението трябва да заплащат за тоалетните! След това управителят на ресторанта, без да разбере какво става, ни изхвърли с обиди и крясъци“, пишат в коментари под видеото. Управителят на ресторанта Борислав Борисов заяви, че е нормално туристите, които са хиляди в Несебър, да си плащат таксата за ползване на тоалетните. \"Ние не сме задължени да обслужваме чужди клиенти от улицата, да им чистим екстрементите, да ароматизираме след тях дадения санитарен възел, да ползват сапун, вода и кърпи за ръце. Това за нашите клиенти е безплатно и те ползват тази услуга, но тези туристи, които са хиляди в града, нормално би било да си заплатят за услугата\", допълни той. По думите му от улицата всеки ден могат влязат поне 100 човека. \"Тя не може да блъска и да се отнася вулгарно с нашата служителка и да не си заплати за услугата\", посочва още мъжът. Екскурзоводи разказват, че работят добре със заведението. \"Ами, да, нарича ги с думи, които не са много приятни, но какво да направим, поне не са ги били! Някой път си заслужават боя, честно ви казвам, наистина!\", отбелязва и екскурзовод. От Комисията за защита на потребителите коментираха, че нямат официален сигнал, за да направят проверка, а по закон тоалетната е безплатна за клиентите на заведението. Сподели:", "date": "2019.09.06", "title": "Ресторантьор нападна руска туристка заради 1 лев: Айде, марш оттук. Кучка! (ВИДЕО)"}
{"url": "https://pik.bg/%D0%B7%D0%B0%D1%80%D0%B0%D0%B4%D0%B8-%D0%BD%D0%BE%D0%B2%D0%B0%D1%82%D0%B0-%D1%81%D0%B8-%D1%80%D0%BE%D0%BB%D1%8F-6-%D0%BC%D0%B5%D1%81%D0%B5%D1%86%D0%B0-%D0%B4%D0%B6%D0%B5%D0%B9-%D0%BB%D0%BE-%D0%BF%D1%8A%D1%82%D1%83%D0%B2%D0%B0-%D0%BF%D0%BE-%D1%81%D0%B2%D0%B5%D1%82%D0%B0-%D1%81-%D0%BF%D1%80%D0%B5%D0%BD%D0%BE%D1%81%D0%B8%D0%BC-%D0%BF%D0%B8%D0%BB%D0%BE%D0%BD-%D0%B7%D0%B0-%D1%81%D1%82%D1%80%D0%B8%D0%BF%D1%82%D0%B8%D0%B9%D0%B7-%D0%B3%D0%BE%D1%80%D0%B5%D1%89-news867892.html", "text": "Близо шест месеца Дженифър Лопес тренира танци на пилон преди да застане пред камерата за новия си филм \"Да свалиш Уолстрийт\". Певицата е прочута с уменията си на дансинга. Въпреки това признава, че влизането в ролята на еротична танцьорка е сред най-трудните предизвикателства, които е срещала до момента. \"Носих си преносим пилон във всеки град, за да не пропускам тренировка. Използвах мускули, за които не се бях сещала преди това\", разкрива звездата броени дни преди \"Да свалиш Уолстрийт\" да бележи и родните киносалони. Със задачата да научи не само нея, но и останалите актриси в каста на умения около пилона, се заема Джоана Сапаки, бивш изпълнител и акробат от трупата на \"Цирк дьо Солей\". Не само уменията в танците, но и голотата се оказва препятствие за Лопес. \"Свикнала съм да нося секси тоалети на сцената, но там имам сигурността от три ката чорапогащи - обикновени и мрежести, и самия костюм\", казва 50-годишната актриса и певица. Вдъхновен от истински истории, комедията проследява живота на няколко стрийптийзьорки, които решават да променят правилата на играта с богатите си клиенти от Уолстрийт, пише \"Монитор\". Сподели:", "date": "2019.09.06", "title": "ЗАРАДИ НОВАТА СИ РОЛЯ: 6 месеца Джей Ло пътува по света с преносим пилон за стриптийз (ГОРЕЩА СНИМКА)"}
{"url": "https://pik.bg/-news575014.html", "text": "Баба ми казваше: - Когато направиш пакост, а няма чувство за вина, значи правилно си постъпил. Сподели:", "date": "2019.09.06", "title": "ВИЦОВЕ"}
{"url": "https://pik.bg/-news575015.html", "text": "На наглостта баба ми викаше \"гьон сурат\", сега му казват \"спокойно депутатско интервю\". Сподели:", "date": "2019.09.06", "title": "ВИЦОВЕ"}
{"url": "https://pik.bg/-news575016.html", "text": "- Дядо, а с бабичката как се запозна? - По интернет. - Ама по онова време не е имало интернет?! - Чакай, ти за коя бабичка питаш? Сподели:", "date": "2019.09.06", "title": "ВИЦОВЕ"}
{"url": "https://pik.bg/-news575018.html", "text": "- Бабо, защо има толкова страдание в света? - Защото не ядат, бабе, защото не ядат. Сподели:", "date": "2019.09.06", "title": "ВИЦОВЕ"}
{"url": "https://pik.bg/-news575021.html", "text": "Качва се една баба в маршрутката и докато си рови в чантата за парите, нещо пада на пода. Шофьорът се пошегувал: - Кавото падне - за мен си е! А бабата: - Гледай къде караш, че сега аз ако падна - цялата съм твоя. Сподели:", "date": "2019.09.06", "title": "ВИЦОВЕ"}
{"url": "https://pik.bg/-news575019.html", "text": "В магазина баба на около 80-85 г. си прибира покупките в чантата и си чака рестото. Касиерката: - Ред бул на промоция да предложим? Сподели:", "date": "2019.09.06", "title": "ВИЦОВЕ"}
{"url": "https://pik.bg/-news575020.html", "text": "- Какво правиш, синко? - Хванах си покемон, бабо! - Арно, арно, време ти е. - Бабо, защо така ти треперят ръцете? - Защото, баба, като малка по цял ден играех на таблета. Сподели:", "date": "2019.09.06", "title": "ВИЦОВЕ"}
{"url": "https://pik.bg/--news575235.html", "text": "Мъж казва на жена си: - Скъпа, ако ми споделиш тайната на този сладкиш, мога да направя революция в циментовата промишленост! Сподели:", "date": "2019.09.06", "title": ":-)"}
{"url": "https://pik.bg/--news575248.html", "text": "Шоуто „Стани богат”. Благой отговаря за 5000 лева... Въпросът е: - Коя е столицата на Италия? а) Рим... б) Милано... в) Венеция... г) Верона... Благо мисли, мисли... И казва: - Аз ще използвам жокер \"Помощ от приятел\" и искам да се обадите на моя приятел Наско... Обаждат се на Наско и Благо го пита: - Как си бе, Наско, приятелю стар, какво ново има? Как са жената, децата... И така си бърборят... Сирената свири, а Ники Кънчев го пита: - Благо, и защо не го попита за отговора, бе? - Абе... Аз знам отговора, но исках да се чуем, че Наско е чак в Австралия... Сподели:", "date": "2019.09.06", "title": ":-)"}
{"url": "https://pik.bg/-news576047.html", "text": "Извиках от балкона: - Идиот! Мразя те! Странно, но всички мъже се обърнаха... Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576049.html", "text": "- Скъпа, ти имала ли си фантазии с двама мъже? Тежка въздишка. - Кажи, миличка, аз също съм имал. - Даже с трима! - Моля? - Да, с трима, единият пере, другият готви, а третият чисти. Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576048.html", "text": "Бързосвършващите мъже са върхът в еволюцията... Докато другите мъже още пръхтят и се потят, нашите герои отдавна са свършили тежката работа по продължаването на рода и сега играят на танкове. Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576057.html", "text": "Трима пийнали мъже излизат на перона точно когато влакът тръгва. Двамата от тях се затичват и в последния момент скачат във влака. Останалият на перона се залива от смях. - Вие изпуснахте влака, а вашите приятели се качиха, защо тогава се смеете? - го пита началникът на гарата. - Знаете ли защо! - отговаря той. - Трябваше да пътувам аз, а те дойдоха само да ме изпратят! Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576052.html", "text": "Всички мъже търсят умна, красива, секси, със собствено жилище, кола и да е вярна и безкористна. Изниква един въпрос обаче - вие пък за какво сте й? Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576051.html", "text": "На сбирка на мъже, страдащи от преждевременна еякулация... - Извинете, тук ли се провежда конференцията на мъже, страдащи от преждевременна еякулация? - Да, тук е, но тя свърши. Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576050.html", "text": "На едни жени Бог е дал красиви очи, на други дълги крака. Но на повечето е дал генетично влечение към неподходящи мъже! Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576059.html", "text": "Много мъже казват, че една жена трябва да бъде стройна и грациозна като сърна. Внимание: Средното тегло на една сърна е 120 килограма. Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576058.html", "text": "Понеже много наши радиослушатели - мъже, се вълнуват от въпроса: - Да призная ли на жена си, че съм й изневерил?!! Днес в ефир по темата ще говори главният травматолог на \"Пирогов. Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576087.html", "text": "Гологлав мъж влиза при доктора, а на главата му жаба. Лекарят гледа смутено и преди да каже каквото и да е било, жабата изведнъж проговаря: \"Докторе, виж какво ми излезе на задника\". Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576095.html", "text": "- Докторе, снощи сънувах, че съм бик и изядох цяла копа сено! - Не си заслужава да обръщатe внимание на подобни дреболии. Хората сънуват какво ли не! - Дреболии! А къде ми е матракът? Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576088.html", "text": "Доктор-козметик направил на своята пациентка древногръцки профил, изгладил й бръчките, премахнал двойната брадичка, намалил й устата. - Ще искате ли още нещо? - попитал накрая той. - А можете ли да ми направите големи и изразителни очи? - Разбира се! Погледнете сметката. Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576061.html", "text": "Полицай спира двама пияни мъже през нощта: - Момчета, вие май страдате от алкохолизъм!? - Да, бе, страдаме! По-скоро му се наслаждаваме! Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576096.html", "text": "Пациентът: - Докторе, съседите ми ме смятат за луд, защото обожавам наденички. Докторът: - Що за глупости, аз също обичам наденички. Пациентът: - Тогава защо не дойдете с мене у нас! Ще ви покажа цялата си колекция! Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576060.html", "text": "Двама мъже се разхождат нервно пред родилното отделение: - Е, това не се издържа вече! - казва единият. - Прав си, ще затворят всички кръчми. Сподели:", "date": "2019.09.06", "title": "ВИЦОВЕ"}
{"url": "https://pik.bg/-news576575.html", "text": "- Какво ще стане, ако КАТ и ДАИ се обединят? - Новата институция ще се казва: ДАИ на КАТ! Сподели:", "date": "2019.09.06", "title": "ВИЦОВЕ"}
{"url": "https://pik.bg/%D0%B2%D1%83%D1%87%D0%B8%D1%87-%D1%81%D1%8A%D1%80%D0%B1%D0%B8%D1%8F-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%BF%D1%80%D0%B8%D0%B7%D0%BD%D0%B0%D0%B5-%D0%BA%D0%BE%D1%81%D0%BE%D0%B2%D0%BE-%D0%B1%D0%B5%D0%B7-%D0%BA%D0%BE%D0%BC%D0%BF%D1%80%D0%BE%D0%BC%D0%B8%D1%81-news868120.html", "text": "Президентът на Сърбия \"Позицията ни изобщо не е лесна... Албанците очакват да получат потвърждение за това, което смятат, че имат. И те не са ни най-малко готови да се съгласят, защото ще трябва да признаят, че държавата им никога няма да бъде консолидирана без Сърбия. Със сигурност най-големият натиск ще бъде върху Сърбия. Но Сърбия не може да признае независимостта, ако не бъде постигнато компромисно решение. И тук няма никаква философия. И може да тормози който си поиска“, каза Вучич на пресконференция. След разговорите с американските сенатори Рон Джонсън и Крис Мърфи в Белград, Вучич повтори, че Сърбия иска да постигне компромисно споразумение с Прищина, но че споразумението не може да изпълни напълно целите на едната страна, без сръбската страна да получи нещо. Вучич каза, че трябва да се постигне споразумение, в което и двете страни биха загубили или спечелили еднакво, предава БГНЕС. „Възстановяването на отношенията между сърбите и албанците и постигането на траен мир между двете основни държави на Западните Балкани ще бъде от голяма полза не само за тези два народа, но и за всички останали народи, живеещи в региона“, каза Вучич. \"В интерес на Сърбия е да засили политическия диалог на високо равнище\", каза Вучич и добави, че отношенията между Сърбия и Съединените щати са партньорски и се подобряват, но все още има място за по-нататъшно подобрение. На срещата присъстваха и посланикът на САЩ в Сърбия Кайл Скот, както и външният министър Ивица Дачич. Преди два дни американските сенатори бяха в Прищина, заявявайки, че са необходими жертви и компромиси и от двете страни, за да бъде диалогът успешен, но че последствията ще бъдат положителни. Александър Вучич заяви, че страната му не може да признае независимостта на Косово, ако не бъде постигнато компромисно решение, като добави, че позицията на Белград по въпроса не е лесна. Сподели:", "date": "2019.09.06", "title": "Вучич: Сърбия не може да признае Косово без компромис"}
{"url": "https://pik.bg/%D0%BF%D1%80%D0%B8%D0%BD%D1%86%D0%B5%D1%81%D0%B0-%D1%88%D0%B0%D1%80%D0%BB%D0%BE%D1%82-%D1%82%D1%80%D1%8A%D0%B3%D0%BD%D0%B0-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B5-news867911.html", "text": "Британската принцеса Шарлот - второто дете на Принц Уилям и съпругата му Кейт, прекрачи училищния праг за първи път. Заедно с нея беше и по-големият й брат - Джордж, за когото това ще е трета година в училището \"Томас\" в Батърси, което се намира в югозападната част на Лондон. Шарлот изглеждаше леко притеснена, но смело подаде ръка на директорката на учебното заведение. По думите на баща й Уилям тя се е вълнувала много от първия си учебен ден. В училище \"Томас\" в Батърси се обучават 560 момичета и момчета на възраст от 4 до 13 години. Годишната такса за училището е около 19 хиляди паунда. Сподели:", "date": "2019.09.06", "title": "Принцеса Шарлот тръгна на училище"}
{"url": "https://pik.bg/%D1%84%D0%B5%D0%B9%D1%81%D0%B1%D1%83%D0%BA-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B8%D0%B7%D1%82%D0%B8%D1%87%D0%B0%D0%BD%D0%B5%D1%82%D0%BE-%D0%BD%D0%B0-200-%D0%BC%D0%BB%D0%BD-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%BD%D0%BE%D0%BC%D0%B5%D1%80%D0%B0-news867910.html", "text": "„Фейсбук” потвърди излагането на около 200 млн. телефонни номера на потребители в незащитена онлайн база данни. От компанията провеждат разследване, което да установи кой е събрал и компрометирал информацията, пише Би Би Си. Базата данни е била открита в незащитен уеб сървър, като дори не е била изискана и парола за достъп. Според информацията „Фейсбук” няма общо с изтичането на личните данни. Новинарският уебсайт „ТекКрънч” се е свързал с компанията, която притежава сървъра, след което базата данни е била свалена от онлайн пространството. През април 2018 г. социалната мрежа спря функция, която позволяваше на потребителите да търсят хора чрез мобилните номера. От „Фейсбук” заявиха, че докато е била активна, хакери са злоупотребили с услугата и са въвели милиони телефонни номера, за да открият собственика им. От компанията, собственост на Марк Зукърбърг, подчертаха, че всеки, който не е сменил настройките си на поверителност, след като е добавил телефонния си номер, може да бъде жертва на неправомерната атака. Сподели:", "date": "2019.09.06", "title": "Фейсбук потвърди изтичането на 200 млн. телефонни номера"}
{"url": "https://pik.bg/%D1%81%D0%BB%D0%B5%D0%B4-%D0%BA%D1%80%D0%B0%D1%8F-%D0%B2%D0%BB%D0%B0%D0%B4%D0%B8-%D0%B2%D1%8A%D1%80%D0%B3%D0%B0%D0%BB%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%80%D0%B0%D0%B7%D0%B4%D1%8F%D0%BB%D0%B0%D1%82%D0%B0-%D1%81-%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D1%82%D0%B5%D0%B4%D0%B6%D0%B0%D0%BD-%D1%84%D0%B0%D1%80%D0%B0%D0%B4-%D1%82%D1%80%D1%8A%D0%B3%D0%BD%D0%B0%D1%85-%D1%81%D0%B8-%D0%B7%D0%B0%D1%89%D0%BE%D1%82%D0%BE--news867815.html", "text": "Раздялата между Владислав Карамфилов-Влади Въргала и актрисата \"Този спектакъл повече няма да се играе. Джани ми написа, че е помолила в театър спектакълът да бъде свален.  С изявлението на Джани се омаскарихме и двамата. Когато една връзка не се получи, причината е и в двамата. Джани е много наранена, защото случилото се беше абсолютно нейно решение. Тя пожела да е така. Когато ми кажат няколко пъти да си тръгна, аз го правя... Тя винаги ще си остане един от най-специалните хора в живота ми по много причини, но основното, заради което ще сме свързани, е синът й Иван-Александър. Когато съм с това дете, имам чувството, че вищо лошо не може да ми се случи. Той е с лека форма на аутизъм. Връзката, която имаме с него, е много силна\", сподели Въргала в интервю пред седмичник. По повод спекулациите, че трети човек е виновен за раздялата им, актьорът добави: \"Никога не съм подвеждал или лъгал жената, с която съм бил. Две години сме били с Джани и през това време не съм се впускал в авантюри. Тя е уникална като личност и темперамент, а като актриса е направо чудоище - в България са не повече от 10 с нейния потенциал\". След раздялата им Въргала съветва доскорошната си половинка да замине при брат си в Ирландия, където има социална политика спрямо деца в положението на Иван-Александър. Тезджан Ферад - Джани, свали от театралния афиш драматичната комедия \"Червената или черната\". Преди три години именно с тази пиеса Въргала се върна ударно на сцената след десетгодишно отсъствие. В авторската пиеса на Влади, на сцената му партнираше именно Джани, с която той живя на семейни начала две години. В началото на месеца Тезджан даде интервю, в което обяви раздялата си с комика. Сподели:", "date": "2019.09.06", "title": "СЛЕД КРАЯ: Влади Въргала проговори за раздялата с актрисата Теджан Фарад: Тръгнах си, защото тя пожела това"}
{"url": "https://pik.bg/%D0%B5%D1%81-%D1%81%D1%8A%D0%B7%D0%B4%D0%B0%D0%B2%D0%B0-%D1%80%D0%B5%D0%B3%D0%B8%D1%81%D1%82%D1%8A%D1%80-%D1%87%D1%80%D0%B5%D0%B7-%D0%BA%D0%BE%D0%B9%D1%82%D0%BE-%D0%BF%D0%BE-%D0%BB%D0%B5%D1%81%D0%BD%D0%BE-%D0%B4%D0%B0-%D0%BE%D1%81%D1%8A%D0%B6%D0%B4%D0%B0-%D0%B1%D0%B8%D0%B2%D1%88%D0%B8-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-news867912.html", "text": "Европейският съюз ще създаде цялостна база данни, в опит да подпомогне разследванията и издаването на присъди срещу предполагаеми сътрудници и членове на групировката „Ислямска държава“, които се завръщат в Европа, съобщава \"Ройтерс\". Този ход е отчасти насочен срещу притесненията за съдбата на стотици граждани на ЕС, които са се били на страната на терористичната групировка и сега са задържани в Ирак и Сирия. Много от тях могат да се завърнат в Европа и да не бъдат съдени за действията си, поради липса на доказателства. Базата данни ще събира информация от всички страни от съюза във връзка с продължаващи разследвания, обвинения и присъди на потенциални терористи, като по този начин ще подпомага сътрудничеството между страните от ЕС, във връзка с преследването на членове на групировката. Очаква се регистърът да помогне да бъдат осъдени дейци на „Ислямска държава“ за военни престъпления и други тежки провинения, които може иначе да получат присъди за далеч по-леки деяния, поради липса на доказателства. Поради паралелни разследвания в различни държави от ЕС, бившите дейци на терористичната груприовка могат да получат по-леки наказания, ако заведените дела не бъдат координирани, тъй като \"никой не може да бъде преследван за едно и също престъпление два пъти\".  Това отбеляза Ладислав Хамран, който председателства агенцията на ЕС, която ще управлява базата данни. Новият регистър ще помогне и да бъдат предотвратени нови терористични атаки в Европа, тъй като прокурорите на континента ще имат повече информация за потенциалните извършители, смята Хамран. Сподели:", "date": "2019.09.06", "title": "ЕС създава регистър, чрез който по-лесно да осъжда бивши членове на „Ислямска държава“"}
{"url": "https://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%BE-%D0%BC%D0%B5%D1%81%D0%B8-%D0%BC%D0%BE%D0%B6%D0%B5-%D0%B4%D0%B0-%D0%BD%D0%B0%D0%BF%D1%83%D1%81%D0%BD%D0%B5-%D0%B1%D0%B0%D1%80%D1%81%D0%B0-%D0%BE%D1%89%D0%B5-%D0%BD%D0%B0-1-%D1%8E%D0%BB%D0%B8-2020-%D0%B3-news867919.html", "text": "Договорът на Лионел Меси с Барселона не изтича задължително през юли 2021 г., както пише в контракта при поредното му подновяване през 2017 г. Това разкри \"Ел Паис\" по информация на свои източници, участвали в пазарлъците на Бълхата с каталунския клуб. Оказва се, че Меси си е запазил правото сам да си тръгне от Барселона на всеки 1 юли от 2017 г. насам, в зависимост от желанието или чувствата си. \"Капитанът на Барса не иска да е роб на някакво подновяване на договора - вече го е правил 8 пъти, откакто сложи за пръв път подпис през 2005 г.\", пише \"Ел Паис\". Затова и звездата на каталунците отклонява поканите на президента Бартомеу да седнат на масата за ново продължаване на контракта му. От клуба уточняват, че в случая с Меси не става дума за някакво изключение, тъй като подобни договорки са имали преди това символи на Барса като Пуйол, Иниеста и Шави. От обкръжението на футболиста и от ръководството на клуба не казват дали Меси трябва да заплати парична компенсация, ако реши да си тръгне от \"Ноу Камп\" още идното лято, година преди изтичането на договора му. Сподели:", "date": "2019.09.06", "title": "ИЗНЕНАДВАЩО: Меси може да напусне Барса още на 1 юли 2020 г."}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%B4%D0%B6%D0%B8%D0%B3%D0%B8%D1%82-%D0%B7%D0%B0-%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%8A%D1%82-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-news867818.html", "text": "На 4 септември в 10:05 часа на булевард \"Стефан Стамболов\", служители от местното РПУ спрели за проверка лек автомобил \"Опел Вектра“ с русенска регистрация, управляван от 38-годишен мъж. В хода на полицейските действия било изяснено, че водачът управлява колата без да притежава свидетелство за управление на МПС, като освен това извършва нарушението в едногодишния срок от наказанието му по административен ред за същото деяние. Материалите по случая са предадени на разследващ полицай и срещу водача е образувано бързо производство за престъпление по чл.343в, ал.2 от НК. В полицията в град Бяла е образувано бързо производство срещу водач на МПС, хванат за пореден път да кара без книжка, съобщиха от ОДМВР-Русе. Сподели:", "date": "2019.09.06", "title": "Спипаха джигит за пореден път без книжка"}
{"url": "https://pik.bg/%D0%BA%D1%80%D0%B8%D1%81%D0%B8%D1%8F-%D1%81-%D0%B1%D1%83%D1%82%D0%B8%D0%BA%D0%BE%D0%B2-%D0%BA%D0%BE%D0%BD%D1%86%D0%B5%D1%80%D1%82-%D0%BD%D0%B0-%D0%B8%D0%B7%D0%BB%D0%BE%D0%B6%D0%B1%D0%B0-%D0%BD%D0%B0-%D0%BF%D0%B0%D0%BF%D0%B0%D0%B3%D0%B0%D0%BB%D0%B8-news867876.html", "text": "Порасналата принцеса Крисия, която спечели сърцата на меломаните като завоюва второ място на детската \"Евровизия 2014\", ще открие международната изложба \"Папагали от три континента\" в европейската столица на културата Пловдив. Датата е 7 септември, а първия тон изпълнителката на \"Планетата на децата\" ще изпее в 11.30 ч. Мястото на събитието е търговският център Мол Марково Тепе. Крисия ще изпълни свой бутиков самостоятелен лайф концерт на построена сцена, на метри от уникалните 30 вида екзотични папагали - Какаду, Ара, Току тока, Джулс от популярния детски филм \"Рио\", обявен за изчезнал и защитен вид в природата, Жоро, а снежнобелият Лукас ще се обясни в любов на малката Крисия- Изложбата \"Папагали от три континента\"ще бъде превърната в истинска джунгла от озеленителя експерт Йордан Сребров, който ще декорира истински палми към интериора. Сподели:", "date": "2019.09.06", "title": "Крисия с бутиков концерт на изложба на папагали"}
{"url": "https://pik.bg/%D1%87%D0%B5%D1%81%D1%82%D0%B2%D0%B0%D0%BC%D0%B5-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news867966.html", "text": "Отбелязваме 134 години от Съединението на България! Празникът ще бъде почетен с редица събития в цялата страна. Тържествата започнаха още вчера в град Съединение, където беше направена традиционната възстановките на събитията от 1885 година. В София ще бъдат положени венци пред музея-костници на Александър Първи Батенберг, а по обед ще се извърши и тържествена смяна на почетния гвардейски караул пред Президентството. Кулминацията на празника се очаква да бъде в Пловдив, където 6 септември е и ден на града. Довечера на площад „Съединение” ще се проведе тържествена церемония по случай празника, на която ще присъства и президентът Румен Радев. Сподели:", "date": "2019.09.06", "title": "Честваме Съединението на България"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0-%D0%BC%D0%BE%D0%B4%D0%B5%D0%BB-%D0%BD%D0%B0-%D0%B8%D0%B7%D0%BF%D0%B8%D1%82%D0%B8%D1%82%D0%B5-%D1%81%D0%BB%D0%B5%D0%B4-vii-%D0%B8-x-%D0%BA%D0%BB%D0%B0%D1%81-news867916.html", "text": "Министерството на образованието публикува подробна информация за националното външно оценяване (НВО) за учебната година 2019-2020. Изпитите след VII и X клас ще се проведат едновременно – на 9 юни ще бъде изпитът по български език и литература и на 11 юни – по математика. Конспектът за седмокласниците по български език е от 15 въпроса, които са върху материала от V, VI, VII клас: 1. Текстът в общуването. Разговорен текст, научен текст, медиен текст, художествен текст 2. Извличане и обработване на информация от научен, от медиен и от художествен текст 3. Звукови промени в думата – подвижно Ъ; непостоянно Ъ; променливо Я; думи с несъответствие между изговор и правопис 4. Видове думи според речниковото им значение и звуковия им състав 5. Думата като лексикално средство в текста 6. Причастия. Деепричастие 7. Местоимение. Лично местоимение, възвратно лично местоимение, притежателно местоимение, възвратно притежателно местоимение, показателно местоимение, въпросително местоимение, относително местоимение, отрицателно местоимение, обобщително местоимение, неопределително местоимение. 8. Време на глагола. Минало свършено време, минало несвършено време, минало неопределено време, минало предварително време, бъдеще време в миналото 9. Наклонение на глагола. Преизказни глаголни форми 10. Съвместна употреба на глаголни времена и наклонения 11. Неизменяеми части на речта – наречие, предлог, съюз, междуметие, частица 12. Главни и второстепенни части в простото изречение 13. Еднородни части и обособени части в простото изречение 14. Съчинително и подчинително свързване в сложното изречение. Сложно съчинено изречение, сложно съставно изречение, сложно смесено изречение 15. Пряко, непряко и полупряко предаване на чужда реч За първи път тази година по литература учениците трябва да преговарят и българските автори от VI клас: І. Човекът и природата „Хубава си, моя горо“ (Л. Каравелов) „Отечество любезно, как хубаво си ти!“ (Ив. Вазов) ІІ. Човекът и изкуството „Косачи“ (Елин Пелин) „Художник“ (В. Ханчев) Из „Под игото“ (Ив. Вазов): главата „Представлението“ Човекът и другите Из „Под игото“ (Ив. Вазов): главата „Радини вълнения“ „Братчетата на Гаврош“ (Хр. Смирненски) „Серафим“ (Й. Йовков) ІV. Българинът във възрожденския свят „Стани, стани, юнак балкански“ и „Вятър ечи, Балкан стене“ (Д. Чинтулов) „На прощаване в 1868 г.“ (Хр. Ботев) Из „Немили-недраги“ (Ив. Вазов): І, ІІ, ІІІ, V, X глава, епилог „Една българка“ (Ив. Вазов) „Опълченците на Шипка“ (Ив. Вазов) „Българският език“ (Ив. Вазов) Човекът в обществото – норми, ценности и конфликти Из „До Чикаго и назад“ (Ал. Константинов): откъсът от „Вие трябва да сте били на Пловдивското изложение и знаете големия павилион?“ до „На г. Айвазияна търговията отиваше твърде зле, според думите му, но той имаше надежда да разпродаде повечко „рядкости“ в последните два месеца, септември и октомври, когато след летния сезон по-заможните американци ще посетят изложението.“ Из „Бай Ганьо. Невероятни разкази за един съвременен българин“ (Ал. Константинов): „Бай Ганьо пътува“ „Неразделни“ (П. Славейков) „Заточеници“ (П. Яворов) „По жътва“ (Елин Пелин) „По жицата“ (Й. Йовков) Седмокласниците ще разполагат със 150 минути, за да решат 26 задачи. 18 от тях са от затворен тип, 6 задачи са с кратък свободен отговор, 1 задача с разширен свободен отговор и 1 задача за създаване на текст. За първи път и учениците в X клас ще се явят на изпит. А в края на годината ще получат свидетелство за завършен първи гимназиален етап. Очаква се те да са около 54 хиляди. Толкова са били деветокласниците миналата година. Изпитът ще продължи час и половина. Ще включва отворени, затворени въпроси и създаване на текст по литература, а по математика – решаване на задачи. Сред литературните произведения са: Българско възраждане Из „История славянобългарска“ (Паисий Хилендарски): Предисловие „Изворът на Белоногата“ (П. Р. Славейков) „Майце си“, „Моята молитва“, „Хаджи Димитър“, „Обесването на Васил Левски“, „Странник“ (Хр. Ботев) Българската литература от периода от Освобождението до Първата световна война „Левски“ (Ив. Вазов) Из „Под игото“: главите „Гост“, „Новата молитва на Марка“, „Пиянство на един народ“ (Ив. Вазов) Из „Бай Ганьо. Невероятни разкази за един съвременен българин“: „Бай Ганьо се върна от Европа“ (Ал. Константинов) „Cis moll“ (П. П. Славейков) „Арменци“, „Две хубави очи“, „В часа на синята мъгла“ (П. Яворов) „Да се завърнеш…“ (Д. Дебелянов) „Гераците“ (Елин Пелин) Българската литература от периода между двете световни войни „Септември“ (Гео Милев) „Зимни вечери“ (Хр. Смирненски) „Повест“ (А. Далчев) „Индже“, „Албена“ (Й. Йовков) „Писмо“ („Ти помниш ли...“) (Н. Вапцаров) Българската литература от периода след Втората световна война Из „Тютюн“ (1951 г.): І и ХVІ глава от І част (Д. Димов) „Дърво без корен“ (Н. Хайтов) „Нежната спирала“ (Й. Радичков) Също така учениците ще трябва да отговарят на задача с разширен свободен отговор (есе или интерпретация на литературен текст) и да напишат текст, който може да бъде резюме на медийна или научна публикация, заявление или автобиография. С оценката младежите от обединените училища до X клас ще кандидатстват за втория гимназиален етап. За останалите ученици оценката няма да има тежест. Тази година изпитът за дигитални компетентности ще бъде по желание. Допълнително учениците може да се явят и на изпит по чужд език. Сподели:", "date": "2019.09.06", "title": "Министерството на образованието публикува модел на изпитите след VII и X клас"}
{"url": "https://pik.bg/%D0%BF%D0%BE%D0%B4%D0%B2%D0%B8%D0%B3-%D0%B8-%D0%BD%D0%B0%D0%B9-%D0%B6%D0%B5%D1%81%D1%82%D0%BE%D0%BA%D0%B8%D1%82%D0%B5-%D0%BC%D1%8A%D1%87%D0%B5%D0%BD%D0%B8%D1%8F-%D0%BD%D0%B5-%D0%BE%D1%82%D1%80%D0%B5%D0%BA%D0%BB%D0%B8-%D1%82%D0%B5%D0%B7%D0%B8-%D0%B4%D0%B2%D0%B0%D0%BC%D0%B0-%D1%81%D0%B2%D0%B5%D1%82%D1%86%D0%B8-%D0%BE%D1%82-%D0%B2%D1%8F%D1%80%D0%B0%D1%82%D0%B0-%D0%B8%D0%BC-news867891.html", "text": "1. - император Траян (98-117 г.) тръгнал с войската си на Изток да усмирява някои непокорни племена. Донесено му било, че във войската му имало единадесет хиляди християни. Разгневен, императорът езичник заповядал да ги лишат от военно звание и да ги изпратят на заточение в арменския град Митилин. Този жесток гонител на Църквата смятал, че заточението ще принуди християните да се поклонят на идолите, но се излъгал. При него се явил началникът на царската стража Ромил, който изтъкнал неразумността на тази заповед. Той казал, че със заточаването на толкова много войници ще се намали значително силата на войската. Открито и безстрашно му изповядал, че е християнин и че е готов да положи живота си за Христовото име. Разярен, императорът заповядал да подложат Ромил на мъчения. Никакви изтезания не отклонили, вдъхновения изповедник от Христа Господа. Траян наредил да го обезглавят. Всички войници християни, верни другари на Ромил, били изпратени на заточение. И там всички загинали: десет хиляди били разпънати на кръстове. Останалите умрели от различни други мъчения. той като свети Ромил бил военачалник. Пострадал пир жестоките гонения на император Диоклециан (284-305). Евдоксий бил убит през 311 година, а паметта му в столицата на Източната Римска империя (наричана Виза - и нтия - б.р.) била особено тачена. Там бил построен велелепен храм, посветен нему. Сподели:", "date": "2019.09.06", "title": "ПОДВИГ: И най-жестоките мъчения не отрекли тези двама светци от вярата им"}
{"url": "https://pik.bg/%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D0%BA%D0%B0-%D0%B1%D0%B4%D0%B6-%D0%BF%D1%83%D1%81%D0%BA%D0%B0-%D0%BF%D0%B0%D1%80%D0%BD%D0%B0-%D1%82%D0%B5%D1%81%D0%BD%D0%BE%D0%BB%D0%B8%D0%BD%D0%B5%D0%B9%D0%BA%D0%B0-news867968.html", "text": "За Деня на Съединението БДЖ предлага атракционно пътуване по теснолинейката между Септември и Велинград. Инициативата е в партньорство с гражданско сдружение \"За теснолинейката\", съобщиха от сдужението. В празничния ден пътническата композиция ще бъде теглена от теснопътен парен локомотив, доставен у нас точно преди 70 години от Полша. Той е експонат от музейната колекция на БДЖ. Възстановен е отново за движение преди 15 години и към момента е единственият парен локомотив по теснолинейката в експлоатация. Композицията ще се движи в състав от шест пътнически вагона с общо 180 места. Атракционният влак ще замине от гара Септември в 10,35 ч., като всички пасажери ще бъдат посрещнати по народен обичай с хляб, мед и шарена сол. При пристигането във Велинград ще има и празнично посрещaне. Ретровлакът ще бъде украсен от доброволци, които ще се погрижат и за доброто настроение на пътниците. Сподели:", "date": "2019.09.06", "title": "ЗА ПРАЗНИКА: БДЖ пуска парна теснолинейка"}
{"url": "https://pik.bg/%D0%B2%D1%80%D0%B5%D0%BC%D0%B5%D1%82%D0%BE-%D0%B2-%D0%BF%D1%80%D0%B0%D0%B7%D0%BD%D0%B8%D1%87%D0%BD%D0%B8%D1%8F-%D0%B4%D0%B5%D0%BD-%D1%81%D0%BB%D1%8A%D0%BD%D1%87%D0%B5%D0%B2%D0%BE-%D0%B8-%D1%82%D0%BE%D0%BF%D0%BB%D0%BE-%D0%BD%D0%BE-%D0%BD%D0%B0-%D0%BC%D0%B5%D1%81%D1%82%D0%B0-%D1%89%D0%B5-%D0%BF%D1%80%D0%B5%D0%B2%D0%B0%D0%BB%D0%B8-%D0%B5%D1%82%D0%BE-%D0%BA%D1%8A%D0%B4%D0%B5-%D0%BA%D0%B0%D1%80%D1%82%D0%B0-news867917.html", "text": "Днес времето ще е слънчево, след обяд ще има временни увеличения на облачността, но само на отделни места в планинските райони от Западна България ще превали краткотрайно. Това съобщават от Националния институт по метеорология и хидрология. Ще духа слаб, в Източна България до умерен изток-североизточен вятър. Максималните температури ще са предимно между 26° и 31°, в София - около 27°. Над Черноморието ще е предимно слънчево и топло. Ще духа до умерен североизточен вятър. Максимални температури 26-27°. Температурата на морската вода е 25-26°. Вълнението на морето ще е 2 – 3 бала. Над планините ще бъде предимно слънчево. След обяд над масивите от западната половина от България ще се развива купеста облачност и на места ще превали краткотрайно. Ще духа уверен североизточен, по-високите и открити части – северен вятър. Максимална температура на височина 1200 метра – около 18°, на 2000 метра – около 13°. През почивните дни и в началото на следващата седмица ще преобладава слънчево време, с максимални температури в повечето места между 27° и 32°. Купеста облачност ще се развива в следобедните часове над западните райони от страната, но само на отделни места, главно в планините и планинските райони там, ще има краткотрайни превалявания. През почивните дни и над Източна България ще има временни увеличения на облачността, но почти без валежи. Вятърът ще се задържи с източна компонента, слаб до умерен. Сподели:", "date": "2019.09.06", "title": "ВРЕМЕТО В ПРАЗНИЧНИЯ ДЕН: Слънчево и топло, но на места ще превали. Ето къде (КАРТА)"}
{"url": "https://pik.bg/%D1%81%D0%B0%D1%89-%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%B2%D0%BB%D0%B8%D0%B7%D0%B0%D0%BD%D0%B5-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D0%BE%D1%81%D1%8A%D0%B4%D0%B5%D0%BD-%D1%80%D1%83%D0%BC%D1%8A%D0%BD%D1%81%D0%BA%D0%B8-%D0%BF%D0%BE%D0%BB%D0%B8%D1%82%D0%B8%D0%BA-%D0%B8-%D0%B4%D0%B5%D1%86%D0%B0%D1%82%D0%B0-%D0%BC%D1%83-news867926.html", "text": "САЩ забраниха на излежаващия присъда за корупция бивш лидер на румънската Социалдемократическа партия Ливиу Драгня и на неговите деца да влизат в страната предаде БТА. „Днешното решение изпраща силен сигнал, че Съединените щати са ангажирани с борбата срещу корупцията и подкрепят правовата държава в Румъния\", заяви в изявление Държавният департамент, съобщи Ройтерс. Ведомството посочи, че законите на САЩ забраняват достъп до страната на всеки чуждестранен официален представител, който е замесен в корупционни деяния, както и на членовете на семейството му. Драгня, който беше и председател на долната камара на парламента, беше признат за виновен за фиктивното назначаване на две жени в държавната агенция за защита на детето, които всъщност работели за неговата партия. Върховният касационен съд на Румъния потвърди присъдата на Драгня от три години и половина затвор през май, след като той обжалва решението на първа инстанция миналата година. САЩ също така забраняват влизането в страната на сина на Драгня Валентин Щефан и на дъщеря му Мария Александра, посочва Франс прес. По-рано 56-годишният Драгня беше осъден условно за фалшифициране на избори, което му попречи да стане премиер на страната. Сподели:", "date": "2019.09.06", "title": "САЩ забраниха влизане в страната на осъден румънски политик и децата му"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%B8-%D0%B4%D1%83%D0%BC%D0%B8-%D0%B7%D0%B0-%D0%B4%D0%B5%D0%BD%D1%8F-%D0%BD%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D0%B5%D1%82%D0%BE-news867987.html", "text": "Поздравявам всички българи за днешния голям празник! Съединението на Княжество България с Източна Румелия е една голяма и справедлива победа за нас. Това написа в профила си във \"Фейсбук\" премиерът Бойко Борисов по повод Съединението. \"Благодарение на нея и на всички герои, борили се за българските национални идеали, днес живеем в една свободна страна, равна на другите европейски държави, чието мнение е значимо и важно. Честито и на пловдивчани за празника на техния древен, вечен, развиващ се и модерен град!\", пише още министър-председателят. Сподели:", "date": "2019.09.06", "title": "ИЗВЪНРЕДНО В ПИК: Бойко Борисов с емоционални думи за Деня на Съединението"}
{"url": "https://pik.bg/%D0%BA%D0%BE%D0%BD%D0%B3%D1%80%D0%B5%D1%81-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%B4%D1%80%D1%83%D0%B6%D0%B5%D1%81%D1%82%D0%B2%D0%BE-%D0%BD%D0%B0-%D0%BA%D0%B0%D1%80%D0%B4%D0%B8%D0%BE%D1%85%D0%B8%D1%80%D1%83%D1%80%D0%B7%D0%B8%D1%82%D0%B5-%D0%B8-%D0%B3%D1%80%D1%8A%D0%B4%D0%BD%D0%B8%D1%82%D0%B5-%D1%85%D0%B8%D1%80%D1%83%D1%80%D0%B7%D0%B8-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%B2-%D0%BD%D0%B4%D0%BA-news867992.html", "text": "До 8 септември 2019 г. в НДК ще се проведе 29-ият Конгрес на Световното дружество на кардиохирурзите и гръдните хирурзи. Това съобщиха организаторите на форума. Председател на Организационния комитет на конгреса е проф. д-р Генчо Начев, директор на УМБАЛ „Св. Екатерина“. Очаква се за форума да пристигнат близо 1500 гости от цял свят, видни хирурзи от трите специалности – гръдна, съдова и кардиохирургия. Регистрираните участници са от повече от 40 страни от целия свят. Сред лекторите са и 25 от най-изтъкнатите световни хирурзи от трите спецалности. Сред широкия кръг теми, които ще разглеждат участниците в световния конгрес, са новите технологии и иновациите в областта на кардиохирургията, спешната коронарна хирургия, гръдната и торакоскопската хирургии, неонаталната кардиохирургия, съдовата хирургия, предизвикателствата пред гръдната и сърдечната трансплантации 50 години след началото и др. Сред акцентите на научната програма ще бъде и съвместната сесия между различните световни, европейски и български съсловни дружества и тяхното ефективното взаимодействие в областта на новите медицински открития и практики. По време на сесията ще бъдат обсъдени и организационни въпроси, като проф. д-р Генчо Начев ще бъде новият президент на световното дружество. От 12.30 ч. в Зала 9 на НДК организаторите на форума ще открият и специална пресконференция за журналисти. Сподели:", "date": "2019.09.06", "title": "Конгрес на Световното дружество на кардиохирурзите и гръдните хирурзи ще се проведе в НДК"}
{"url": "https://pik.bg/%D0%B7%D0%B0%D0%B1%D1%80%D0%B0%D0%B2%D0%B5%D1%82%D0%B5-%D0%B2%D0%B8%D0%B0%D0%B3%D1%80%D0%B0%D1%82%D0%B0-%D0%B2%D0%B8%D0%B6%D1%82%D0%B5-%D0%BA%D0%BE%D0%B8-%D1%85%D1%80%D0%B0%D0%BD%D0%B8-%D0%B8-%D0%BD%D0%B0%D0%BF%D0%B8%D1%82%D0%BA%D0%B8-%D1%81%D1%8A%D0%B1%D1%83%D0%B6%D0%B4%D0%B0%D1%82-%D0%B7%D0%B2%D1%8F%D1%80%D0%B0-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-news867934.html", "text": "Мъже, забравете виаграта - съществуват редица естествени и по-вкусни начини да стимулирате половата си мощ, пише в. \"Сънди експрес\", позовавайки се на различни международни проучвания. Много представители на силния пол се тревожат за потентността си и не без основание - около 10 на сто от мъжете по света страдат от еректилна дисфункция. Страхът им обаче е неоснователен, тъй като съществуват храни и напитки, които са достатъчно ефикасни, за да не се налага прием на малкото синьо хапче. Кафето не само подобрява кръвообращението и метаболизма и действа ободряващо, но може да помогне на мъжете да издържат по-дълго в леглото. Специалисти от университета на Тексас са установили, че представителите на силния пол, приемащи количества кофеин, равняващи се на две до три чаши кафе дневно, по-рядко имат проблеми с ерекцията в сравнение с мъжете, които избягват ободряващата напитка. Стридите са всеизвестен афродизиак. Консумацията им гарантира набавянето на цинк и витамин В6, които са важни за мъжкия полов хормон тестостерон. Ниските нива на хормона се свързват с еректилна дисфункция. Свинското е отличен източник на витамин В1, който е от полза за здравето на нервната система и също така стимулира сперматозоидите да функционират \"с пълна газ\". Мъжете, които по някаква причина избягват свинско, могат да го заменят с пълнозърнест хляб или варива. Може да звучи невероятно, но червеното вино действа като виагра. Напитката е отличен източник на ресвератрол, допринасящ за производството на азотен оксид, който отпуска и разширява артериите, и увеличава притока на кръв към органите. С виното като стимулатор на половата мощ обаче не трябва да се прекалява, тъй като има опасност от обратен ефект. Лукът и чесънът съдържат фитохимикала алицин, който допринася за подобряване на кръвообращението и понижава риска от \"креватни засечки\". Миризливите продукти едва ли са най-подходящи за хапване преди секс, но ако мъжете все пак решат да заложат на тях, за да стимулират половата си мощ, могат преди да се отдадат на интимност с партньорките си да неутрализират аромата с дъвчене на магданоз или мента. Дребните безкостилкови плодове като боровинки и касис са едно от най-добрите средства срещу полова немощ. Те са богати на флавоноиди и в частност на антоцианини. Проучване на специалисти от университета на Източна Англия установи, че мъжете, които редовно консумират изобилстващите от антоцианини плодове, по-рядко имат проблеми с ерекцията. Кафе Стриди Свинско Вино Лук и чесън Дребни безкостилкови плодове Сподели:", "date": "2019.09.06", "title": "Забравете виаграта: Вижте кои храни и напитки събуждат \"звяра\" в леглото"}
{"url": "https://pik.bg/%D0%B3%D0%BE%D0%BB%D0%B5%D0%BC%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%89%D0%B0%D1%84%D0%B5%D1%82%D0%B5%D0%BD-%D0%BC%D0%B0%D1%80%D0%B0%D1%82%D0%BE%D0%BD-news867974.html", "text": "Заради провеждането в София на щафетен маратон се налагат промени в движението в столицата в петък, съобщиха от Столичната община. Старт на маратона ще бъде даден в петък в 9.00 ч. пред Националния стадион „Васил Левски“ на кръстовището на бул. „Евлоги и Христо Георгиеви\" и ул. „Гурко“. Организатори на щафетния маратон са младежкият спортен клуб „София-Европа“ и Българската асоциация „Спорт за всички“. През тази година Министерството на отбраната съвместно със Сдружението на жените военнослужещи ще се включат като партньори в спортната проява по повод 70-ата годишнина от създаването на НАТО и 15-ата годишнина от членството на Република България в Алианса. От 09.00 до 13.30 часа на 6 септември 2019г. се въвежда временна организация на движението за провеждане на щафетен маратон в София. Маршрутът на спортното събитие е следният: старт от северозападното пътно платно на бул. „Евлоги и Христо Георгиеви” пред националния стадион „Васил Левски” по западното пътно платно на бул. „Евлоги и Христо Георгиеви”, по източното пътно платно на ул. „Проф. Фритьоф Нансен”, обратен завой при бул. „Васил Левски”, по западното пътно платно на ул. „Проф. Фритьоф Нансен”, надясно по бул. „България”, по източното пътно платно на бул. „Пенчо Славейков”, обратен завой по тротоара на бул. „Витоша”, по западното пътно платно на бул. „Пенчо Славейков”, по бул. „България”, надясно по бул.„Черни връх”, обратен завой при ул. „Св. Наум”, по бул. „Черни връх”, надясно по бул.„Евлоги и Христо Георгиеви”, бул.„Драган Цанков”, Борисова градина, изход от Борисова градина при Национален стадион „Васил Левски”, по бул. „Евлоги и Христо Георгиеви” до Орлов мост, преминава по пешеходната зона, по северозападното пътно платно на бул.„Евлоги и Христо Георгиеви” до национален стадион „Васил Левски”, където е финала. Забранява се престоят и паркирането на пътни превозни средства, както следва: - от 08.00 часа на 5.09.2019 г. до 07.00 часа на 6.09.2019 г. на моста пред Националния стадион „Васил Левски”. - от 07.00 часа на 06.09.2018 г. до приключване на мероприятието на моста пред Националния стадион „Васил Левски”. От 07.30 до 13.30 часа на 06.09.2019 г. се забранява влизането на пътни превозни средства в двете посоки по: - Ул. „Ген. Гурко” между бул. „Евлоги и Христо Георгиеви” и бул. „Васил Левски”. - Ул. „Любен Каравелов” между ул. „Ген. Паренсов” и ул. „Ген. Гурко”. - Бул. „Евлоги и Христо Георгиеви” между бул. „Цар Освободител” и ул. „Проф. Фр. Нансен”. - Бул. „Драган Цанков” между ул. „Митрополит Кирил Видински и бул. „ Евлоги и Христо Георгиеви”. - Южното пътно платно на бул. „България” между бул. „ Черни връх” и бул. „Акад. Ив. Гешов”. - Бул. „Черни връх” и ул. „Проф. Фр. Нансен” между бул. „Свети Наум” и бул. „Васил Левски”. - Бул. „Пенчо Славейков” между бул. „България” и бул. „Витоша”. - Тунела на НДК - в участъка водещ към бул. „Черни връх” и бул. „България” От 04.30 до 14.00 часа на 6.09.2019 г. частично се променят маршрутите на масовия градски транспорт, както следва: - Автобусна линия № 9 (в посока пл. „Орлов мост”): от бул. „Евлоги и Христо Георгиеви” надясно по бул. „Цар Освободител”, надясно по бул. „Васил Левски”, надясно по ул. „Шипка” и по маршрута си. Автобусите ще спират на временна спирка на бул. „Евлоги и Христо Георгиеви” на 50 метра преди бул.„Цар Освободител” в посока пл.„Орлов мост“. Автобусна линия № 72 (в посока ж.к. „Западен парк”): от бул. „Евлоги и Христо Георгиеви” надясно по бул. „Цар Освободител”, по бул. „Васил Левски”, бул. „Патриарх Евтимий“ (връщане по бул. „Ген. Скобелев” и транспортен тунел НДК), по бул. „Прага”, ул. „Св. Георги Софийски” и по маршрута си; Автобусите да спират на временна спирка на бул. „Евлоги и Христо Георгиеви” на 50 метра преди бул. „Цар Освободител” в посока ж.к. „Западен парк” и на всички съществуващи тролейбусни и автобусни спирки в променения участък на маршрута. Автобусна линия № 75 – маршрутът се скъсява от автостанция „Гео Милев“ до Военна академия (обратен завой при ул. „Шипка“). Автобусите ще спират на временно изместената спирка с код 0440 “Военна академия” на бул. „Евлоги и Христо Георгиеви” след ул. „Шипка“ в посока към автостанция „Гео Милев”. Автобусна линия № 76 (в посока ж.к. „Гоце Делчев”): от бул. „Цариградско шосе” по бул. „Цар Освободител”, по бул. „Васил Левски”, бул. „Патриарх Евтимий“ (връщане по бул. „Ген. Скобелев” и транспортен тунел НДК), по бул. „Прага”, ул. „Св. Георги Софийски”, по бул. „Акад. Ив. Е. Гешов”, бул. „П. Ю. Тодоров” и по маршрута си, двупосочно. Автобусите ще спират на всички съществуващи автобусни и тролейбусни спирки в променения участък на маршрута и на спирка с код 1288 „Пл. Орлов мост“ на бул. „Цариградско шосе“ преди бул. „Евлоги и Христо Георгиеви” в посока ж.к. „Гоце Делчев”, за автобусни линии №№ 280, 306 и тролейбусни линии №№ 4, 5, 8 ,11. Автобусни линии №№ 84, 184 и 505 (в посока ул. „Ген. Гурко“): от бул. „Цариградско шосе” надясно по бул. „Евлоги и Христо Георгиеви”, обратен завой при ул. „Шипка” (Военна академия), бул. „Евлоги и Христо Георгиеви”, наляво по бул. „Цариградско шосе” и по маршрутите си. Автобусите ще спират на спирка с код 1288 „Пл. Орлов мост“ на бул. „Цариградско шосе“ преди бул. „Евлоги и Христо Георгиеви” в посока СУ „Св. Климент Охридски“ (за автобусни линии №№ 280, 306 и тролейбусни линии №№ 4, 5, 8, 11), и на спирка с код 0442 „Военна академия” на бул. „Евлоги и Христо Георгиеви” след ул. „Шипка“ в посока пл.„Орлов мост“. Автобусна линия № 94 (в посока СУ „Св. Климент Охридски“): от бул. “Свети Наум” наляво по бул. “Черни връх”, по бул. “Джеймс Баучър”, по ул. “Стоян Михайловски” и по маршрута до Студентски град. Автобусите ще спират на съществуващите трамвайни спирки по бул. “Джеймс Баучер” и на временната спирка на бул. „Черни връх“ на 60.00 метра след левия завой от бул. „Св. Наум“. Автобусна линия № 204 (в посока ж.к. „Гоце Делчев”): от бул. „Цариградско шосе” по бул. „Цар Освободител”, по бул. „Васил Левски”, бул. „Патриарх Евтимий“ (връщане по бул. „Ген. Скобелев” и транспортен тунел НДК), наляво бул. „Прага”, ул. „Св. Георги Софийски”, по бул. „Акад. Ив.Е. Гешов”, по бул. „България” и по маршрута си, двупосочно. Автобусите ще спират на всички съществуващи автобусни и тролейбусни спирки в променения участък на маршрута и на спирка с код 1288 „Пл. Орлов мост“ на бул. „Цариградско шосе“ преди бул. „Евлоги и Христо Георгиеви” в посока в посока ж.к. „Гоце Делчев” (за автобусни линии №№ 280, 306 и тролейбусни линии №№ 4, 5, 8, 11). Автобусна линия № 604: в посока институт „Пирогов”: от бул. „Цариградско шосе” по бул. „Цар Освободител”, по бул. „Васил Левски”, бул. „Патриарх Евтимий“, по бул. „Прага”, ул. „Св. Георги Софийски”, по бул. „Акад. Ив. Е. Гешов” и по маршрута си; - в посока гара „Искър”: от бул. „Пенчо Славейков” наляво по бул. „Прага”, по бул. „Ген. Скобелев”, бул. „Васил Левски”, по бул. „Цар Освободител”, бул. „Цариградско шосе” и по маршрута си. Автобусите ще спират на всички съществуващи тролейбусни и автобусни спирки в променения участък на маршрута и на спирка с код 1288 „Пл. Орлов мост“ на бул. „Цариградско шосе“ преди бул. „Евлоги и Христо Георгиеви” в посока институт „Пирогов” (за автобусни линии №№ 280, 306 и тролейбусни линии №№ 4, 5, 8, 11). Тролейбусна линия № 7 се скъсява от ж.к. „Люлин“ до пл. „Сточна гара“. Сподели:", "date": "2019.09.06", "title": "Големи промени в движението в София заради щафетен маратон"}
{"url": "https://pik.bg/%D1%87%D0%B5%D1%80%D0%B2%D0%B5%D0%BD%D0%B8%D1%8F%D1%82-%D1%81%D0%BB%D0%B0%D0%B2%D1%87%D0%BE-%D0%B2%D0%B5%D0%BB%D0%BA%D0%BE%D0%B2-%D0%BF%D1%80%D0%B8%D1%81%D1%82%D0%B0%D0%BD%D0%B0-%D0%BD%D0%B0-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B8%D0%BC%D0%B0-%D0%B3%D0%BE%D0%BB%D0%B5%D0%BC%D0%B8-%D1%88%D0%B0%D0%BD%D1%81%D0%BE%D0%B2%D0%B5-%D0%B4%D0%B0-%D1%81%D0%BF%D0%B5%D1%87%D0%B5%D0%BB%D0%B8-%D0%B1%D0%B8%D1%82%D0%BA%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-news868025.html", "text": "Бившият депутат от БСП Славчо Велков става част от екипа на Мая Манолова, съобщи самият той. \"Битката за София няма да е позитивна, Мая Манолова има много големи шансове да спечели тази битка\", отбеляза в предаването „Тази сутрин” по Би Ти Ви Велков, който е и съветник на Корнелия Нинова. По думите му голяма е вероятността градската организация на БСП да подкрепи кандидатурата на Манолова за кмет на София на форума на 11 септември. Като омбудсман Мая Манолва провеждаше национална политика за защита на интересите на хората, но тя е човек с леви убеждения, уточни още Славчо Велков. Той съобщи, че ще се включи в кампанията на Манолова, като ще оглави екип, който ще разработи поект за сигурността на столичния град, който да се превърне в концепцноия за сигурност. Аспектите ще наблягат на гражданската сигурност, на инфраструктурата и киберсигурността, обясни Велков. Обещал съм на Манолова да й помагам, уточни той. Сподели:", "date": "2019.09.06", "title": "Червеният Славчо Велков пристана на Манолова: Има големи шансове да спечели битката в София"}
{"url": "https://pik.bg/%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D0%B8%D1%80%D0%BE%D0%B2%D0%B5-%D0%B8-%D0%BA%D0%B0%D0%BC%D0%B8%D0%BE%D0%BD%D0%B8-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-news867981.html", "text": "В празничния ден ще е ограничено движението на превозни средства над 12 тона по магистрала \"Тракия\" в посока от София до Пловдив между 18 и 20 ч. Между 17 и 20 ч. камионите няма да могат да преминават още между Ребърково и Ботевград, Русе и Велико Търново, Варна и Бургас, Бургас и Царево, както и между Благоевград и Кулата, предава БНР. До 70 километра в час е ограничено движението по магистрала Тракия между 13 и 21 километър в посока Бургас заради ремонти. Остават ограниченията на магистрала \"Струма\" заради щетите от пожара в депо за отпадъци при 62 километър. Остава затоврено платното в посока Кулата, като движението се пренасочва в насрещнато платно. Превозните средства над 12 тона и автобусите се отбиват по обходен маршрут между Долна Диканя и Бобошево. Сподели:", "date": "2019.09.06", "title": "Ограничават движението на тирове и камиони по пътищата"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B7%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news868028.html", "text": "Лидерът на БСП Корнелия Нинова поздрави всички българи в Деня на Съединението на България. \"Днес празнуваме 134 години от Съединението на Източна Румелия с Княжество България. Българите сами постигаме обединението на двете - прецедент в новата ни история. Международните сили разбират, че на Балканите има смел и независим народ, достоен за уважение. Днес той отново има нужда от пробуждане на своята изконна сила. Днес не става дума за съединяване на две изкуствено разделени територии, а за обединение на дух, енергия и сили в името на обща цел. Вазов казва, че Съединението е най-лесната революция, защото вече е била приета в душите на хората. Това ни трябва сега - с душата си да повярваме, че сме народ, който може сам да гради съдбата си. И да го направим. Честит празник, българи!\", написа във Фейсбук Нинова. Сподели:", "date": "2019.09.06", "title": "ПЪРВО В ПИК: Корнелия Нинова поздрави българите за Съединението на България"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B3%D0%B0-%D0%B3%D1%80%D0%B8%D0%B3%D0%BE%D1%80-%D0%B8%D0%B7%D0%BB%D0%B8%D0%B7%D0%B0-%D1%81%D1%80%D0%B5%D1%89%D1%83-%D0%BC%D0%B5%D0%B4%D0%B2%D0%B5%D0%B4%D0%B5%D0%B2-%D0%B2-%D0%B1%D0%B8%D1%82%D0%BA%D0%B0-%D0%B7%D0%B0-%D1%84%D0%B8%D0%BD%D0%B0%D0%BB-%D0%BD%D0%B0-%D0%BE%D1%82%D0%BA%D1%80%D0%B8%D1%82%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-%D0%BD%D0%B0-%D1%81%D0%B0%D1%89-news867937.html", "text": "Нашата тенис гордост Григор Димитров ще се изправи срещу Даниил Медведев в 1/2-финален сблъсък от US Open в петък срещу събота не преди 23:00 часа наше време на централния корт \"Артър Аш\". Това стана ясно след публикуваната от организаторите програма за мъжките 1/2-финали в Ню Йорк. Очакванията са схватката да започне в 23:00, защото преди този мач е само финалът на двойки при мъжете, който ще стартира четири часа по-рано - в 19:00 часа българско време. В другата битка за място на финала фаворитът Рафаел Надал ще мери сили с Матео Беретини малко след края на дуела Димитров - Медведев и не преди 00:30 часа. Сподели:", "date": "2019.09.06", "title": "Ето кога Григор излиза срещу Медведев в битка за финал на Откритото първенство на САЩ"}
{"url": "https://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%BC%D0%BD%D0%BE%D0%B3%D0%BE-%D0%BF%D0%BE%D1%83%D0%BA%D0%B8-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B8%D0%B7%D0%B2%D0%BB%D0%B5%D1%87%D0%B5%D0%BC-%D0%BE%D1%82-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D0%B5%D1%82%D0%BE-news868020.html", "text": "Съединението на България днес е символ на силния български дух за свобода, за обединение и за единение. Това каза председателят на 44-ото Народното събрание Цвета Караянчева, цитирана от \"Фокус\". „Когато започва този неподражаем исторически акт със своята значимост, в него се включват много и различни хора, включва се целият народ – управници, либерали, консерватори, войници, селяни, занаятчии, чиновници. Те сътворяват това чудо. Съединението ни показва, че когато сме заедно, можем да надвием всичко. Когато се вслушваме един в друг, когато се съберем като пръчките на Хан Кубрат, когато сме заедно, можем да бъдем изключително полезни на родината си“, заяви председателят на Народното събрание. Цвета Караянчева добави, че каузата България днес трябва да ни обедини. Политиците са представителите на българския народ в парламента и е важна връзката между народа и неговия народен представител, обясни тя. В тежки моменти, свързани с националното единение, ние имаме силата и желанието да се обединяваме, каза още Цвета Караянчева. Тя отбеляза, че България днес има висок международен престиж, затова българите трябва да имат по-високо самочувствие. България е единствената страна в Европа, която не е променяла името си през годините, припомни тя. Сподели:", "date": "2019.09.06", "title": "Цвета Караянчева: Много поуки трябва да извлечем от Съединението"}
{"url": "https://pik.bg/%D1%81%D0%BF%D0%BE%D1%80%D1%82%D0%BD%D0%BE-%D1%82%D0%BE%D1%80%D0%BD%D0%B0%D0%B4%D0%BE-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%BC%D0%B0%D0%BA%D0%B5%D0%BD%D1%80%D0%BE%D1%83-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B3%D1%80%D0%B8%D0%B3%D0%BE%D1%80-news868027.html", "text": "Тази вечер от 23:00 часа българско време Григор Димитров ще играе с Данийл Медведев (Русия) в полуфиналите на US Open 2019. Резултатът в съперничеството между двамата досега е 1:1 победи, тенисистите щурмуват първи свой финал в Шлема при мъжете. Григор Димитров обаче има златен шанс да спечели дори първа титла от Големия шлем в кариерата си при мъжете, към това насочва вниманието великият Джон Макенроу, който в анализа си за гиганта FOX Sports се изказва изключително ласкаво за Димитров. Според Макенроу, който е една от най-големите легенди въобще в историята на тениса и многократен шампион в Шлема, Димитров трябва да излезе изключително мобилизиран в днешния си полуфинал срещу Медведев. \"Ако трябва да посоча кой да играе срещу Рафаел Надал, бих избрал Димитров. Според мен Рафа няма да има никакви проблеми срещу Матео Беретини и ще приключи полуфинала си бързо. По-интригуващият 1/2-финал е между Медведев и Димитров\", каза американецът. Според него Гришо има по-добри шансове от Данийл да надвие Рафа в евентуален финал. \"Григор Димитров излиза от сериозна криза. Тя може би се е дължала на контузията в рамото му. Сега обаче Григор е с криле, които бяха дадени от победата му над Роджър Федерер. Българинът неведнъж е казвал, че Роджър му е любимец и до момента нямаше успех в седем мача срещу него. В Ню Йорк обаче успя. Сега гледа към Медведев, а за да победи и в 1/2-финалите, трябва да премине в атака от първата точка. След това почти сигурно следва Надал. Там балансът е крещящ в полза на Рафаел, но въпреки това Григор няма комплекс от испанеца. Помним великия полуфинал в Австралия през 2017 година - Димитров има сили да повтори подобно представяне, ако играе така, както срещу Федерер. Българинът има златен шанс да спечели първата cи титла от Големия шлем\", коментира Макенроу. Сподели:", "date": "2019.09.06", "title": "СПОРТНО ТОРНАДО: Легендата Макенроу с горещ коментар за Григор"}
{"url": "https://pik.bg/%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D1%81-%D1%80%D0%B5%D1%87-%D0%B2-%D0%BD%D0%B5%D0%B4%D0%B5%D0%BB%D0%B8%D0%BD%D0%BE-%D0%B7%D0%B0-%D0%B4%D0%B5%D0%BD%D1%8F-%D0%BD%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D0%B5%D1%82%D0%BE-%D0%B2%D0%B8%D0%B4%D0%B5%D0%BE-news868029.html", "text": "Вицепрезидентът Илияна Йотова се включи в тържествата по случай 134 от Съединението на Княжество България с Източна Румелия и 45 години от обявяването на Неделино за град. Йотова е специален гост в Неделино, където тържествата ще продължат през целия ден. \"Честит национален празник. Денят на Съединението, денят на обединението\", заяви пред гражданите вицепрезидентът. \"Малко са примерите в българската история на такова могъщество на един народ. Преди 134 години нямаше разлика между князе и комити, обикновени българи, четници, писатели, интелектуалци, чужди дипломати, които застанаха в едно, изправиха се срещу чужди кроежи и интереси, срещу Великите сили, за да защитят обединението на един народ\", каза още Илияна Йотова. Сподели:", "date": "2019.09.06", "title": "Илияна Йотова с реч в Неделино за Деня на Съединението (ВИДЕО)"}
{"url": "https://pik.bg/%D0%B5%D0%B4%D0%B8%D0%BD-%D0%B5-%D1%83%D0%B1%D0%B8%D1%82-%D0%B0-%D1%82%D1%80%D0%B8%D0%BC%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%BF%D1%80%D0%B8%D1%89%D0%B8%D0%BD%D0%B0-news868018.html", "text": "Един човек е бил убит, а трима са били ранени при стрелба в квартал в Прищина, съобщават местните власти, цитирани от косовския вестник Gazeta Express. Мотивът за атаката все още не е ясен. Говорител на Университетската болница на Косово потвърди, че четирима души са били докарани в спешния център в критично състояние, като един от тях е починал от раните си. „Трима други в момента получават лекарска помощ“, заяви той. Косовската полиция също потвърди инцидента. „Днес получихме информация за стрелба на улица в Прищина. Нашите патрули веднага пристигнаха на местопрестъплението, където откриха четирима ранени, които веднага бяха изпратени в болница“, заяви говорителя на полицията Флореи Ахмети. Сподели:", "date": "2019.09.06", "title": "Един е убит, а трима са ранени при стрелба в Прищина"}
{"url": "https://pik.bg/%E2%80%9E%D1%82%D0%BE%D0%BF%D0%BB%D0%BE%D1%84%D0%B8%D0%BA%D0%B0%D1%86%D0%B8%D1%8F-%D0%BF%D0%B5%D1%80%D0%BD%D0%B8%D0%BA%E2%80%9C-%D0%BD%D0%B5-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BC%D0%B5-%D0%B1%D0%B8%D0%BE%D0%BC%D0%B0%D1%81%D0%B0-%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8%D1%82%D0%B5-%D0%BD%D0%B5-%D1%83%D1%81%D1%82%D0%B0%D0%BD%D0%BE%D0%B2%D0%B8%D1%85%D0%B0-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-news868031.html", "text": "Нови разкрития около проверките на МОСВ направиха от \"Топлофикация Перник\", след като вчера се заканиха да заведат дела заради спрените им мощности. Ето както пишат от дружеството в новата си позиция: \"На 05.09.2019 г. на „Топлофикация Перник“ АД бе наложена принудително административна мярка от страна на МОСВ, в частност РИОСВ – Перник. Във въпросния документ като причина за спирането бе посочено използване на биомаса като гориво от страна на централата за минал период. Държим да изясним, че във всички случаи, в които е използвана биомаса ние сме уведомявали РИОСВ – Перник и МОСВ като сме им предоставяли доклади. За тези наши постъпки сме получили и съответната глоба. Както ви уведомихме и по-рано, Дружеството не използва биомаса от 24.08.2019 г. и за това също са в течение съответните ведомства. На 03.09.2019 г. късно вечерта в Централата започна проверка, която продължи и на 04.09.2019 г. Според протоколите от проверката не бяха установени нарушения и подаване на биомаса, както и на каквото и да било друго гориво освен въглища. Запознавайки се със заключенията от въпросната проверка, останахме в недоумение поради каква причина ни бе връчена заповед за спиране на Централата. Причината за жалост се корени в невъзможността на институциите да се справят с проблемите с въздуха в гр. Перник. Не стана ясно какво точно е въпросното замърсяване т.е. няма данни за такова, не са предоставени завишени стойности, нищо, само коментари, слухове и твърдения, без никаква конкретика. Апелираме да се избягват спекулациите за това, че жителите на Перник трябва да направят избор между топла вода или чист въздух. Най-важното е да се разбере от къде идва проблемът и той да бъде решен. Ние питаме защо в място, където има и други производствени предприятия не беше направено замерване на целия район? Защо институциите не се опитаха да установят дали има такова и да направят измерване? Единственото, което се сетиха да направят е да прекратят дейността на едно от предприятията за да могат да покажат, че имат право да затворят определен оператор , но без адекватни мотиви за това.След тези действия ние бяхме принудени да спрем Централата и топлоподаването към града, нещо за което институциите не бяха и помислили, че ще се наложи. Няколко часа по-късно очевидно осъзнавайки каква е ситуацията МОСВ и в частност РИОСВ-Перник в опит да намерят алтернатива, с която да позволяват един от парогенераторите да работи, ни изпратиха писмо. В него те обясняват, че може да използваме и запалим един от блоковете ни, но според нас това би било в разрез с издаденото ни комплексно разрешително от Изпълнителната агенция по околна среда. Проведохме разговор с експерти от Агенцията, които ни обясниха, че това би се считало за нарушение. Поради тази причина изпратихме писмо, адресирано едновременно до Министерство на околната среда и водите и Регионалната инспекция по околната среда и водите – гр. Перник. Във въпросното писмо сме посочили, че съгласно действащото комплексно разрешително, което е потвърдено официално от страна на РИОСВ – Перник, имаме право да експлоатираме парогенератор №3 единствено в случаите, когато е на лице авария на някоя от другите ни мощности – парогенератор №4 и парогенератор №5. По-обезпокояващото, е че липсва синхронизация между становищата на институциите в лицето на ИАОС, МОСВ и КЕВР, поради факта, че официално сме входирали в КЕВР ремонтната програма на въпросния парогенератор №3, която официално ще завърши през месец октомври, т.е. в момента МОСВ ни казват, че можем да запалим нещо, което ние няма как да направим. Призоваваме компетентните органи да не ни карат да предприемаме действия, които биха довели до допълнително утежняване на ситуацията. Нека да насочат усилията си към изясняване на проблема с миризмите и качество на въздух в гр. Перник като започнат измервания и установяване на източниците на проблеми. Хаотичните действия без конкретни мерки за разрешаване на проблема водят само до хаос и са в ущърб на гражданите.\" Сподели:", "date": "2019.09.06", "title": "„Топлофикация Перник“: Не използваме биомаса и проверките не установиха нарушения"}
{"url": "https://pik.bg/%D1%81%D0%BF%D0%BE%D0%BC%D0%B5%D0%BD%D0%B8-%D0%BE%D1%82-%D1%81%D0%BE%D1%86%D0%B0-%E2%80%9E%D0%BA%D0%B0%D0%BB%D0%B8%D0%BD%D0%BA%D0%B8%E2%80%9D-%D0%B2%D1%8A%D0%B2-%D0%B2%D0%BB%D0%B0%D1%81%D1%82%D1%82%D0%B0-%D0%B8%D0%BC%D0%B0%D1%88%D0%B5-%D0%B8-%D1%81%D0%BB%D0%B5%D0%B4-%D0%B4%D0%B5%D0%B2%D0%B5%D1%82%D0%B8-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news868034.html", "text": "През 1948 г. в България бяха създадени околийските и областните вародни съвети в местното самоуправление. И тъй като управляващата тогава Българска комунистическа партия не разполагаше още със свои подготвени управленски кадри с нужното образование и административен опит, а и служителите се подбираха преди всичко по това да са верни на партията, бяха назначени много неподходящи хора, нещо като днешните „калинки”. И за да симулират, че работят, тези хора започнаха да събират всякакви нужни и ненужни сведения и информации. През 1948 г. бях учител в родното ми село Мечка, Никополско, днес Плевенско. През есента кметът на селото ни събра нас, учителите, и ни възложи поръчение всеки да отговаря за по около десетина частни земеделски стопани. Задължи ни всяка вечер да посещаваме домовете им и да събираме от тях сведения колко декара са изорали и колко са посели с пшеница, ръж и ечемик. И вместо вечер да си готвим уроците за другия ден, обикаляхме селото и събирахме сведения, които още същата вечер предавахме на кмета. Той ги обобщаваше и изпращаше в околийския съвет в Никопол. Не знам как използваха в Никопол събраните сведения, но на нашия кмет те бяха абсолютно ненужни. През 1951 г. бях назначен за учител в село Асеново. Оказа се, че нашият директор е цар на сведенията. Вземаше вехтата си кожена чанта и отиваше в общината, защото в училището нямаше пишеща машина. Там сядаше и пишеше своите сведения до околийския съвет в Никопол. В края на учебната година поискаха информация как сме организирали кампанията за ограмотяване на населението в нашето село. Г-н Бакалов написа три страници на машина за значението на ограмотяването. Накрая написа, че в селото имало само един неграмотен и тъй като той се изселил, не сме могли да го ограмотим. По решение на ОК на БКП в Никопол през 1953 г. преминах на работа в отдел „Народна просвета”. В края на всеки срок събирахме обширна и в много отношения ненужна ни информация. Началникът на отдела събра комисия от няколко учители по математика, които да обобщят сведенията. Дадоха ми да ги занеса в областния отдел „Народна просвета” в Плевен, но там не ги приеха, защото числата в отделните колонки не се засичат. Върнах се в Никопол, поправих грешките и в Плевен ги приеха. А след това в отдела ме признаха за спец по сведенията. А моята тайна бе проста: не е важно дали числата в сведението отговарят на истината, а дали в отделните колонки се засичат. Сподели:", "date": "2019.09.06", "title": "Спомени от соца: „Калинки” във властта имаше и след Девети септември"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D0%BA%D0%B0-news868045.html", "text": "С национален бюлетин Гърция издирва 23-годишната българка Анна-Мария Василева. Следите й се губят от 17 август т.г. от района на Евосмос в Солун. Облечена е в сини дънки, бяла блуза и черни кецове. Със синя раница и малко куче в ръце, съобщава \"Български новини\". Животът й е в опасност, се казва в съобщението на гръцките власти. Според информация от личният й профил във Фейсбук девойката е от София. Всички, които знаят нещо за 23-годишната, се умоляват да се свържат с услугата Silver Alert 24 часа в денонощието на горещата линия SOS 1065 в Гърция. Сподели:", "date": "2019.09.06", "title": "ИЗВЪНРЕДНО: Издирват изчезнала в Гърция българка"}
{"url": "https://pik.bg/%D0%B5%D0%BB-%D1%87%D0%B0%D0%BF%D0%BE-%D0%B3%D0%BE%D1%82%D0%BE%D0%B2-%D0%B4%D0%B0-%D0%B4%D0%B0%D1%80%D0%B8-%D0%B1%D0%BE%D0%B3%D0%B0%D1%82%D1%81%D1%82%D0%B2%D0%BE%D1%82%D0%BE-%D1%81%D0%B8-%D0%BD%D0%B0-%D0%BA%D0%BE%D1%80%D0%B5%D0%BD%D0%BD%D0%BE%D1%82%D0%BE-%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5-%D0%BD%D0%B0-%D0%BC%D0%B5%D0%BA%D1%81%D0%B8%D0%BA%D0%BE-news867979.html", "text": "Президентът на Мексико Мануел Лопес Обрадор приветства вчера предложението на излежаващия доживотна присъда в САЩ наркобос Хоакин Гусман, известен като Ел Чапо, да дари богатството си на коренното население на страната, предаде ДПА. Адвокатът на Гусман Хосе Луис Гонсалес Меса каза в сряда, че според клиента му богатството му не принадлежи на САЩ и трябва да бъде върнато на Мексико и предадено на общностите на коренното население, съобщиха всекидневникът \"Универсал\" и други медии. На редовната си пресконференция Лопес Обрадор каза, че идеята му допада и я приветства. Бившият лидер на наркокартела Синалоа, смятан преди за един от най-могъщите престъпници в света, излежава доживотна присъда в САЩ, след като беше признат за виновен за трафик на десетки хиляди килограми наркотици за САЩ. Прокурори оцениха богатството му на около 13 милиарда долара. Не е известно къде са тези пари, нито друга собственост и бизнес на Ел Чапо. Коренното население е около 10 процента от населението на Мексико, което е 125 милиона, и е сред най-бедните и маргинализиарни групи в страната. Сподели:", "date": "2019.09.06", "title": "Ел Чапо готов да дари богатството си на коренното население на Мексико"}
{"url": "https://pik.bg/%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D1%81-%D0%B5%D0%BB%D0%B5%D0%BA%D1%82%D1%80%D0%BE%D1%88%D0%BE%D0%BA-%D1%88%D0%B5%D1%84%D0%BA%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%BA%D0%B0%D1%82%D0%B0-%D1%86%D0%B8%D0%BA-news868079.html", "text": "Неизвестен засега нападател атакува председателката на руската ЦИК Елла Памфилова. Престъпникът я нападнал с електрошок през нощта на 6 септември, съобщават руските медии. Според предварителната информация, маскираният мъж влязъл в дома на Памфилова, намиращ се в подмосковната Шефката на ЦИК усетила чуждото присъствие и видяла престъпника. Той я нападнал, но тя оказала съпротива. Тогава мъжът извадил електрошока и го насочил към жената, след което избягал. След като дошла на себе си, Памфилова се обадила в полицията, взела успокоителни и си легнала. Отказала се от помощта на медиците, а на 6 септември взела участие в международна конференция. Както съобщават официално от МВР на Русия, по случая е образувано досъдебно производство. Истра. Той се промъкнал в къщата, срязвайки мрежа срещу комари. Сподели:", "date": "2019.09.06", "title": "Нападнаха с електрошок шефката на руската ЦИК"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%B4%D0%B5%D0%BD%D1%8F%D1%82-%D0%B7%D0%B0%D1%80%D0%B5%D0%B6%D0%B4%D0%B0-%D1%81-%D0%B4%D1%83%D1%85%D0%BE%D0%B2%D0%BD%D0%B0-%D0%B5%D0%BD%D0%B5%D1%80%D0%B3%D0%B8%D1%8F-%D0%B1%D1%8A%D0%B4%D0%B5%D1%82%D0%B5-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%B8-%D0%B2-%D0%B8%D0%BD%D1%82%D0%B8%D0%BC%D0%BD%D0%B8%D1%82%D0%B5-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D0%BD-news867964.html", "text": "Луната е в знак Стрелец до 13:38ч на 7 септември. Този период е пълен с оптимизъм, растеж \"нагоре и напред\", пише астроложката Ивелина Пенчева. Подходящо време за ходене на църква: за изповед, кръщение, молитви и т.н. За други, това е времето да си потърсят духовен водач, духовно обучение, да потърсят своя път. Хората сега са по-щедри, великодушни, решителни, философски настроени. Активността също се засилва. Не вземайте нещо, което е загубено от други хора. Ограниченията се понасят трудно. Това пише във фейсбук страницата си астроложката Ивелина Пенчева. Уязвими са кръвоносната система, черния дроб, жлъчката и тазобедрените стави. Избягвайте да натоварвате черния дроб с мазна храна. Продължава 7 лунен ден до 14:55ч на 6 септември (от 13:50ч на 5 септември) Удачно е за бързи и краткосрочни дела. Денят носи огромна енергия, затова е нужно да се отнасяме отговорно и да се постараем да я използваме само за съзидателни цели. В този ден могат да станат непредвидени събития. Този лунен ден е благоприятен за молитви. Всяка отправена молитва бива чута. Сбъдват се всички благи пожелания. По-малко говорете, не изричайте проклятия. Думите носещи негативен заряд могат да се обърнат срещу вас и да донесат не малко неприятности много скоро. Подходящо е да се прекара на спокойствие, у дома, в размисъл. Да не се извършват и никакви разрушителни действия - късане на книги и цветя, рязане, чупене. Цялата енергия, която получава човек трябва да бъде използвана само за съзидание, за реализация на идеи и планове. Следва 8 лунен ден от 14:55ч на 6 септември до 15:55ч на 7 септември Това е доста труден ден, когато не трябва да се претоварвате физически, психически, емоционално. Денят е подходящ за вътрешна работа над себе си. Външно можете да останете пасивни. Старайте се да не изразходвате енергията си, тъй като е голяма вероятността за това. Вслушайте се в гласа на своята интуиция. В този ден е важно бързо да умеете да решавате проблемите. Не им оставяте време за развитие. Подходящо за тръгване на път, за контакти, за възстановяване на справедливост. За бизнеса е ден за втори шанс. Може да опитате да реализирате тези проекти, които по-рано не са ви се отдавали или за които не е останало време. Време за нови и нестандартни решения. Бъдете внимателни и не надценявайте своите възможности. Осмият лунен ден се смята за един от най-добрите за покаяние, духовна концентрация и молитва. Да поискате опрощение от всички, които волно или неволно сте обидили, а също и да простите на тези, които са ви наранили. В този лунен ден това става по-лесно, отколкото в други дни. Не изпускайте тази възможност. Хубаво е да се отиде на църква, да се поговори със свещеник или духовен наставник. Гледайте пламъка на запалена свещ, това ще ви изчисти от натрупаните негативи. Представете си как всички обиди и неволи изгарят в него. Време за обновление, очистване, преход в ново качество. Добре е да се очистите от всичко, което ви тегли назад: душата - от предишни грехове, тялото - от отрови, дома от ненужни и стари вещи. Желателно е да преосмислите своя живот и да пробвате да започнете нещо от начало. В интимните отношения трябва да сте много внимателни в този лунен ден. Най-добре е да го избегнете и дори да чувствате желание и сили да го осъществите, по-добре е да се въздържате. Подстригване – Не се препоръчва. Сънищата са вещи, сбъдват се бързо. Хубаво е да запомните какво сте сънували. Сънищата са много важни сега, защото могат да дадат отговор на измъчващи ви въпроси. 20 слънчев ден - Добър ден за активни действия. На делата, които се започнат днес им е необходимо пълна отдаденост. Трябва всичко да се довежда до край. Старайте се по-малко да разговаряте. По-малко трябва да се спи. Нежелателно е да хитрувате, да мързелувате. Недопустими са прояви на шантаж, насилие, заплахи. Честит празник! Хубав и прекрасен ден! Сподели:", "date": "2019.09.06", "title": "ЗВЕЗДИТЕ ГОВОРЯТ: Денят зарежда с духовна енергия, бъдете внимателни в интимните отношения, не се подстригвайте"}
{"url": "https://pik.bg/%D0%BD%D0%BE%D0%B2-%D0%BF%D0%BE%D0%B6%D0%B0%D1%80-%D0%BF%D0%BE%D0%B3%D0%BB%D1%8A%D1%89%D0%B0-%D0%BE%D1%81%D1%82%D1%80%D0%BE%D0%B2-%D0%B5%D0%B2%D0%B8%D1%8F-news868022.html", "text": "Близо 60 пожарникари с 23 превозни средства водят битка срещу огнена стихия, разгоряла се през нощта близо до град Каристос, в южната част на остров Евия. В операцията са се включили хеликоптер и два самолета цистерни, които изсипват вода върху пламъците. Засега няма информации за пострадали от пожара постройки. Сподели:", "date": "2019.09.06", "title": "Нов пожар поглъща остров Евия"}
{"url": "https://pik.bg/%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81%D0%B2%D0%B0%D0%BB%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%BA%D0%BC%D0%B5%D1%82%D0%B0-%D0%B4%D0%B8%D0%BC%D0%B8%D1%82%D1%8A%D1%80-%D0%BA%D0%BE%D0%BB%D0%B5%D0%B2-%D0%B7%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F-%D0%B7%D0%BE%D0%BE%D0%BF%D0%B0%D1%80%D0%BA-news868090.html", "text": "Специализираната прокуратура свали обвиненията срещу кмета на пловдивския район \"Западен“ Димитър Колев за злоупотреби при строежа на зоологическата градина, съобщава \"Дарик”. Наказателното производство срещу другите двама обвиняеми по случая - Иван Тотев и вече бившия зам.-кмет по строителството на Пловдив Димитър Кацарски обаче продължава. Обвинителният акт срещу тримата бе върнат от Специализирания наказателен съд на прокуратурата заради допуснати грешки. Довършването на зоопарка се очаква ще се забави още, тъй като кметът Иван Тотев е решил да прекрати договорите на фирмите, които извършват строителството и надзора. \"Разпоредих договорите на фирмите по строителството и строителния надзор да бъдат прекратени, след като получих становищата им защо не могат да работят“, коментира кметът Тотев. По думите му, остават малко дейности по завършването на зоологическата градина, така че до края на мандата му може да направят нови процедури за обществени поръчки и обектът да бъде довършен. Сподели:", "date": "2019.09.06", "title": "Спецпрокуратурата свали обвиненията срещу кмета Димитър Колев за пловдивския зоопарк"}
{"url": "https://pik.bg/%D0%BC%D0%B5%D0%B3%D0%B7-%D0%B8-%D1%80%D0%BE%D0%BD%D1%87%D0%B5%D0%B2-%D1%80%D0%B0%D0%B1%D0%BE%D1%82%D1%8F%D1%82-%D0%B7%D0%B0-%D0%B1%D0%B5%D0%B1%D0%B5-%D0%BD%D0%BE-%D1%81%D0%B0%D0%BC%D0%BE-%D1%87%D0%B0%D1%82-%D0%BF%D0%B0%D1%82-news867854.html", "text": "Мегз работи за бебе. Риалити звездата е готова да създаде потомство с партньора си Румен Рончев. Двамата преминаха през какво ли не, но любовта им е по-силна от всякога. \"Много го обичам. От няколко месеца правим опити за бебе. Да създадеш дете е най-важното нещо на този свят\", заяви дизайнерката. Как обаче ще стане това бебе, след като двамата с Рончев нямат много време един за друг? Влюбените били много заети с различни ангажименти. По думите на Мегз половинката й е истински работохолик. \"Обещал ми е, че ще ме води на почивка през есента. Говорихме за седмица да идем на някое екзотично място\", обясни брадърката. Сподели:", "date": "2019.09.06", "title": "Мегз и Рончев работят за бебе, но само чат-пат..."}
{"url": "https://pik.bg/%D0%BF%D1%80%D0%B5%D0%B4%D0%B8-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B1%D0%B8%D1%82%D0%BA%D0%B0-%D1%81%D0%BE%D1%87%D0%B0%D1%82-%D1%87%D0%B5-%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B8%D0%BC%D0%B0-news868043.html", "text": "Григор Димитров и Данийл Медведев (Русия) ще излязат в 1/2-финал на Откритото първенство на САЩ. Досега балансът в мачовете между двамата е 1:1 победи. Двубоят от полуфиналите е насрочен за 23:00 часа тази вечер българско време. А известни платформи за спортни предвиждания оценяват вероятността за успех на Григор в срещата на около 40 процента. Любопитно е, че подобни шансове за победа на Димитров бяха предвиждани и преди мача между Григор и Де Минор в 1/8-финалите в Ню Йорк, Гришо пък се поздрави във въпросния двубой с успех с 3:0 сета срещу австралиеца. Фенове на Димитров се надяват визираната символика да е на късмет на Григор в днешния изключително важен полуфинал. Сподели:", "date": "2019.09.06", "title": "ПРЕДИ ГОЛЯМАТА БИТКА: Сочат, че Григор Димитров има..."}
{"url": "https://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%BD%D0%B8%D0%BA%D0%B8-%D0%BC%D0%B8%D0%BD%D0%B0%D0%B6-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D1%81-%D0%BC%D1%83%D0%B7%D0%B8%D0%BA%D0%B0%D1%82%D0%B0-news867972.html", "text": "Американската рапърка Ники Минаж огорчи феновете си с новината, че се оттегля от музикалния бизнес. 36-годишната звезда обяви пред своите 20 млн. последователи в „Туитър”, че спира с музиката, за да има семейството. През юни Минаж заяви, че планира да се омъжи за гаджето си Кенет Пети и дори смени фамилията си в социалните мрежи, без да е ясно дали сватба е имало. Рапърката е на музикалния небосклон от над 10 години, има няколко албума продадени в милионен тираж, а през 2016 г. „Тайм” я нареди сред 100-те най-влиятелни личности в света. Сподели:", "date": "2019.09.06", "title": "ИЗНЕНАДА: Ники Минаж приключи с музиката"}
{"url": "https://pik.bg/%D0%B3%D0%BE%D0%BB%D1%8F%D0%BC-%D0%B3%D0%B0%D1%84-%D1%86%D0%B8%D0%BA-%D0%BE%D0%B1%D1%8F%D0%B2%D0%B8-%D0%B7%D0%B0-%D0%B4%D0%B5%D0%BF%D1%83%D1%82%D0%B0%D1%82-%D0%BF%D0%BE%D1%87%D0%B8%D0%BD%D0%B0%D0%BB-%D1%87%D0%BE%D0%B2%D0%B5%D0%BA-news868099.html", "text": "До срамен прецедент се стигна в работата на Централната избирателна комисия. Вчера от там обявиха, че Цветан Ралчовски ще стане депутат на мястото на напусналия преди няколко дни Иван Генов. Проверка обаче установява, че Ралчовски е починал около Нова година и въпреки желанието на Централната избирателна комисия той не може да влезе в парламента, отбелязва \"Булнюз\". Следващ в листата, който е жив е шефът на Драматично-кукления театър във Враца Анастас Попдимитров. Той ще бъде новият народен представител на левицата от врачанската листа на \"БСП за България“. Сподели:", "date": "2019.09.06", "title": "ГОЛЯМ ГАФ: ЦИК обяви за депутат починал човек"}
{"url": "https://pik.bg/%D1%85%D1%80%D0%B0%D0%BD%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D0%B8-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2-%D0%B7%D0%BE%D0%B2%D0%B0%D1%82-%D0%B7%D0%B0-%D1%80%D0%B0%D0%B7%D0%BF%D1%80%D0%B0%D0%B2%D0%B0-%D1%81-%D0%BF%D0%B8%D0%BA-%E2%80%93-%D0%B8%D0%B7%D0%BD%D1%83%D0%B4%D0%B2%D0%B0%D1%82-%D0%BC%D0%B5%D0%B4%D0%B8%D0%B9%D0%BD%D0%B8-%D1%88%D0%B5%D1%84%D0%BE%D0%B2-news868105.html", "text": "Звъни на шефове на телевизии, радиа и дори интернет издания, за да ги кара да се присъединят към декларация за репресия на частна и независима медия, каквато е ПИК. За заглушаване и политически натиск над независими журналисти. Истински лов на вещици сред пишещото братство. След като лъсна в скандални схеми и задкулисни договорки за натиск върху властта в скандален чат с боса си преди години (помните ли срамните скайп-диалози Светлана - Оги, публикувани от ПИК?), Вярва си, че въпросната репресивна декларация може да мине за нещо чисто и светло, но още от първите редове се вижда, че това е безпрецедентен опит за скмачкване на частна и незавсима от властта и държавните пари и поръчки медия, каквато е ПИК. И винаги е била. Зове политиците да не говорят пред нас и да ни бойкотират, В комплота освен Джамджиева са и обичайните запозодрени – хранениците на също подсъдимия Прокопиев, тези на също подсъдимия Цветан Василев и за капак соросоидните грантаджии на „Америка за България“. Първи с подписите им ще лъснат „Дневник“, „Капитал“, „Клуб зет“, Медиапул“, „Офнюз“ и разбира се сателитната им телевизията Би Ти Ви. Целта на кампанията е ясна – това не е кампания за морала в медиите, а предизборна агитация за техния – на градската психодесница, кандидат за кмет Борислав Игнатов. Досега не сме чули за подобна медийна солидарност и възмущение, когато в студиото на „Евроком“ говорят за незаконното дете на премиера Борисов или че Емил Кошлуков е педераст и кукла на конци на Пеевски...Не сме чули за призив да се бойкотира \"Евроком\". Къде беше \"моралната\" Джамджиева тогава, чатове с подсъдимия Донев как да го отърват от затвора ли си пишеше? Или когато редовният коментатор на БТВ Бабикян фабрикува лъжи във фалшивите си сайтове, че Лиляна Павлова е сгазена на пешеходна пътека пред парламента, а Московски е убил детето си? Защо не ги защитиха? Представят се за обществена съвест днес, а става дума отново за корист, само защото е уязвен персоналният им мераклия за кмет на столицата. Това трябва да е ясно на всички, които пригласят на рекета им и опитите да се оказва политическа репресия на частна медия, каквато е ПИК. Иначе благодарим за безплатната реклама и подкрепата от нашите читатели и небивалия трафик в последните дни, с който се гордеем и който чупи над 1 милион посещения дневно според \"Гугъл аналитикс\"! Всичките овъртолени в наказателни дела за източване на държавата по време на приватизацията и пране на пари. Ето как си признават, че става дума именно за техния кандидат и зоват за репресия от политиците в декларацията: “Работата ни, честта ни, етиката и правилата ни нямат нищо общо с опита да бъде дискредитиран един от участниците в кампанията за кмет на София по несъвместим с професията ни начин. Това не е журналистика. И ние категорично се противопоставяме на опитите да се нарича така. Днес е денят, в който ние, българските медии, искаме от вас, българските политици, да прекратите това“. Сподели:", "date": "2019.09.06", "title": "Хранениците на Цветан Василев и Прокопиев зоват за разправа с ПИК – изнудват медийни шефове и политици за \"бойкот\"?! Това е предизборна агитация - реват, защото е ударен кметът от \"ДеБъ\"! А иначе трафикът ни закова 1 млн. дневно..."}
{"url": "https://pik.bg/%D0%B1%D1%80%D0%B0%D0%B2%D0%BE-%D0%BD%D0%B0%D1%88%D0%B5-%D0%BC%D0%BE%D0%BC%D0%B8%D1%87%D0%B5-%D1%81-%D0%BC%D0%B5%D0%B4%D0%B0%D0%BB-%D0%BE%D1%82-%D0%BD%D0%B0%D1%81%D0%B0-news868003.html", "text": "Българче завоюва златен медал от космически лагер по модел на НАСА. Симона Йорданова от Добрич се оказа най-добра сред 100 деца от седем държави. Срещата й с Космоса се оказва и първата й голяма любов. За да стигне по-близо до звездите, Симона участва в конкурс за есе на Център за творческо обучение, където печели стипендия. По-късно заминава в космически лагер в Турция, който работи по модел на НАСА. По време на обучението си децата използват симулатори, участват в мисии, учат нови знания, пише ежедневник. \"За мен това не беше най-важното нещо, изобщо не очаквах, че ще взема първа награда. Дойдох да нaуча нещо ново и да намеря нови приятели\", сподели умното момиче. Сподели:", "date": "2019.09.06", "title": "БРАВО: Наше момиче с медал от НАСА"}
{"url": "https://pik.bg/%D0%BA%D0%B0%D0%BA%D0%B2%D0%BE-%D0%B4%D0%B0-%D1%85%D0%B0%D0%BF%D0%B2%D0%B0%D1%82%D0%B5-%D0%BF%D1%80%D0%B5%D0%B7-%D0%B5%D1%81%D0%B5%D0%BD%D1%82%D0%B0-%D0%B7%D0%B0-%D0%BF%D0%BE-%D0%B4%D0%BE%D0%B1%D1%80%D0%BE-%D0%B7%D0%B4%D1%80%D0%B0%D0%B2%D0%B5-news868016.html", "text": "Лятото почти си отива и с това настъпват и леки промени в температурата. Това винаги оказва влияние върху здравето на хората, особено върху тези с по-слаба имунна система. Хремите и гриповете не са никак приятни и затова трябва внимателно да изберем продуктите, които ще сложим на масата си, пише тялото.бг. През лятото имаме огромен избор от плодове и зеленчуци, но следващите месеци тази картина ще се промени. На пазара ще излязат продукти, за които е добре да знаете с какво са полезни и как те влият на здравето ви. Тиква Тя е богата на магнезий, каций, калций, фосфор и натрий. Те спомагат за здравината на костите, а витамините А и C правят тиквата един от най-подходящите продукти за този сезон. Другият й голям плюс е, че съдържа витамин К, който липсва в останалите плодове и зеленчуци. Той действа като коагулант и предпазва от кръвозагуба при контузии. В организма, витамин К спомага за синтезирането на някои протеини, намиращи се в кръвната плазма, бъбреците и костите. Тиквата може да я изпече като така ще си поднесете един хубав десер, съдържащ почти нула калории. Така хем ще се насладите на вкуса й, хем няма да се притеснявате от излишните калории. Сладки картофи Сладките картофи, наричани още батати, са много по-полезни от обикновените картофи. Те са по-здравословни и по-диетични от традиционните. Кората им също е подходяща за ядене като можете да я видите в много различни цветове - от бяло до червено и лилалво. Често ги наричат \"богати картофи\", защото притежават куп полезни съставки. Те са богати на антиоксиданти и на диетични фибри, които са полезни за храносмилането. Съдържат витамин Ц, калий и каронедоиди. Последното спомага за добрата функционалност на дихателната система. Лекари препоръчват на пушачи и хора с респираторни проблеми да включат в менюто си сладките картофи. Освен това този продукт укрепва имунната система и предпазва от настински и инфекции. Въпреки името си, сладките картофи са подходящи за диабетици, защото съдържат естествени захари. Те помагат за регулирането на кръвната захар. Цвекло Цвеклото е на пазара целогодишно, но е препоръчително да го консумирате есента. То е богато на калий, магнезий, желязо, мед и цинк. Освен това в него се съдържа и веществото бетаин, което има огромен принос в процесите на усвояване на белтъци в организма и подобравя работата на черния дроб. Също така в цвеклото се съдържат полезни нитрати, които подсилват притока на кръв към мозъка и намаляват риска от развитие на деменция. Червени чушки Този продукт се слави като най-големият източник на витамин C. Важното при тези чушки е, че те трябва да се консумират сурови, тъй като при термична обработка ще се загубят полезните им действия. Можете да ги добавите към салата си или, ако сте достатъчно смели да ги похапвате отделно. Чушките съдържат и мощни антиоксиданти, които се борят срещу свободните радикали, които са причина за натрупване на холестерол в артериите, което води до сърдечно-съдови заболявания. Веществото капцисин, което определя вкуса на чушакта, стимулира стомаха и задстомашната жлеза, намалява кръвното налягане и предотвратява образуването на кръвни съсиреци. Сподели:", "date": "2019.09.06", "title": "Какво да хапвате през есента за по-добро здраве"}
{"url": "https://pik.bg/%D0%BE%D1%81%D0%B5%D0%BC-%D1%85%D1%83%D0%BB%D0%B8%D0%B3%D0%B0%D0%BD%D0%B8-%D0%B2-%D0%B0%D1%80%D0%B5%D1%81%D1%82%D0%B0-%D1%81%D0%BB%D0%B5%D0%B4-%D0%B1%D0%BE%D1%8F-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B5%D0%B4%D0%B8%D0%BD-%D0%B4%D1%83%D1%85%D0%BD%D0%B0%D0%BB-%D0%B2-%D1%87%D1%83%D0%B6%D0%B1%D0%B8%D0%BD%D0%B0-news868118.html", "text": "Установена е самоличността на всичките футболни хулигани, които потрошиха заведение в Пловдив, съобщи директорът на ОДМВР-Пловдив старши комисар Йордан Рогачев. Осем от тях са задържани, като 6 от лицата – на територията на 6 РУ в Пловдив, двама – на територията на ОДМВР-Варна. Едно лице е извън пределите на страната и е обявено за общодържавно издирване. \"Неговата самоличност също е установена. Скоро ще бъде задържано и десетото лице“, каза Рогачев. Повдигнати са обвинения на двама от футболните хулигани по чл. 325 от НК, за хулигански прояви, те са задържани с прокурорска мярка за 72 часа. Единият от двамата е на 35 години, от Пловдив и е криминално проявен, отново за хулигански прояви. Лицата са установени чрез иззетите записи от камерите, веднага след подаване на сигнала. Девет от лицата са били маскирани. Прецизират се обвиненията и на останалите задържани. \"Засега няма данни те да са били провокирани, за да извършат това деяние“, каза Рогачев. Установено е още, че няма пострадали, а щетите на заведението са за около 300 лева. „За това обвинение законът предвижда глоби“, каза старши комисар Йордан Рогачев. Сподели:", "date": "2019.09.06", "title": "Осем хулигани в ареста след боя в Пловдив, един духнал в чужбина"}
{"url": "https://pik.bg/%D0%BD%D0%B0-%D0%BF%D1%80%D0%B0%D0%B7%D0%BD%D0%B8%D0%BA%D0%B0-%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%BE%D1%82%D0%BA%D1%80%D0%B8-%D0%BF%D0%B0%D0%BD%D0%B0%D0%B8%D1%80%D0%B0-%D0%BD%D0%B0-%D0%B7%D0%B0%D0%BD%D0%B0%D1%8F%D1%82%D0%B8%D1%82%D0%B5-%D0%B2-%D0%B5%D1%82%D1%8A%D1%80%D0%B0-%D1%81%D0%BD%D0%B8%D0%BC%D0%BA%D0%B8-news868056.html", "text": "Председателят на Народното събрание Цвета Караянчева откри 17-ото издание на Международния панаир на традиционните занаяти в Етнографския музей на открито „Етър“ – Габрово. Форумът е организиран от Министерството на културата, Община Габрово и Архитектурно-етнографски комплекс „Етър“. Събитието се провежда под почетния патронаж на председателя на парламента. В този музей на открито се връщаме във времето на Възраждането, отбеляза на откриването председателят на Народното събрание. Тук ще видим старата българска каменна къща, калдъръмената уличка, ще чуем песента на воденичното колело и шарката на българския килим, тук ще зашуми чаршията, посочи Цвета Караянчева. Тя добави, че вече 55 години този музей на открито продължава да се развива и да пази в себе си българския дух. По думите й големи и малки идват да участват и да съпреживеят заедно  историята от миналото – тук, където историята се превръща в приключение. Под сръчните ръце на майсторите виждаме занаяти, и обичаи, затова и всяка година идват все повече и повече гости, подчерта още председателят на парламента. Цвета Караянчева благодари на Министерството на културата, на Община Габрово, на Архитектурно-етнографския музей \"Етър\". Благодаря и на всички участници, които правят така, че това прекрасно кътче от България да е живо, да го има и да продължава да държи в себе си българщината и българския дух, посочи още председателят на Народното събрание. В тазгодишното издание участват повече от 60 майстори от Унгария, Естония, Косово, Индия, Литва, Сърбия, Алжир, Русия, Иран, Румъния, Украйна, Република Южна Африка и България. За първи път в историята на Панаира своя продукция представят винарски изби и производители на различни деликатеси. Сподели:", "date": "2019.09.06", "title": "НА ПРАЗНИКА: Цвета Караянчева откри панаира на занаятите в Етъра (СНИМКИ)"}
{"url": "https://pik.bg/%D0%B1%D0%B5%D0%B7-%D0%BA%D0%B0%D0%BF%D0%BA%D0%B0-%D0%B6%D0%B0%D0%BB-%D0%B4%D1%8F%D0%B4%D0%BE-%D0%B8-%D0%B2%D0%BD%D1%83%D0%BA-%D0%BF%D1%80%D0%B5%D0%B1%D0%B8%D1%85%D0%B0-%D1%81-%D0%B4%D1%8A%D1%80%D0%B2%D0%B5%D0%BD%D0%B8-%D0%BA%D0%BE%D0%BB%D0%BE%D0%B2%D0%B5-%D1%81%D0%B2%D0%BE%D1%8F-%D1%81%D1%8A%D0%B3%D1%80%D0%B0%D0%B6%D0%B4%D0%B0%D0%BD%D0%B8%D0%BD-%D0%B2-%D0%B1%D0%B5%D1%80%D0%BA%D0%BE%D0%B2%D0%B8%D1%86%D0%B0-news867959.html", "text": "62-годишен мъж от Берковица и 19-годишният му внук пребиха с дървени колове свой съгражданин. Сигналът е подаден на 4 септември, около 21.50 ч., в Районното управление в Берковица от 68-годишен местен жител. Той съобщил, че пребитият мъж лежи в безпомощно състояние на пътното платно в близост до дома му в кв. \"Раковица\". Пострадалият е откаран до МБАЛ Монтана. По случая е образувано досъдебно производство в РУ-Берковица по чл. 129, ал.1 от НК. Дядото и внукът са задържани за срок от 24 часа в РУ Берковица. Работа по случая продължава. Сподели:", "date": "2019.09.06", "title": "БЕЗ КАПКА ЖАЛ: Дядо и внук пребиха с дървени колове своя съгражданин в Берковица"}
{"url": "https://pik.bg/%D0%B8-%D0%BC%D0%B8%D0%BB%D0%BA%D0%BE-%D0%BA%D0%B0%D0%BB%D0%B0%D0%B9%D0%B4%D0%B6%D0%B8%D0%B5%D0%B2-%D1%81%D0%B5-%D0%B3%D0%BB%D0%B0%D1%81%D0%B8-%D0%B7%D0%B0-%D0%BA%D0%BC%D0%B5%D1%82---%D0%BD%D0%B0-%D1%81%D0%B2%D0%B8%D0%BB%D0%B5%D0%BD%D0%B3%D1%80%D0%B0%D0%B4-news868094.html", "text": "Mихаил Kaлaйджиeв e нaшият ĸaндидaт зa ĸмeт нa Cвилeнгpaд, зaяви Maлeĸ Xyceин, лидep нa ДΠC в Cвилeнгpaд. Mилĸo, ĸaĸтo cи гo знaeм cвилeнгpaдчaни, пpeминa вcичĸи пapтийни пpoцeдypи и пoлyчи пoдĸpeпaтa нa цeнтpaлнoтo pъĸoвoдcтвo нa пapтиятa ни. Oбщинcĸaтa избиpaтeлнa ĸoмиcия зaпoчвa peгиcтpиpaнe нa ĸaндидaтитe yтpe и ниe cмe гoтoви дa нaпpaвим peгиcтpaциятa. Гoтвим и cepиoзнa лиcтa c ĸaндидaти зa oбщинcĸи cъвeтници. Bceĸи, ĸoйтo ни пoдцeни нa тeзи избopи, щe ocтaнe изнeнaдaн oт ĸpaйнитe ни peзyлтaти, ĸaзa oщe лидepът нa ДΠC в града, предаде e-svilengrad.com Taĸa ce oфициaлизиpa нoвинaтa, ĸoятo cъoбщиxмe oщe пpeди ceдмици, зa paзлиĸa oт ибpиĸчийcĸи издaния, ĸoитo ce oпитaxa дa я oпpeдeлят ĸaтo фaлшивa. Сподели:", "date": "2019.09.06", "title": "И Милко Калайджиев се гласи за кмет - на Свиленград"}
