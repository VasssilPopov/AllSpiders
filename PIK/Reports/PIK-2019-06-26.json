{"url": "https://pik.bg/%D1%84%D0%B5%D0%B9%D1%81%D0%B1%D1%83%D0%BA-%D0%B8%D0%B7%D0%BB%D1%8A%D1%87%D0%B8-%D0%BD%D0%B0-%D0%B6%D0%B8%D0%B2%D0%BE-%D0%BA%D0%B0%D0%BA-%D1%80%D0%B0%D0%B7%D1%81%D1%82%D1%80%D0%B5%D0%BB%D0%B2%D0%B0%D1%82-%D0%BF%D0%BE%D0%BB%D0%B8%D1%86%D0%B0%D0%B9-%D0%B2-%D0%B3%D0%BB%D0%B0%D0%B2%D0%B0%D1%82%D0%B0-news851872.html", "text": "Фейсбук излъчи на живо видео на полицейски служител от американския град Сейнт Луис, в което го прострелват в задната част на главата, след което пада на пода. Това бе съобщено от американския сайт \"Гетауей Пандит\", в който бе публикувано въпросното видео. Полицейският служител на окръг Сейнт Луис Майк Лангсдорф бил убит в неделя следобед в Сейнт Луис на „Пейдж авеню“. Полицаят е бил служител в полицейското управление на града в продължение на 3 месеца, а преди 16 години спасява малко момиченце от пожар в дома му. За убийството е заподозрян 26-годишния чернокож мъж Бонет Кимбрел Микс. На видеото се вижда как заподозреният се бори с полицая и след това го застрелва на място в тила. Куршумът минава през врата му и излиза от гърдите му. Видеокамерите в магазина, където се развива действието улавят целия инцидент. По-късно свидетели публикуват видеото на застреляния офицер в Ютюб, откъдето попада и във Фейсбук. Видеоклипът на полицая, кървящ на пода, все още се излъчва в Ютюб. След масовото убийство в Крайстчърч социалните медии обявиха, че ще затегнат контрола върху публикации със съдържание на реч на омраза и агресия. Заради това и последваха безброй коментари на потребители с акцент върху следния въпрос: „Google, YouTube, Facebook обявиха, че забраняват консервативното съдържание на техните платформи, материали със съдържание на реч на омраза и съдържащи агресия, но позволява това?“ Сейнт Луис е град в централната част на САЩ в щата Мисури с около 348 000 души население. През 2009 г. бе обявен за най-опасния град в САЩ с извършени 2070 убийства, съпътствани от актове на насилие над 100 000 жители. След масовото убийство в Крайстчърч социалните медии обявиха, че ще затегнат контрола върху публикации със съдържание на реч на омраза и агресия. Заради това и последваха безброй коментари на потребители с акцент върху следния въпрос: „Гугъл, Ютюб, Фейсбук обявиха, че забраняват консервативното съдържание на техните платформи, материали със съдържание на реч на омраза и съдържащи агресия, но позволява това?“ Сейнт Луис е град в централната част на САЩ в щата Мисури с около 348 000 души население. През 2009 г. бе обявен за най-опасния град в САЩ с извършени 2070 убийства, съпътствани от актове на насилие над 100 000 жители. Сподели:", "date": "2019.06.26", "title": "Фейсбук излъчи на живо как разстрелват полицай в главата"}
{"url": "https://pik.bg/%D1%81%D0%BF%D0%B5%D1%86%D1%81%D1%8A%D0%B4%D1%8A%D1%82-%D0%BE%D1%81%D1%82%D0%B0%D0%B2%D0%B8-%D0%B2-%D0%B0%D1%80%D0%B5%D1%81%D1%82%D0%B0-%D0%BD%D0%B8%D0%BA%D0%BE%D0%BB%D0%B0%D0%B9-%D0%B1%D0%B0%D0%BD%D0%B5%D0%B2-news851955.html", "text": "Специализираният наказателен съд остави в ареста бизнесмена Николай Банев, обвинен в данъчни престъпления и пране на пари. Следващата седмица мярката за неотклонение ще бъде обжалвана в Апелативния съд. Според защитата днес изтичат 8-те месеца от задържането на Николай и Евгения Баневи. Но прокуратурата брои срокът от влизането на двамата в български съд, а не от задържането им с европейска заповед в чужбина. Така според обвинението, максималният срок изтича в началото на август. Съдът се съгласи с това, въпреки европейските правови разпоредби. Защитата е изпратила и запитване до главния прокурор Сотир Цацаров, предаде Бтв. Вече са покрити милион и половина от задълженията на Николай Банев и къщата му е свалена от обществена продан. По този начин пада и едно от обвиненията му, твърди защитата. Сподели:", "date": "2019.06.26", "title": "Спецсъдът остави в ареста Николай Банев"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%B0%D0%B3%D0%B5%D0%BD%D1%86%D0%B8%D1%8F%D1%82%D0%B0-%D0%BF%D0%BE-%D0%B2%D0%BF%D0%B8%D1%81%D0%B2%D0%B0%D0%BD%D0%B8%D1%8F%D1%82%D0%B0-%D1%89%D0%B5-%D1%80%D0%B0%D0%B1%D0%BE%D1%82%D0%B8-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D1%81%D1%8A%D0%B1%D0%BE%D1%82%D0%B0-news851887.html", "text": "Така институцията цели да улесни подаването в срок на заявленията за обявяване на годишни финансови отчети. Законовият срок за подаване на заявленията е от 01.01.2019 г. до 30.06.2019 г. Агенцията по вписванията напомня, че освен на гише, документите могат да се подават и онлайн на сайта на Търговския регистър и регистъра на юридически лица с нестопанска цел (ТРРЮЛНЦ) – www.brra.bg. Таксата за подаване на заявления по електронен път е с 50 % по- ниска от тази на гише. Според статистика на институцията се наблюдава тенденция на нарастващ брой подавани заявления с електронен подпис. До момента в Агенцията по вписванията са постъпили 238775 заявления за обявяване на годишни финансови отчети. От тях около 80% са подадени по електронен път, а останалата част – на гише. На база подадените заявления от миналата година се очаква в следващите четири дни да бъдат внесени над 50 000 заявления. Предвид изтичащия краен срок за подаване на заявления за обявяване на годишни финансови отчети в търговския регистър и регистъра на юридическите лица с нестопанска цел, Агенцията по вписванията ще работи извънредно с цел улесняване на гражданите. Всички офиси на Агенцията по вписванията в страната ще работят извънредно в събота, 29.06.2019г. с работно време от 09:00 до 15:30 часа. Сподели:", "date": "2019.06.26", "title": "ВАЖНО: Агенцията по вписванията ще работи извънредно в събота"}
{"url": "https://pik.bg/%D1%87%D0%B5%D1%80%D0%B2%D0%B5%D0%BD%D0%B0-%D0%B7%D0%BE%D0%BD%D0%B0-%D0%B2-%D1%81%D0%BE%D1%84%D0%B8%D1%8F-%D1%81%D1%82%D0%BE%D0%BB%D0%B8%D1%87%D0%BD%D0%B0%D1%82%D0%B0-%D0%BE%D0%B1%D1%89%D0%B8%D0%BD%D0%B0-%D0%B7%D0%B0%D0%BC%D0%B8%D1%81%D0%BB%D1%8F-%D0%BD%D0%BE%D0%B2%D0%B8-%D0%BC%D0%B5%D1%80%D0%BA%D0%B8-%D0%B7%D0%B0-%D0%BD%D0%B0%D1%82%D0%BE%D0%B2%D0%B0%D1%80%D0%B5%D0%BD%D0%B8%D1%8F-%D1%82%D0%BE%D0%BF-%D1%86%D0%B5%D0%BD%D1%82%D1%8A%D1%80-news851898.html", "text": "Столичната община обмисля въвеждане на Червена зона за паркиране в центъра на София. Това става ясно от план за устойчива градска мобилност на кметството с хоризонт до 2035 г., който ще бъде гласуван от общинския съвет утре. В него са заложени мерки, които общината смята да предприеме в следващите години, за да намали използването на автомобили за сметка на придвижването пеша и с велосипед, както и да стимулира живущите в града да се качат в градския транспорт. Предлага се новата зона за паркиране да е с по-рестриктивни условия спрямо синята – по-висока цена и максимален престой до 1 час. Червена зона трябва да обхване най-представителната част от центъра на града с най-голяма концентрация на административни, културни и обществени обекти. Отделно пък Синята зона да бъде разширена извън сегашните си предали Зелената зона също може да нарасне по места, в които се наблюдава засилен натиск от паркирали автомобили по уличното платно. Цената за паркиране пък е възможно да скочи при запълняемост на местата в зоните над 85%. Според общината това е индикатор за необходимостта от увеличаване на цената. Обмисля се и създаване на „жълти места“ за платено краткотрайно паркиране в близост до здравни, обществени, културни и други сгради и обекти, където е необходимо да бъдат осигурени допълнителни места за колите. „Центърът за градска мобилност има възможности и ресурс да осигури контрола на тези места включително с използването на съвременните технологии или чрез дислоциране на служители“, се посочва в плана. Предвидено е още и поскъпване на данъка за дизелови коли след 2025г. Както и въвеждане на ограничения за автомобили с по-замърсяващи двигатели, които се ползват за доставки и логистика. Влизането на товарните автомобили в центъра също ще става под контрол. Идеята е да се забрани движението на товарни коли над 4 тона в централната част от 7 до 21 часа, същото се отнася и за автобусите с над 22 пътнически места, пише Монитор. Увеличаване на транспортно-успокоената зона с ограничение на скоростта до 30 км/ч в цялата централна градска част и въвеждането на такива зони в жилищните комплекси също е част от мерките. Общината ще се опита да стимулира и използване на велосипеди, чрез изграждането на велоалеи. Удобството на пешеходците също намира място в плана, чрез по достъпно преминаване - повече тротоари, повдигане на пешеходните пътеки, както и подобряване на уличното осветление в пешеходните зони и публични пространства. Изграждане на буферни паркинги при станции на метрото и скоростните трамвайни трасета също е сред заложените мерки на общината. За осъществяването на плана са необходими 3.869 млрд. лв. Близо 1.6 млрд. лв. ще са нужни за доизграждането на третата линия на метрото и разширение на първите две линии. В наземния транспорт се предвижда да бъдат вложени 1.646 млрд. лв. Софиянци пътуват по 64 минути на ден Средно всеки жител на столицата прекарва в пътуване 64 минути на ден, се посочва в плана за устойчива градска мобилност. Пешеходното придвижване се избира при по-къси разстояния, като 1 пътуване е средно 17 минути. За пътуващите с автомобил едно пътуване отнема 26 минути, а за използващите обществен транспорт -29 минути. С автомобил пътуват основно работещите и домакините, докато градският транспорт е основно средство за придвижване на студентите. Пеша се придвижват основно пенсионерите. Основните причини да не се ползва по-широко пешеходното движение за извършване на различни видове придвижвания в делничен ден, са големите разстояния и липсата на време, както и задръстените с леки автомобили тротоари. Сподели:", "date": "2019.06.26", "title": "Червена зона в София: Столичната община замисля нови мерки за натоварения топ център"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B3%D0%BD%D0%B0%D1%82-%D1%80%D0%B0%D0%B7%D0%B2%D0%BE%D0%B4-%D0%B1%D1%80%D0%B0%D0%B4%D0%BB%D0%B8-%D0%BA%D1%83%D0%BF%D1%8A%D1%80-%D0%B8-%D0%B8%D1%80%D0%B8%D0%BD%D0%B0-%D1%88%D0%B5%D0%B9%D0%BA-%D0%B2-%D0%B1%D0%B8%D1%82%D0%BA%D0%B0-%D0%B7%D0%B0-%D0%B4%D1%8A%D1%89%D0%B5%D1%80%D1%8F-%D0%B8%D0%BC-news851882.html", "text": "Актьорът и режисьор Брадли Купър и манекенката Ирина Шейк ще живеят в различни щати след раздялата си и затова не могат да се разберат за попечителството над 4-годишната си дъщеря. Ирина иска да живее в Ню Йорк, а Брадли ще остане в Лос Анджелис заради филмовата си кариера. \"Ирина никога не се почувства у дома в Лос Анджелис, особено в къщата в Пасифик Палисейдс, защото майката на Брад живееше там с тях и това предизвикваше напрежение”, каза човек от обкръжението им пред сп. \"Грация\". „Какво е добре за Леа, е на преден план в разговорите им. На повърхността те се стараят да са любезни един към друг заради дъщеря си\", каза още той. Когато Брадли Купър и Ирина Шейк се разделиха преди три седмици, се говореше, че отношенията им остават приятелски и ще поделят попечителството върху детето си, родено през март 2017 г. Откакто Ирина Шейк си тръгна от дома им с куфар и без годежен пръстен, Брадли Купър гледа малката Леа през деня. Миналата седмица Ирина беше заснета с Леа в Ню Йорк, където имаше професионални ангажименти. И двамата са много натоварени и не са споделяли как планират да съчетават служебните с родителските си задължения. Ако Брадли Купър наистина замени Леонардо ди Каприо в \"Алеята на кошмарите\" на Гийермо дел Торо, той ще започне снимки още през есента. Сподели:", "date": "2019.06.26", "title": "НАПРЕГНАТ РАЗВОД: Брадли Купър и Ирина Шейк в битка за дъщеря им"}
{"url": "https://pik.bg/%D0%BD%D0%BE%D0%B2%D0%B0-%D0%B0%D1%82%D0%B0%D0%BA%D0%B0-%D1%81%D1%80%D0%B5%D1%89%D1%83-%D0%BA%D0%BE%D0%B1%D1%80%D0%B0%D1%82%D0%B0-%D1%80%D0%B0%D0%B7%D0%BF%D0%B8%D1%89%D0%BE%D0%BB%D0%B5%D0%BD%D0%B0%D1%82%D0%B0-%D0%B4%D0%B6%D0%B5%D0%BD%D0%B8-%D1%81%D1%83%D1%88%D0%B8-%D1%80%D0%B5%D1%88%D0%B5%D0%BD%D0%B0-%D0%B4%D0%B0-%D1%81%D1%8A%D1%81%D0%B8%D0%BF%D0%B5-%D0%BF%D1%83%D0%BB%D0%B5%D0%B2-%D1%82%D0%BE%D0%B7%D0%B8-%D0%BF%D1%8A%D1%82-%D0%BF%D0%BE%D0%B8%D1%81%D0%BA%D0%B0-%D0%B2-news851957.html", "text": "Джени Суши и адвокатката ѝ Глория Олред дадоха пресконференция, в която обвиниха промоутъра на Кубрат Пулев - Боб Аръм, че е наговорил лъжи за поведението на журналистката около мача на българина с румънеца Богдан Дину. Както е известно, малко след края на двубоя, Кобрата целуна американската репортерка по устните, а това доведе до спирането на лиценза му от спортната комисия в Калифорния. Пулев бе глобен и принуден да изкара курс, свързан със сексуалния тормоз. Олред съобщи, че е изпратила писмо до изпълнителния директор на комисията Анди Фостър, в което посочва, че Аръм е направил изказване със серия лъжливи твърдения за поведението на клиентката ѝ. Тя иска лицензът на Аръм също да бъде отнет, съобщава Би Ти Ви. \"Боб Аръм е водещ промотър в бокса и промотира лъжи. В интервюто си пред IFL TV той говори неверни неща. Никога не съм била в подготвителния лагер на Пулев. Никога не съм се закачала с Пулев. Никога не съм се държала като почти-гадже на Пулев. Не съм била негова приятелка\", посочва репортерката в становището си. Според Джени Суши, Кубрат Пулев не е жертва и не разбира какво е сексуален тормоз. \"Боб Аръм вярва, че Кубрат е жертва. Кубрат Пулев не е жертва. Пулев беше наказан заради сексуален тормоз. Пулев сграбчи лицето ми и ме целуна с устата си, а след това ме хвана и за задните части. Аз не съм се съгласявала да ме целува или да ме хваща за задните части. Никой мъж не трябва да сграбчва жена, да я целува или да я докосва без позволението ѝ. Очевидно е, че Боб Аръм и Кубрат Пулев не разбират какво е сексуален тормоз. Боб Аръм промотира лъжи и не се интересува кого наранява или смачква\", допълва Суши, чието истинско име е Дженифър Равало. На 22 юли Кобрата ще трябва да се яви отново пред комисията в Калиформия и да представи доказателства за приключването на курса. Ако той не изпълни условията, наказанието му ще бъде удължено на 12 месеца. Сподели:", "date": "2019.06.26", "title": "НОВА АТАКА СРЕЩУ КОБРАТА: Разпищолената Джени Суши решена да съсипе Пулев. Този път поиска... (ВИДЕО)"}
{"url": "https://pik.bg/%D0%BC%D0%B0%D0%B9%D0%BA-%D0%BF%D0%BE%D0%BC%D0%BF%D0%B5%D0%BE-%D0%BD%D0%B0%D1%81%D1%82%D1%8A%D0%BF%D0%B8-%D1%87%D0%B0%D1%81%D1%8A%D1%82-%D0%B7%D0%B0-%D0%BC%D0%B8%D1%80-%D0%B3%D0%BE%D1%82%D0%BE%D0%B2%D0%B8-%D1%81%D0%BC%D0%B5-%D0%B4%D0%B0-%D0%B8%D0%B7%D1%82%D0%B5%D0%B3%D0%BB%D0%B8%D0%BC-%D1%81%D0%B8%D0%BB%D0%B8%D1%82%D0%B5-%D1%81%D0%B8-%D0%BE%D1%82-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news851881.html", "text": "Washington Examiner, цитирано от \"Фокус\". Държавният секретар на САЩ Майк Помпео обяви, че Вашингтон е близо до споразумение с талибаните, което предвижда те да оттеглят подкрепата си за тероризма в замяна на обещанието американците да изтеглят войските си от Афганистан, съобщава изданието „Макар че дадохме на талибаните да разберат, че сме готови да изтеглим нашите сили, искам да съм ясен - все още не сме постигнали съгласие за време, за да направим това”, поясни Помпео пред репортери в американското посолство в Кабул. Помпей цитира „реалния напредък“ и каза, че САЩ са „почти готови да сключат проект на текст“, който ще очертае ангажиментите на талибаните, за да гарантират, че Афганистан никога вече няма да бъде безопасно убежище за терористи. „В светлината на този напредък започнахме дискусии с талибаните относно чуждестранното военно присъствие, което днес се основава на определени условия\". „Както заяви президентът Тръмп, след почти две десетилетия война в Афганистан, настъпи часът за мир“, каза Помпео, като допълни, че очакваното споразумение и последвалото изтегляне на американските войски ще „отвори вратата” за преки преговори между талибаните и подкрепяното от САЩ правителство в Кабул. „Ние не сме и няма да преговаряме с талибаните от името на правителството или народа на Афганистан. Напротив, ние работим, за да ги съберем на масата за преговори, за да решят заедно бъдещето на собствената им страна“, обясни първият дипломат на Вашингтон. Помпео даде оценката си на фона на съобщенията за убийството на още двама американски войници в Афганистан. С последните два смъртни случая общият брой на загиналите американци в Афганистан от началото на годината достигна до шестима, а считано от януари 2015 г., когато бе даден старт на мисията „Решителна подкрепа“ – 65. Сподели:", "date": "2019.06.26", "title": "Майк Помпео: Настъпи часът за мир, готови сме да изтеглим силите си от Афганистан"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%B3%D0%BE-%D0%B3%D0%B0%D0%B4%D0%B6%D0%B5%D1%82%D0%BE-%D0%BD%D0%B0-%D0%BF%D0%BE%D0%BB%D0%B8%D0%BD%D0%B0-%D0%B3%D0%B5%D1%80%D0%B3%D1%83%D1%88%D0%B5%D0%B2%D0%B0---%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%87%D0%BA%D0%B0%D1%82%D0%B0-%D0%BD%D0%B0-%D0%BF%D0%B8%D0%BF%D0%B8-%D0%B4%D0%B8%D0%BA%D0%BE%D0%B2%D0%B0-%D0%B2%D1%8A%D1%80%D1%82%D0%B8-%D0%BB%D1%8E%D0%B1%D0%BE%D0%B2-%D1%81-news851910.html", "text": "Бившата манекенка Полина Гергушева, която замени Петя Дикова като водеща на предаването й \"Култ\" по Би Ти Ви, е проектоснаха на прочута фамилия, научи ПИК. Амбициозната репортерка зае мястото на Пипи в началото на март, когато щерката на Аня Пенчева и Сашо Диков излезе в майчинство. Личният живот на една от най-лачените моми в частната телевизия е обвит с мистерия. Макар да има много обожатели из коридорите на Би Ти Ви, Гергушева не им обръщала внимание, тъй като била вярна на своя приятел Борис Мечкуев. 38-годишният бизнесмен е син на Веселин Мечкуев, който е член на Управителния съвет на Камарата на дизайнерите в България. Мечкуев-младши ръководи своето еднолично дружество с ограничена отговорност \"Експро инвест\", а заедно с баща си са собственици на общата им фирма \"Мечкуеви ко\". Предметът на дейност и на двете дружества е идентичен - изграждане на панаирни и изложбени щандове, пространствен графичен дизайн, интериорна и екстериорна реклама, хотелиерска, ресторантьорска и туристическа дейност... Любопитно е родословното дърво на любимия на Гергушева. Фирмата на баща и син всъщност носи името на дядото на фамилията - художника Антон Мечкуев, който е е един от първите приложни графици на България и първият българин, влязъл в световната енциклопедия \"Who's who in graphic art\", научи още ПИК. От портфолиото на фирмата на гаджето на Поли Гергушева става ясно, че негови клиенти са все големи и щедри компании, които инвестират огромни средства в рекламата на продуктите си - няколко световноизвестни автомобилни компании, сред които дори \"Мазерати\", и още - \"Хитачи\", \"Сименс\", \"Бош\", родните \"Каолин\", \"Теразик\", един мобилен оператори, а също и няколко банки, за които Мечкуеви проектират изложбени и мобилни щандове за различни изложения из цял свят. Избраникът на Поли, която на 19 години финишира като подгласничка на Антония Петрова в конкурса \"Мис България, инвестира в пътешествия, екстремни спортове и изживявания. Когато не е заета със задълженията си в телевизията, Гергушева го придружава. Преди време, например, влюбените си подарили райско изживяване в Занзибар. Сподели:", "date": "2019.06.26", "title": "САМО В ПИК: Ето го гаджето на Полина Гергушева - наследничката на Пипи Дикова върти любов с внука на световноизвестен художник (СНИМКИ)"}
{"url": "https://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D1%81%D1%8A%D1%81-%D1%81%D1%82%D1%80%D0%B0%D0%BD%D0%BD%D0%BE-%D1%85%D0%BE%D0%B1%D0%B8-news851915.html", "text": "Дейвид Камерън обичаше тениса, Тереза Мей – готвенето, а Борис Джонсън, който е фаворит в надпреварата за премиерския пост на Обединеното кралство, обичал да рисува… автобуси, предава Франс прес. \"Търся стари дървени кутии и ги изографисвам като автобуси\", довери 55-годишният претендент за шефския пост на консерваторите пред журналистка от \"Токрейдио\", съобщава БТА. Джонсън уточни и какви точно кутии му вършат работа, за да практикува своето хоби. \"Това са стари кутии, които навремето са съдържали две бутилки вино и следователно имат преграда. Аз ги превръщам в автобуси, даже слагам и пътници вътре! Нарисуваните хора, които се возят в моя екологичен транспорт, си изкарват чудесно, не дишат въглероден двуокис, нито газови изпарения. Така намалявам замърсяването на околната среда!\" Много британци изслушаха с недоумение отговорите на Джонсън. Според английския комедиен сценарист Саймън Блакуел Борис искал да намекне, че каквато и чудовищна глупост да си позволи да каже, британците пак щели да си го изберат за премиер!\" Други се усъмниха в истинността на споделеното от Джонсън и си помислиха, че е взел на подбив журналистката. Но се оказа, че феминистката Нимко Али, която е приятелка на партньорката на Борис, е виждала със собствените си очи дървените произведения на ексцентричния политик. Сподели:", "date": "2019.06.26", "title": "Борис Джонсън със странно хоби"}
{"url": "https://pik.bg/%D0%B1%D0%B5%D0%B1%D0%B5-%D0%B5-%D0%B2-%D0%BA%D1%80%D0%B8%D1%82%D0%B8%D1%87%D0%BD%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BC%D1%8A%D0%B6-%D1%81%D1%82%D1%80%D0%B5%D0%BB%D1%8F-%D0%BF%D0%BE-%D0%BD%D0%B5%D0%B3%D0%BE-news851959.html", "text": "10-месечно бебе е било откарано в болница по спешност, след като мъж е стрелял по него. Инцидентът се е случил в град Фресно в щата Калифорния по време на рожден ден. Според близки до полицията източници причината 23-годишният стрелец да опита да убие бебето е защото майката - 18-годишно момиче - не е проявила интерес към въпросния младеж, който постоянно флиртувал с нея по време на партито. Когато решила да си тръгва от събитието, на което е присъствало, момчето я подгонило и тогава младата жена бързо се качила в колата на неин приятел. Но още преди автомобилът да успее да потегли, мъжът е извадил пистолета и е стрелял три пъти, улучвайки телцето на 10-годишното бебе, съобщиха световните медии. По-късно младежът сам се е предал в полицията, заявявайки, че не съжалява за стореното. Не е ясно дали е бил под въздействието на алкохол или наркотици по време на стрелбата, но от полицията във Фресно разкриха, че това е вторият подобен инцидент, извършен от него. За щастие при първия случай никой не е пострадал. Сподели:", "date": "2019.06.26", "title": "Бебе е в критично състояние, след като мъж стреля по него"}
{"url": "https://pik.bg/%D1%82%D0%BE%D0%BB-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D1%82%D1%80%D1%8A%D0%B3%D0%B2%D0%B0-%D0%BF%D1%80%D0%BE%D0%B1%D0%BD%D0%BE-%D0%BD%D0%B0-16-%D0%B0%D0%B2%D0%B3%D1%83%D1%81%D1%82-news851917.html", "text": "Обратното броене до пускането на тол системата започна на 16 март. На 16 август ще сме готови. Това пробно пускане ще продължи три месеца. Това заяви професор Олег Асенов от АПИ пред Нова телевизия. Всички средства от тол системата отиват по специализирани сметки в БНБ, а след това в бюджета, увери експертът. \"Като оператор на системата искам тя да стане още днес, но има различни точки, които трябва да се изпълнят. В момента тече тестовия период. Принципът е, че трябва да се възстанови правилният модел на финансирането на пътищата в България“, подчерта Асенов. Той увери, че ще се върви към това с плавен преход. „Всяка държава има проблеми с тол системата си. Няма как да се случи по-добра икономика, ако нямаме добри пътища“, коментира представителят на АПИ. „Тестовете ще са за различните методи за таксуване на тежкотоварните камиони. Ще има три метод – на база на маршрутна карта, валидна 24 часа. Ще има възможност за отлагане на старта и с нея ще може да се планира маршрута“, каза още той. Сподели:", "date": "2019.06.26", "title": "Тол системата тръгва пробно на 16 август"}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0%D0%BB%D0%B0-%D0%B7%D0%B0-27-%D0%BC%D0%B8%D0%BD%D1%83%D1%82%D0%B8-%D0%B6%D0%B5%D0%BD%D0%B0-%D1%80%D0%B0%D0%B7%D0%BA%D0%B0%D0%B7%D0%B0-%D0%B7%D0%B0-%D0%BE%D0%BD%D1%8F-%D1%81%D0%B2%D1%8F%D1%82-news851943.html", "text": "Жителката на американския щат Аризона Тина Хайнс преживя внезапно спиране на сърцето, след което лекарите четири пъти я връщали към живота. За случая разказа племенницата й на страницата си в Инстаграм. До пристигането на спешните медици съпругът на Тина успял няколко пъти да я реанимира, възвръщайки й пулса. На път към болницата лекарите спасили пациентката с помощта на дефибрилатор. Както разказва самата Тина, тя е била в състояние на клинична смърт 27 минути. Веднага след събуждането си американката взела лист хартия и химикалка и написала: \"Той съществува\". Когато роднините помолили Тина да обясни какво има предвид, тя със сълзи на очи показала небето, разказва племенницата й По думите на Тина, по време на клиничната смърт, тя видяла фигура, стояща редом с леглото й, а зад нея имало яркожълта светеща врата, съобщава изданието LADbible. Сподели:", "date": "2019.06.26", "title": "Починала за 27 минути жена разказа за \"оня свят\""}
{"url": "https://pik.bg/%D0%B5%D1%81-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BC%D0%B0%D1%80%D0%BA%D0%B0%D1%82%D0%B0-%D1%87%D0%B5%D1%80%D0%BD%D0%BE%D0%BC%D0%BE%D1%80%D1%81%D0%BA%D0%B0-%D0%BA%D1%83%D1%85%D0%BD%D1%8F-news851879.html", "text": "В началото на 2020 г. се очаква брандът ''Черноморска кухня'' официално да бъде регистриран от ЕС като търговска марка. Идеята е до 2025-а година \"Черноморската кухня\" да влезе в топ 20 на световните класации за регионални кухни. Селекцията от блюда, продукти и сосове, характерни за Черноморския регион, вече е завършена, предаде БНР. Сподели:", "date": "2019.06.26", "title": "ЕС регистрира официално марката \"Черноморска кухня\""}
{"url": "https://pik.bg/%D0%BA%D0%B0%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D0%B1%D1%8A%D0%B4%D0%B8-%D0%B2%D0%BE%D0%B9%D0%BD%D0%B8%D0%BA-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-news851876.html", "text": "Видин ще бъде домакин на националната информационна кампания на Министерството на отбраната „Бъди войник“. От своя старт досега събития за привличане на кандидати за военна служба са проведени в 16 града в България - както големи областни центрове, така и по-малки населени места. Статичният показ на военна техника, оръжие и оборудване се посещава от хиляди граждани, а стотици младежи са се информирали за възможностите за служба в Българската армия. Това каза днес, 26 юни, заместник-началникът на отбраната генерал-лейтенант Димитър Илиев на пресконференция във Видин, на която запозна медиите с целите и досегашния ход на кампанията. „Онова, което видяхме досега е големият интерес към Българската армия и Въоръжените сили от страна на хора от всякакви възрасти. Много сме щастливи от това, че кампанията се посещава от много младежи. На практика ние създаваме условия те да се запознаят с особеностите на военната професия, да са информирани, да имат отношение към Българската армия и един ден да направят своя избор“, подчерта генерал-лейтенант Димитър Илиев. Събитията от кампанията „Бъди войник“ във Видин ще започнат в 16.00 ч. на 28 юни в Крайдунавския парк, където ще бъде разположена информационна борса за набиране на войници и матроси. В нея със свои щандове ще участват Сухопътните войски, Военновъздушните сили, Военноморските сили, Силите за специални операции, служба „Военна полиция“, Националната гвардейска част и Централното военно окръжие. По време на информационната борса всеки ще може да получи информация за същността на службата на кадровите войници, за обявените свободни места, за предстоящите конкурси и начините на кандидатстване. Младите хора ще могат от първа ръка, директно от хората в униформа да научат какво представлява службата в различните видове въоръжени сили. По същото време, отново в Крайдунавския парк гражданите ще могат да посетят статичния показ на военна техника, въоръжение и оборудване на Сухопътните войски. Членовете на патриотичен клуб „Бдинци“ ще се включат в събитието със своя експозиция на открити старинни оръжия. От 18.30 ч. пред паметника на Свободата в града ще започне концертът на Представителния ансамбъл на Въоръжените сили и Представителния духов оркестър на Сухопътните войски. Със свои изпълнения в него ще се включат мажоретният състав на училище по изкуствата „Св. Св. Кирил и Методий“, ансамбълът за народни песни и танци „Дунав“, изпълнители от клуба по спортни танци „Елит тим“. Събитието се реализира с любезното съдействие на Община Видин. Генерал-лейтенант Димитър Илиев подчерта, че провеждането на кампанията „Бъди войник“ е много важно в градове като Видин, където няма военно формирование и единствената възможност хората да видят отблизо Българската армия е именно чрез организирането на подобни събития. „Въздържаме се от отчитането на гръмки цифри и резултати, защото сме напълно наясно, че процесът с попълването на некомплекта в Българската армия е труден и е невъзможно да бъде решен в рамките на няколко месеца. Твърдо обаче мога да заявя, че вече виждаме положителни тенденции“, каза заместник-началникът на отбраната. Той акцентира и на предприетите промени в Правилника за прилагане на Закона за отбраната и Въоръжените сили на Република България, с които се съкращават някои срокове за назначаването на кандидати на военна служба, успешно издържали конкурсите за войнишки длъжности.. „Интересът към обявените свободни места за войнишки длъжности е различен, поради което с точни цифри резултатите ще бъдат обобщени след края на всички обявени конкурси за вакантни войнишки/матроски длъжности и информационни събития“, посочи генерал-лейтенант Димитър Илиев. За успеха на кампанията, обаче, говори и фактът, че вече има по-малки общински центрове и населени места, които заявяват желание да бъдат домакини на „Бъди войник“. Сподели:", "date": "2019.06.26", "title": "Кампанията \"Бъди войник\" ще се проведе във Видин"}
{"url": "https://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%B2-%D1%81%D0%B3%D1%80%D0%B0%D0%B4%D0%B0-%D0%B2%D1%8A%D0%B2-%D0%B2%D0%B8%D0%B5%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news851949.html", "text": "Четирима души са сериозно ранени при газова експлозия в сграда във Виена. При взрива е засегната и съседна сграда, съобщава Ройтерс. Фасадата на сградата, която се намира в четвърти район, е разрушена почти напълно, обясни говорител на противопожарните служби. Сподели:", "date": "2019.06.26", "title": "Четирима са ранени при експлозия в сграда във Виена (СНИМКИ)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B5%D1%82%D0%BE-%D0%B3%D0%BE-%D0%B2%D0%BD%D1%83%D0%BA%D0%B0-%D0%BD%D0%B0-%D0%B4%D0%BE%D0%B3%D0%B0%D0%BD-%D1%81%D0%BD%D0%B8%D0%BC%D0%BA%D0%B8-news850188.html", "text": "Първородният внук на Ахмед Доган навърши половин годинка, а за щастливия повод родителите му спретнаха изискано тераса-парти. Синът на Сокола – Демир, и половинката му Памела, които станаха родители на малкия Адмир на 13 декември миналата година, събраха приятели, за да почерпят за здравето на наследника си. Гордият дядо на едно от най-звездните бебета у нас не удостоил с присъствието си събитието, но пък пратил подаръка си предварително. Противно на твърденията, че почетният председател на ДПС не одобрява избора на снаха, който синът му направи, „Ретро“ научи, че Демир, Памела и Адмир са чести негови гости в Боянските сараи. За празненството по случай 6-месечието от раждането на най-новото попълнение в семейството на Сокола майката Памела отново се постарала и поръчала тематична украса за партито, решена в синьо и бяло. Като закачка тя купила за гостите не цяла, а половин торта, на която бе изписано името на Адмир. Приятелките ѝ затрупали бебока с маркови подаръци, сред които дизайнерски дрешки и аксесоари, невиждани играчки и специално гравирани за него аксесоари. Припомняме, че за снахата на Сокола се знае, че е дъщеря на един най-известните и богати футболни мениджър у нас – Николай Жейнов. Брюнетката произлиза от бургаско милионерско семейство, а нейният татко е сред най-успешните в бранша, но за разлика от конкурентите си Лъчезар Танев и Емил Данчев, не обича медийните изяви. Памела и Демир са заедно от малко повече от година. За пръв път признаха за връзката си на сватбата на негов близък приятел. Преди да срещне майката на първото си дете, Демир бе сред най-желаните богати ергени у нас. Той имаше връзки с не една или две красавици, но най-известната му бивша половинка е синоптичката Гергана Малкоданска. Все още обаче синът на политика не се е решил да мине под венчилото, макар вече да е татко. Сподели:", "date": "2019.06.26", "title": "САМО В ПИК И \"РЕТРО\": Ето го внука на Доган (СНИМКИ)"}
{"url": "https://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D1%80%D0%B5%D0%B4%D0%B0%D0%B4%D0%B5-%D0%BD%D0%B0-%D1%81%D1%8A%D0%B4-%D0%BC%D1%8A%D0%B6-%D1%80%D0%B0%D0%BD%D0%B8%D0%BB-%D0%B2%D0%B0%D1%80%D0%BD%D0%B5%D0%BD%D0%B5%D1%86-%D1%81-%D0%BF%D0%B8%D1%80%D0%B0%D1%82%D0%BA%D0%B8-news851869.html", "text": "Районната прокуратура във Варна предаде на съд 34-годишния Руслан Х., причинил четири средни телесни повреди на варненец заради запален огън – престъпление по член 129, ал. 1 от Наказателния кодекс, което се наказва с лишаване от свобода до 6 години. На 5 септември 2016 г. пострадалият варненец А.Р. и семейството му били на вилата си в местността Ален мак. В двора имало събрана шума и листа и мъжът решил да ги изгори. Тогава се появил непознат мъж, който разпоредил на собственика на имота да изгаси огъня. Непознатият бил подсъдимият Руслан. Между двамата започнал спор, при който собственикът на вилата обяснил, че огънят е малък. Непознатият отишъл някъде и се върнал. В краката на А.Р. паднало нещо и той се навел да види какво е. Установил, че това е пиратка със запален фитил. А. Р. се притеснил, че пиратката може да нарани него или тъща му, която също била на двора. Взел я, за да я хвърли надалеч, но тя гръмнала в ръката му. През това време 34-годишният Руслан Х. гръмнал още две-три пиратки в чуждия двор и избягал. Пострадалият А.Р. бил отведен в спешния център от своя съседка, където му била оказала медицинска помощ. Назначената по делото съдебномедицинска експертиза установила, че А.Р. е получил многофрагментно счупване на пръст, разкъсно-контузна рана, разкъсване на сухожилието на мускула на пръста, на тъпанчевата мембрана, травма на три пръста, довели до ампутация на последните им фаланги и др. Съдебните медици описали в експертизата четири средни телесни повреди, причинени от хвърлените от Руслан Х. пиратки. Предстои делото срещу подсъдимия да бъде насрочено за разглеждане във Варненския районен съд. Сподели:", "date": "2019.06.26", "title": "Прокуратурата предаде на съд мъж, ранил варненец с пиратки"}
{"url": "https://pik.bg/%D0%B4-%D1%80-%D1%82%D0%B0%D1%81%D0%B5%D0%B2-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D1%87%D0%B0%D0%BA%D0%B0-%D0%B1%D0%B5%D0%B1%D0%B5-%D1%81%D0%BD%D0%B8%D0%BC%D0%BA%D0%B0-news851954.html", "text": "Бебе ли чака актьорът Наум Шопов, който се прочу покрай ролята си на доктор Тасев в \"Откраднат живот\"? Преди минути актьорът-доктор показа снимка във Фейсбук, на която е с приятелката си Теа Минкова и точно пред коремчето й показва снимка на бебе от видеозон. Десетки коментари, честитки и споделяния събра фотосът само за 15-ина минути. Сред тях обаче не липсват и съмнения. Почитатели на д-р Тасев отбелязаха, че на снимката на видеозона бебето е доста голямо, а малкото коремче на гаджето на Шопов не предполага повече от точица. Сподели:", "date": "2019.06.26", "title": "Д-р Тасев от \"Откраднат живот\" чака бебе? (СНИМКА)"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D0%B2%D1%8A%D0%BB%D0%BD%D0%B0-%D0%BF%D0%BE%D0%B4%D0%BF%D0%B0%D0%BB%D0%B8-%D0%B5%D0%B2%D1%80%D0%BE%D0%BF%D0%B0-%D1%82%D0%B5%D1%80%D0%BC%D0%BE%D0%BC%D0%B5%D1%82%D1%8A%D1%80%D1%8A%D1%82-%D1%87%D1%83%D0%BF%D0%B8-%D0%B0%D0%B1%D1%81%D0%BE%D0%BB%D1%8E%D1%82%D0%BD%D0%B8-%D1%80%D0%B5%D0%BA%D0%BE%D1%80%D0%B4%D0%B8-%D0%B6%D0%B5%D0%B3%D0%B8%D1%82%D0%B5-%D1%81%D0%B5-%D0%B7%D0%B0%D1%81%D0%B8%D0%BB%D0%B2%D0%B0%D1%82---%D0%B7%D0%B0%D1%82%D0%B2%D0%BE-news851896.html", "text": "Температурите в голяма част от Европа днес се повишават, а летните горещини се засилват с прогнози за почти рекордна жега през следващите дни, предаде ДПА. Във Франция и Испания се очакват над 40 градуса по Целзий още преди пика, който метеоролозите прогнозират за утре и вдругиден, отбелязва Франс прес. Испанската метеорологична служба обяви за днес оранжева тревога в пет северни области, а в долината на река Ебро (Североизточна Испания) живакът в термометрите ще достигне 42 градуса. Оранжевата тревога ще се разшири утре до общо десет области в централната и североизточната част на страната. Според метеоролозите най-горещо ще е през уикенда, когато в някои райони се очаква да е до 44 градуса. Испанската обществена телевизия ТВЕ нарече този период \"адската седмица\". В две трети от Франция, главно на юг и на изток, максималните температури днес ще се движат между 35 и 39 градуса. Службата \"Метео Франс\" отбелязва, че толкова големи и продължителни жеги в страната не е имало от 1947 г, и предрича, че ще бъдат счупени месечни и дори абсолютни температурни рекорди, предаде БТА. Твърди се, че са затворени 50 училища. Германия също не е пощадена от горещините. В югозападната част на страната се очакват до 39 градуса, колкото и в Бранденбург - района около Берлин, където горски пожар е унищожил от понеделник 100 хектара. В четвъртък и петък безпрецедентната за месец юни гореща вълна, идваща от Сахара, ще се засили. Жегата продължава и нощем, което е характерно за горещниците. Вчера падна температурен рекорд в австрийската провинция Тирол, след като в Инсбрук бяха отчетени 36,7 градуса. В Швейцарския град Женева, където се очаква да бъде над 35 градуса, е отменено планираното за днес шествие по случай Празника на училищата. Училищата остават затворени и в Люксембург. В Италия се очаква да бъде най-горещо утре. Според сайта ИлМетео температурата в северозападната област Пиемонте може да достигне 42-43 градуса. Необичайно горещо е в Дания. Метеорологична станция на остров Фюн е отчела снощи т. нар. тропическа нощ, което означава, че температурата не е паднала под 20 градуса. Това е най-ранната тропическа нощ, регистрирана в страната от 19 години, съобщи Датският метеорологичен институт. Източна Европа също е засегната от жеги и лошо време. В Литва се очакват гръмотевични бури и силни ветрове. От началото на месеца в балтийската страна където термометрите отчетоха необичайните 35,7 градуса, са се удавили 27 души. Температурите по света се повишават поради глобалното затопляне, а с това нараства и вероятността от крайно горещи вълни, подчерта Лен Шафри, преподавател по климатология в университета в Рединг. Според специализирания институт по климатология в Потсдам всичките най-топли лета в Европа от 1500 г. са регистрирани през 21-и век. Сподели:", "date": "2019.06.26", "title": "ГОРЕЩА ВЪЛНА ПОДПАЛИ ЕВРОПА! Термометърът чупи абсолютни рекорди, жегите се засилват - затвориха 50 училища в \"адската седмица\""}
{"url": "https://pik.bg/%D0%BF%D0%BE%D1%80%D0%BE%D0%B9-%D0%BD%D0%B0%D0%B2%D0%BE%D0%B4%D0%BD%D0%B8-%D0%BA%D1%8A%D1%89%D0%B8-%D0%B2-%D0%BA%D0%BE%D1%82%D0%B5%D0%BB---%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D1%85%D0%BE%D1%80%D0%B0-news851953.html", "text": "Пороен дъжд наводни къщи в Котел, има евакуирани хора. В града има много материални щети и наводнени къщи, частично разрушени са асфалтовата настилка и тротоарите по улиците вследствие на обилните валежи от дъжд. Част от хората са евакуирани, други тепърва ще бъдат настанявани в хотели, защото има къщи, които са тотално наводнени. Все още пожарни екипи отводняват и почистват улиците, предаде Фокус. „Свикан е на помощ и екип от Сливен. Има налични четири багера, които се борят с наводнените улици, където пораженията са най-големи. В момента дъждът е спрял. В следващите дни ще се работи по отстраняването на материалните щети в града“, подчерта кметът Коста Каранашев. Сподели:", "date": "2019.06.26", "title": "Порой наводни къщи в Котел - евакуираха хора"}
{"url": "https://pik.bg/9-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D1%81%D0%BB%D0%B5%D0%B4-%D1%83%D0%B4%D0%B0%D1%80-%D0%BD%D0%B0-%D0%BA%D0%BE%D0%BB%D0%B0-%D0%B2-%D0%B4%D1%8A%D1%80%D0%B2%D0%BE-news851875.html", "text": "9-годишно момиченце е настанено за лечение в УМБАЛ-Стара Загора след катастрофа. Детето е с черепно-мозъчна травма и има опасност за живота му. Пътният инцидент е станал на 25 юни близо до павелбанското село Габарево. Лек автомобил, управляван от 36-годишна жена, излязъл от пътното платно и се блъснал в дърво. В резултат на удара, водачката получила натъртване в областта на главата. Жената е прегледана и освободена. С опасност за живота е пътуващото в колата 9-годишно момиченце, което е настанено в старозагорската болница. Шофьорката е тествана за употреба на алкохол с техническо средство, което отчело отрицателен резултат, съобщава Дарик. Сподели:", "date": "2019.06.26", "title": "9-годишно дете бере душа след удар на кола в дърво"}
{"url": "https://pik.bg/%D1%88%D0%BE%D1%84%D1%8C%D0%BE%D1%80-%D0%B8%D0%B7%D0%B2%D0%B0%D0%B4%D0%B8-%D0%BF%D0%B0%D1%82%D0%BB%D0%B0%D0%BA-%D0%BD%D0%B0-%D0%BA%D0%BE%D0%BB%D0%B5%D0%B3%D0%B0-%D1%81%D0%BB%D0%B5%D0%B4-%D1%81%D0%BF%D0%BE%D1%80-%D0%B7%D0%B0-%D0%BC%D0%B8%D0%BD%D0%B5%D1%80%D0%B0%D0%BB%D0%BD%D0%B0-%D0%B2%D0%BE%D0%B4%D0%B0-news851813.html", "text": "Шофьор заплаши свой колега с пистолет, след като между двамата е възникнал спор за товар, съобщават от полицията. Скандалът се е разиграл на 25 юни в двор на частна фирма. Тогава 53-годишният мъж от София е насочил пистолет срещу 51-годишен мъж от Кричим. За радост, не се е стигнало до използването на оръжието. Същевременно е подаден и сигнал в полицията, от където изпратили патрул на място. 53-годишният мъж е задържан за срок от 24 часа. Според запознати спорът е бил, заради това кой повече да натовари минерална вода на камиона си. Сподели:", "date": "2019.06.26", "title": "Шофьор извади патлак на колега след спор за минерална вода"}
{"url": "https://pik.bg/%D1%83%D1%87%D0%B5%D0%BD%D0%B8%D0%BA-%D0%BE%D1%81%D1%8A%D0%B4%D0%B5%D0%BD-%D0%BD%D0%B0-%D0%BF%D1%80%D0%BE%D0%B1%D0%B0%D1%86%D0%B8%D1%8F-%D0%B4%D1%8A%D1%80%D0%B6%D0%B0%D0%BB-%D0%B4%D1%80%D0%BE%D0%B3%D0%B0-%D0%BF%D0%BE%D0%B4-%D0%BB%D0%B5%D0%B3%D0%BB%D0%BE%D1%82%D0%BE-news851863.html", "text": "Единадесетокласник от Професионалната гимназия по туризъм „Никола Вапцаров“ в Кюстендил е осъден на пробация, след като на няколко пъти е хващан с наркотици, пише \"Струма\". Пред Районния съд в Кюстендил момчето се призна за виновно за това, че за периода от 07.02.2019 г. до 26.03.2019 г. в гр. Кюстендил, в условията на продължавано престъпление, е държало високорискови наркотични вещества – марихуана с общо тегло 15.71 грама, на обща стойност 94.26 лева. В началото на февруари на ул. „Ефрем Каранов“, при входа на Шесто основно училище, младежът е заловен с марихуана в левия джоб на якето му. Същия ден в обитавана от него и семейството му къща на ул. „Столетов“ №5 А в детската стая на втория етаж под леглото е открито в ляв джоб на носено от него яке високорисково наркотично вещество, реагирало на марихуана. Тя е била разпределена на 20 „фишечета”. На 26.03.2019 г. в гр. Кюстендил, на ул. „Синчец“ в кв. „Герена“, ученикът е заловен да носи в десния джоб на суичъра си марихуана с нетно тегло 0.82 грама, със съдържание на активен наркотично действащ компонент тетрахидроканабинол. Районният съд наложи на ученика наказание „пробация” за срок от 8  месеца. Освен това се възлагат и възпитателни грижи за условно осъдения на местната комисия за борба с противообществените прояви на малолетни и непълнолетни към община Кюстендил. Сторените по делото разноски в размер на 952.59 лева за две експертизи осъденият ученик трябва да възстанови по сметка на РУ – Кюстендил. Одобреното споразумение има силата на влязла в сила присъда. То е окончателно и не подлежи на обжалване. Сподели:", "date": "2019.06.26", "title": "Ученик осъден на пробация, държал дрога под леглото"}
{"url": "https://pik.bg/%D1%81%D0%BF%D0%B5%D1%86%D1%81%D1%8A%D0%B4%D1%8A%D1%82-%D0%BE%D1%81%D1%82%D0%B0%D0%B2%D0%B8-%D0%B2-%D0%B0%D1%80%D0%B5%D1%81%D1%82%D0%B0-%D1%81%D0%B5%D0%B4%D0%BC%D0%B8%D0%BD%D0%B0%D1%82%D0%B0-%D1%82%D1%80%D0%B0%D1%84%D0%B8%D0%BA%D0%B0%D0%BD%D1%82%D0%B8-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-news851960.html", "text": "Мотивът на съда да ги остави в ареста е опасността задържаните да извършат ново престъпление. Според съда тази мярка е най-доброто решение за Абдулгафур Тарахел, Мохамед Джафар Джафари, Садакат Маруф, Саидага Маруфхел, Ангел Иванов Трифонов, Нидал Мохамед Хисари и Стефан Пепов Димитров, които са обвинени за участие в организирана престъпна група в периода от 2017 г. до юни 2019-та, която се е занимавала с трафик на мигранти от Афганистан до Западна Европа, минавайки през България. Решението на спецсъда подлежи на обжалване пред Апелативен специализиран наказателен съд. Заседанието на въззивната инстанция е насрочено за 4 юли от 10 часа. Превеждането е извършвано по изключително опасен начин за живота и здравето на мигрантите. Те са превеждани през така наречените \"зелени граници“ - местности с гъсти гори. Той превеждал групата по канал от Турция към България през река Марица. На територията на България мигрантите били превозвани със специални бусове, като са ги укривали и настанявали в наемани секретни квартири в кв. \"Филиповци“ и кв. \"Орландовци“. Лицата престоявали от един до два дни на територията на страната с цел да не будят подозрение и да не се харчат допълнителни средства за тяхната прехрана и нощувка. Обвинените за участие в престъпна група за трафик на мигранти от Афганистан през България остават в ареста, реши специализираният наказателен съд след над 4 ч. заседание. \"Предстоят много следствени действия. Ще обжалваме това решение. Нещата не са изяснени още\", заяви Ефросина Кирилова, адвокат на един от задържаните. \"Всеки говори някакви неща, които са неясни, защото те са чужденци. Не може да се каже със сигурност за кого се отнася. Групата е от араби и афганистанци, които не знам как са си говорили помежду си”. Членовете на организираната престъпна група са превеждали големи групи лица от по 30-40 души, предимно чужди граждани – афганистанци, иракчани и пакистанци, от Турция през територията на Република България до \"зелена граница” със Сърбия. Дейността на престъпната група е започнала от Кабул, Афганистан, и се е ръководила от лице, което е било роднина на член на организираната престъпна група. Това лице е организирало набирането и транспортирането на мигрантите от Афганистан, през Иран до Турция, където те бивали посрещани от друго лице, което организирало ръководството на групата на територията на Турция. Сподели:", "date": "2019.06.26", "title": "Спецсъдът остави в ареста седмината трафиканти на мигранти"}
{"url": "https://pik.bg/%D0%B2-%D0%BF%D1%80%D0%BE%D0%B2%D0%B5%D1%80%D0%BA%D0%B0---%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B7%D0%B0%D0%B3%D1%83%D0%B1%D0%B8-%D1%81-03-%D0%BE%D1%82-%D1%88%D0%B0%D1%85%D1%82%D1%8C%D0%BE%D1%80-news851952.html", "text": "Лудогорец загуби с 0:3 от Шахтьор Донецк в контрола на австрийска земя. \"Орлите\" направиха колебливо първо полувреме, в което получиха два гола – първо Тете откри резултата в 3-ата минута, а Алън Патрик удвои в 28-ата, като и при двете попадения асистира Жуниор Мораеш. След почивката разградчани изравниха играта, но не успяха да стигнат до обрат в резултата. Даниил Сикан вкара трети гол за Шахтьор в 71-ата, след като Ренан не се намеси добре след силен удар на Тайсон. В предните си два спаринга в Австрия Лудогорец победи Триглав с 4:0 и Карабах с 2:0, акцентира \"Новспорт\".. Утре предстои проверка на \"орлите\" срещу Ботошани. Лудогорец - Шахтьор 0:3 0:1 Тете (3) 0:2 Патрик (28) 0:3 Сикан (71) Сподели:", "date": "2019.06.26", "title": "В проверка - Лудогорец загуби с 0:3 от Шахтьор"}
{"url": "https://pik.bg/%D0%BE%D1%82%D0%BA%D0%B0%D0%BA%D1%82%D0%BE-%D1%81%D0%BB%D0%B0%D0%B2%D0%B0%D1%82%D0%B0-%D0%B3%D0%BE-%D0%B2%D1%80%D1%8A%D1%85%D0%BB%D0%B5%D1%82%D1%8F-%D0%B3%D0%B0%D0%BB%D0%B8%D0%BD-%D1%81%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B0-%D0%B2-%D0%BC%D1%8A%D0%B6%D0%BA%D0%B0-%D0%BA%D0%B8%D1%84%D0%BB%D0%B0---%D1%87%D0%B0%D0%BB%D0%B3%D0%B0%D0%B4%D0%B6%D0%B8%D1%8F%D1%82%D0%B0-%D1%81-%D0%BF%D0%BE%D0%B2%D0%B5%D1%87%D0%B5-%D0%BA%D0%BE%D1%80%D0%B5%D0%BA%D1%86%D0%B8-news851671.html", "text": "Чалгаджията Галин се превърна в мъжка кифла. Добричлията се тунингова здраво - моделира си скули, боде устните с хиалурон и ходи на солариум. За близо 5 години или по-скоро, след като голямата слава го връхлетя в последните няколко от тях, Галин коренно се промени визуално и типично по кифленски взе да обръща прекалено много внимание на външния си вид. Съществени разлики се забелязват в снимките от началото на кариерата на Галин и тези от последно време. По примера на колежките си в лекия жанр, и Гальо е прибягвал до услугите на естетичната медицина, пише \"Хотарена\". Освен това се е научил и как НЕ трябва да се скубят мъжки вежди. Като сравним негов фотос от 2014 с такъв от 2019, виждаме, че сега устните му са много по-сочни от преди. Следователно - спринцовките с хиалурон играят по джуките на звездата от \"Пайнер\". Тенът му целогодишно е станал шоколадов, което внася яснота, че Галин е редовен клиент на солариумните кабинки. През 2014 година Галин е също с мускулеста и атлетична фигура както сега, но лицето му е широко и не се наблюдават скули. Днес забелязваме, че Галин си е направил такива, вероятно чрез инжекционна намеса. Е, топ изпълнителят очевидно смята, че поддържаната фигура не е предпоставка за задържане на представителите на силния пол в чалга шоубизнеса и затова е взел крути мерки. Или просто прокарва нова мода, която едва ли ще се понрави на истинските мъжкари. Сподели:", "date": "2019.06.26", "title": "ОТКАКТО СЛАВАТА ГО ВРЪХЛЕТЯ: Галин се превърна в мъжка кифла - чалгаджията с повече корекции от колежките си в \"Пайнер\" (СНИМКИ)"}
{"url": "https://pik.bg/%D0%BA%D0%BD%D0%B4%D1%80-%D0%BD%D1%8F%D0%BC%D0%B0-%D0%B4%D0%B0-%D0%BF%D0%B0%D0%B4%D0%BD%D0%B5%D0%BC-%D0%BD%D0%B0-%D0%BA%D0%BE%D0%BB%D0%B5%D0%BD%D0%B5-%D0%BF%D1%80%D0%B5%D0%B4-%D1%81%D0%B0%D1%89-news851756.html", "text": "Министерството на външните работи на Корейската народнодемократична република (КНДР) обвини Америка във враждебност към Пхенян и приведе като примери за това неотдавнашните американски доклади за предполагаем трафик на хора и религиозни репресии в Северна Корея. Цитирано бе и изявление на държавния секретар Майк Помпейо, че над 80 процента от икономиката на азиатската комунистическа държава  е под ударите на санкции. Министерството заяви, че всички това показва необузданото желание на САЩ да поставят Северна Корея на колене чрез санкции, а натискът не само че не намалява изобщо, а се засилва, и то още по-неприкрито. Дипломатическото ведомство на Пхенян посочи, че КНДР не е страна, която ще отстъпи пред санкциите. Това изявление напомня за пореден път, че Северна Корея продължава да изпитва недоверие към САЩ, въпреки че лидерът Ким чен-ун и президентът Доналд Тръмп неотдавна си размениха писма, отбелязва АП. Това показва, че двамата лидери се надяват да продължат дипломацията, макар че след провалилата се двустранна среща на върха в Ханой не е известно да е имало други официални срещи между двете страни. В събота Тръмп пристига на двудневна визита в Южна Корея. Северна Корея заяви днес, че няма да отстъпи пред санкциите на САЩ и обвини Вашингтон, че се опитва да я постави на колене, предаде АП. Сподели:", "date": "2019.06.26", "title": "КНДР: Няма да паднем на колене пред САЩ"}
{"url": "https://pik.bg/%D0%BF%D1%80%D0%BE%D0%BB%D0%B8%D0%B2%D0%B5%D0%BD-%D0%B4%D1%8A%D0%B6%D0%B4-%D0%BD%D0%B0%D0%B2%D0%BE%D0%B4%D0%BD%D0%B8-%D1%83%D0%BB%D0%B8%D1%86%D0%B8%D1%82%D0%B5-%D0%BD%D0%B0-%D1%82%D1%80%D0%BE%D1%8F%D0%BD-news851965.html", "text": "Проливен дъжд за кратко превърна в реки няколко улици в Троян, съобщи БТВ. За по-малко от час над града са се изсипали около 50 литра дъжд на квадратен метър. След бурята водата бързо се е оттекла. По информация на общинската власт наводнени сгради, щети и пострадали хора няма. Сподели:", "date": "2019.06.26", "title": "Проливен дъжд наводни улиците на Троян"}
{"url": "https://pik.bg/%D1%80%D0%B0%D0%BD%D0%B5%D0%BD%D0%B8%D1%82%D0%B5-%D0%BF%D1%80%D0%B8-%D0%B2%D0%B7%D1%80%D0%B8%D0%B2%D0%B0-%D0%B2-%D1%81%D0%B3%D1%80%D0%B0%D0%B4%D0%B0-%D0%B2%D1%8A%D0%B2-%D0%B2%D0%B8%D0%B5%D0%BD%D0%B0-%D0%B4%D0%BE%D1%81%D1%82%D0%B8%D0%B3%D0%BD%D0%B0%D1%85%D0%B0-12-news851962.html", "text": "12 души са ранени при експлозия в жилищна сграда във Виена, съобщи полицията в града. Двама души са били тежко пострадали в резултат на експлозия, която гръмна в жилищна кооперация в австрийската столица, още десет души са получили с леки наранявания, съобщи виенската полиция. Експлозията гръмна в жилищна сграда във Виена около 16:30 часа местно време, което е 17:30 часа българско. По-рано полицията съобщи, че в резултат на експлозия, която се е случила, вероятно поради изтичане на газ, четирима души са били сериозно ранени. „Броят на тежко ранените бе намален на двама. Десет души бяха леко наранени\", съобщи виенската полиция в „Туитър”. Според полицията, експлозията е довела до частично срутване на няколко етажа на най-малко една жилищна сграда, жителите на къщата са били евакуирани. Полицията блокира няколко съседни улици. Понастоящем повече от 50 полицейски служители участват в операции на място. Сподели:", "date": "2019.06.26", "title": "Ранените при взрива в сграда във Виена достигнаха 12"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D1%81%D0%BB%D0%B0%D0%B2%D0%B8-%D0%B1%D0%B8%D0%BD%D0%B5%D0%B2-%D1%80%D0%B0%D0%B7%D0%BF%D0%BB%D0%B0%D0%BA%D0%B0-%D0%B8%D0%BB%D0%B8%D0%B0%D0%BD%D0%B0-%D1%80%D0%B0%D0%B5%D0%B2%D0%B0-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%B5%D0%BB%D0%B8-%D0%B1%D0%B8%D0%BD%D0%B5%D0%B2%D0%B0-%D0%BD%D0%B0%D0%BF%D1%83%D1%81%D0%BD%D0%B0%D0%BB%D0%B0-%D0%B0-news851807.html", "text": "След като Федерацията по художествена гимнастика официално съобщи, че световната и европейска шампионка Елена Бинева прекратява кариерата си, Илиана Раева развълнува почитателите на най-нежния спорт с трогателни думи за талантливата грация. Вчера стана ясно, че дъщерята на Слави Бинев напуска ансамбъла по здравословни причини. Ели е в принудителна почивка от половин година, а за жалост лечението на травмата й не даде необходимия резултат тя да продължи с натоварения график. \"Това правилно решение го взе тя, Ели Бинева! Всички тайно се надявахме да не се стига до него. Наистина тайничко се надявахме.... Остава само година до голямата мечта на този забележителен отбор, който буквално подлуди света на художествената гимнастика - Олимпийските игри в Токио! Ели стана световна и европейска шампионка с този отбор, но и тя като съотборничките си тайничко вярваше, че може да бъде първата българска гимнастичка в историята на българската художествена гимнастика, която ще се окичи с олимпийски златен медал. Уви... Съдбата е избрала друг път за нея и това крехко и невероятно момиче го прие с цялото си достолепие на голям шампион, на голяма личност и на един истински мъдрец! От години и от опит вярвам, че Бог изпраща тежки изпитания на най-силните\", написа Раева в социалната мрежа. Своето решение Бинева съобщила на Илиана в залата, докато останалите грации тренирали на метри от тях.  Раева препредаде думите на Елена, които я трогнали до просълзяване. Седнали на пейката, Бинева тихо, за да не чуят момичетата, й казала следното: \"Госпожо, искам отборът да се готви спокойно, искам да приемат Ерика като неделима част от тях, искам да станат като юмрук и с нея, както бяха и с мен, искам да си мислят само за тренировките и състезанията! Не искам да живеят със страха, че на някое състезание, не дай Боже на Олимпиадата, аз пак ще се контузя и няма да можем да участваме! Не бих могла да живея с този Ад, че съм ги провалила заради контузия! Ако те спечелят, аз също ще съм спечелила! Ще съм тук всеки ден... до тях... с всички, да сме си заедно. На тях сега им трябва само спокойствие... Това е най-правилното решение...\". \"Гледах я, слушах я... седях безмълвно докато тя говореше и осъзнах, че и се възхищавах с всяка клетка на тялото си. Та тя толкова достойно и мъдро се разделяше с най-голямата мечта в живота си, мечтата на всеки спортист от нейния ранг - Олимпийските игри... Очите ми се напълниха със сълзи, които нямаше как да спра и те потекоха по лицето ми. Седяхме двете на пейката и си говорехме тихо, защото отборът на метри от нас тренираше! Разбира се, момичетата подозираха за разговора ни. Тя видя вълнението ми от думите й и ми се усмихна с красивите си очи, сякаш да ми даде кураж и да разбера по-бързо и по-лесно, че така трябва да стане. Че е взела своето решение. Хванах я за двете ръце и я прегърнах. Целунах я. Станахме и отидохме в треньорската стая, за да не нарушим тренировката на момичетата. Прегърнах я силно и и казах: \"Ели, красавицата ми... ти си един мъдрец... ти си уникална наистина.. Колко сила и мъдрост има в теб, момичето ми... Казахме си и други много истински, красиви важни неща. Малко по-късно се обадих на майка й. Казах й: \"Не знам дали знаеш, каква дъщеря имаш?!\" Тя е мъдрец, да знаеш, тя е мъдрец... Толкова трябва да се гордеете с нея!... Много ме респектира!\", разказа Раева. Сподели:", "date": "2019.06.26", "title": "ПЪРВО В ПИК: Дъщерята на Слави Бинев разплака Илиана Раева! Вижте как Ели Бинева напуснала ансамбъла, за да не го провали на игрите в Токио"}
{"url": "https://pik.bg/%D1%81%D1%80%D0%B0%D0%B2%D0%BD%D0%B8%D1%85%D0%B0-%D1%82%D0%B0%D0%BB%D0%B0%D0%BD%D1%82-%D0%BD%D0%B0-%D0%B1%D0%B5%D1%80%D0%B1%D0%B0%D1%82%D0%BE%D0%B2-%D1%81-%D1%80%D1%83%D1%81%D0%BA%D0%B8%D1%8F-%D0%BF%D0%B8%D0%B0%D0%BD%D0%B8%D1%81%D1%82-%D1%80%D0%B0%D1%85%D0%BC%D0%B0%D0%BD%D0%B8%D0%BD%D0%BE%D0%B2-news851923.html", "text": "Българче е един от най-талантливите пианисти в света! 17-годишният Николай Димитров има десетки награди от престижни конкурси и е изнасял международни концерти, а наскоро композира и собствена творба. Тя се казва \"Кармен - Фантазия и вариации\" по \"Кармен\" от Жорж Бизе и е посветена на класния му ръководител Сребрина Гуглева. Талантът на Николай е забелязан още преди години от Димитър Бербатов, който помага на русенчето чрез фондацията си за млади таланти. Наскоро Николай постига още един успех - приет е за студент в консерваторията \"Принц Клаус\" в Грьонинген (Холандия). Музикални експерти в Ниската земя са впечатлени от уменията и успехите на българчето, като го определят като един от най-талантливите пианисти в света. Появяват се и първите сериозни сравнения, като Николай е определен за новия Рахманинов. Сергей Василиевич Рахманинов е популярен руски пианист и композитор, ученик на Пьотър Илич Чайковски. Впечатляващото е, че Николай стига до студентството, след като за една взема две учебни години наведнъж като самостоятелен ученик. Успехът му по всички предмети е 6,00, а общият успех в дипломата заедно с матурата по български език и литература и професионалната квалификация като пианист-инструменталист е 5,89. Той е възпитаник на Национално училище по изкуствата \"Проф. Веселин Стоянов\" в Русе. Младежът е свирил в прочути зали по света като \"Карнеги хол\" в Ню Йорк, \"Роял Албърт хол\" в Лондон и \"Музикферайн\" във Виена. Бил е четири пъти солист на Русенската филхармония, както и на симфонични оркестри в Румъния и Гърция. Носител е на специалната награда за млад талант, която се връчва от БНР в рамките на церемонията \"Музикант на годината\" и на наградата на общината \"Русе XXI век\", пише ежедневник. Сподели:", "date": "2019.06.26", "title": "Сравниха талант на Бербатов с руския пианист Рахманинов"}
{"url": "https://pik.bg/%D0%BC%D0%BE%D1%83%D1%80%D0%B8%D0%BD%D1%8C%D0%BE-%D0%BD%D0%B5-%D0%B6%D0%B5%D0%BB%D0%B0%D0%B5-%D0%B4%D0%B0-%D0%B1%D1%8A%D0%B4%D0%B5-%D0%BC%D0%B5%D0%BD%D0%B8%D0%B4%D0%B6%D1%8A%D1%80-%D0%BD%D0%B0-news851929.html", "text": "Жозе Моуриньо изключи възможността да наследи Рафа Бенитес в Нюкасъл, след като се заговори, че е една от опциите за нов мениджър на \"свраките\". \"Ако получа предложение за 10-годишен договор и целта е да завършвам в първата половина на класирането на 7, 8 или 9 място, това не е за мен\", каза Специалния. \"Целта ми винаги и била да печеля и имам нужда от проект, който е насочен към подобни резултати\", добави Моу. 56-годишният португалец Моуриньо може и да не желае да поеме Нюкасъл, но редица негови колеги с радост ще парафират със \"свраките\", така опции пред клуба относно въпроса за нов мениджър не липсват. Говори се, че Клаудио Раниери и Джовани ван Бронкхорст са сред фаворитите са поста. Сподели:", "date": "2019.06.26", "title": "Моуриньо не желае да бъде мениджър на..."}
{"url": "https://pik.bg/%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D0%B8%D1%81%D0%BA%D0%B0-50-%D0%B1%D0%BE%D0%BD%D0%B0-%D0%BE%D0%B1%D0%B5%D0%B7%D1%89%D0%B5%D1%82%D0%B5%D0%BD%D0%B8%D0%B5-%D0%BD%D0%B5-%D0%B3%D0%BE-%D0%BF%D1%83%D1%81%D0%BA%D0%B0%D0%BB%D0%B8-%D0%BD%D0%B0-%D1%84%D0%B8%D1%82%D0%BD%D0%B5%D1%81-news851754.html", "text": "Затворник, излежаващ присъда в единични килия в затвора в Бобов дол, поиска рекордната сума от 50 000 лв. като парично обезщетение за заболяване от хемороиди и липсата на достъп до фитнес и телевизия. Вчера надзиратели от затвора в Бобов дол доведоха Костадин Илиев в Окръжен съд – Кюстендил с пранги на краката, специален колан и белезници на ръцете. За последните 2 години затворникът написал 9 жалби до Главна дирекция „Изпълнение на наказанията” (ГДИН) и началника на затвора за липсата на течаща вода в килията му и 6 жалби за липса на достъп до телевизия и фитнес зала. „Чувствам се дискриминиран. Нямам достъп до телевизия и фитнес залата, както останалите затворници. Поради липсата на самостоятелна тоалетна и течаща вода се разболях от хемороиди, имам кожни обриви. Готов съм да се подложа на медицинска експертиза, за да се докажат заболяванията ми”, заяви Илиев пред съдията по делото Галина Стоичкова. „В затвора има кабелна телевизия, но аз не мога да гледам с останалите в определената стая за това. В килията ми имам телевизор, три месеца чаках техникът да инсталира устройството, което ми донесоха близките, но той не дойде. Нямам достъп до общото помещение за игри. Нямам никакъв социален контакт в затвора. Нямам достъп до фитнеса, където ходят останалите. Поради заболяванията ми, които получих в затвора, и липсата на социален живот искам обезщетение от 50 000 лв. от ръководството на затвора – 25 000 лв. за здравословните ми проблеми и 25 00 лв. за разклатеното ми психологично здраве поради липса на контакт с останалите затворници и недопускането ми до фитнес зала”, заяви още Илиев. Той излежава присъда за тежко престъпление и е под строг режим в единична килия, съобщава \"Струма.бг\". Съдията по делото Галина Стоичкова изслуша затворника Костадин Илиев и поиска още доказателства по делото от юрисконсулт Граховска, която работи в затвора в Бобов дол. Следващото заседание беше насрочено за 24 септември. Тогава ще бъдат разпитани свидетели от двете страни. Сподели:", "date": "2019.06.26", "title": "Затворник иска 50 бона обезщетение, не го пускали на фитнес"}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0-%D1%80%D0%B5%D0%B4%D0%B0%D0%BA%D1%82%D0%BE%D1%80%D0%BA%D0%B0-%D0%BE%D1%82-%D0%BD%D0%BE%D0%B2%D0%B8%D0%BD%D0%B8%D1%82%D0%B5-%D0%BD%D0%B0-%D0%B1%D0%BD%D1%82-news851919.html", "text": "Почина редакторката от БНТ Анна Кандова. \"Днес екипът ни загуби един обичан колега - редакторът на емисиите в 12 и 16 часа Анна Кандова. Ани ни напусна внезапно, след кратко боледуване.\" Това съобщиха от националната телевизия. Дълги години в БНТ тя беше и редактор в новините на сутрешния блок. Ще я запомним като добър човек и прекрасен колега, който ще ни липсва в нюзрума и апаратната на студио 6. Поклонението ще бъде в събота от 13 часа в църквата \"Свети Седмочисленици\", съобщават още от телевизията. Сподели:", "date": "2019.06.26", "title": "Почина редакторка от новините на БНТ"}
{"url": "https://pik.bg/%D0%B4%D0%B5%D0%BD-%D0%BF%D0%BE-%D1%80%D0%B0%D0%BD%D0%BE-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8%D1%82%D0%B5-%D0%BE%D1%82-%D0%BC%D0%B0%D1%82%D1%83%D1%80%D0%B8%D1%82%D0%B5-%D0%B7%D0%B0-7-%D0%BA%D0%BB%D0%B0%D1%81-news851914.html", "text": "Ден по-рано Министерство на образованието е готово с резултатите от националното външно оценяване след 7 клас. Крайната дата за обявяването на резултатите бе 27 юни, но от министерството изненадаха кандидат-гимназистите още днес. Учениците вече ще могат да видят резултатите си от националното външно оценяване по български език и математика. Проверката става на адрес www.priem.mon.bg. Нужно е единствено да въведат входящ номер и код за достъп, който са получили от училището си. От 3 до 5 юли е срокът за подаване на документи за кандидатстване в гимназиите. Първото класиране излиза на 11 юли. Сподели:", "date": "2019.06.26", "title": "ДЕН ПО-РАНО: Излязоха резултатите от матурите за 7 клас"}
{"url": "https://pik.bg/%D1%80%D1%83%D1%85%D0%BD%D0%B0-%D1%81%D1%82%D1%80%D0%B5%D1%85%D0%B0-%D0%B8-%D1%87%D0%B0%D1%81%D1%82-%D0%BE%D1%82-%D0%B8%D0%B7%D0%BE%D0%BB%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news851851.html", "text": "Част от стрехата на Професионалната гимназия по битова техника се срути и откърти частично изолацията на една от фасадните стени на учебното заведение. Инцидентът е станал преди часове. За щастие, в двора не е имало ученици и учители и никой не е пострадал, каза пред „Марица” директорката Гергана Георгиева. Тя добави, че веднага са реагирали от Пожарната и районът е обезопасен. Директорката обясни, че сградата е била санирана преди 6 години по проект в рамките на инвестиционната политика на МОН. Отказа обаче да назове сумата, която е вложена, както и фирмата-изпълнител. Оттогава са изтекли всички гаранционни срокове, обясни директорката. Въпреки това е уведомила строителната фирма. Училищната сграда е застрахована. Предстои да се изясни дали това ще покрие щетата и да се търсят варианти за възстановяването й. Сподели:", "date": "2019.06.26", "title": "Рухна стреха и част от изолацията на гимназия в Пловдив"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA---%D1%82%D0%BE%D0%BF-%D1%84%D0%B8%D0%B7%D0%B8%D0%BA%D1%8A%D1%82-%D0%BF%D1%80%D0%BE%D1%84-%D0%B4%D0%B0%D1%87%D0%B5%D0%B2-%D1%80%D0%B0%D0%B7%D0%B1%D0%B8-%D0%BD%D0%B0-%D0%BF%D1%83%D1%85-%D0%B8-%D0%BF%D1%80%D0%B0%D1%85-%D0%BC%D0%B5%D1%80%D0%B0%D1%86%D0%B8%D1%82%D0%B5-%D0%BD%D0%B0-%D1%80%D0%B0%D0%B4%D0%B5%D0%B2-%D0%B7%D0%B0-%D0%B0%D0%B4%D1%80%D0%BE%D0%BD%D0%B5%D0%BD-%D0%BA%D0%BE%D0%BB%D0%B0%D0%B9-news851909.html", "text": "Изцепката на президента Радев, който поиска в България да бъде изграден умален модел на централата на ЦЕРН, предизвика лавина от коментари не само в социалните мрежи, но и сред българските учени физици. Радев поискал не само копие на колайдера, а и и лаборатория за адронна терапия, а в проекта да участват всички балкански държави. Това се случи по време на двудневното му посещение в Швейцария. ПИК потърси за коментар по темата известния учен и физик проф. Цветан Дачев, който е и ръководител на секция в БАН. - Доколкото четох, той иска макет на адронния колайдер, а не колайдер. По принцип и едното, и другото са трудно изпълними за България. Ако става дума за истински колайдер, там парите са ужасно много и България е невъзможно да го направи сама. А ако става дума за макет - макетът е хубаво нещо, само че отново не е ясно отново какво може да го прави човек. - Пак казвам - четох, че става дума за макет на колайдера, който не знам как ще бъде експониран. По принцип не съм специалист в тази област, занимавам се с космически изследвания основно. Така че не мога да преценя доколко макетът би могъл да служи за обучителни изследвания на студенти и ученици в по-горните класове... - Наистина е много трудно изпълнима една идея за колайдер. Има план за построяване на нов. Доколкото си спомням, ставаше дума за диаметър 100 километра. Това са непостижими неща. И 300 километра тръба, която трябва да бъде вакуумирана - нещо, което никак не е просто. Освен всичко останало, потокът отвътре трябва да се управлява със супермагнити. Работата не е никак проста. И затова и ЦЕРН го строи. ЦЕРН е организация на всички европейски държави и там малко или много се стичат пари, включително и български. Защото ние сме членове, както и в Дубна - и на двете места плащаме някакъв членски внос, вследствие на което можем да изпращаме там наши учени, които да специализира. - Казах ви, че съм прочел за макет, не за истински. И мисля, че Радев си дава реална сметка достатъчно много какво представлява колайдера. Още повече, че е бил там и е видял за какви неща става дума. Сподели:", "date": "2019.06.26", "title": "САМО В ПИК - Топ физикът проф. Дачев разби на пух и прах мераците на Радев за адронен колайдер: В България е невъзможно! Нужни са много пари и стотици километри"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%B0%D1%80%D0%BC%D0%B8%D1%8F%D1%82%D0%B0-news851948.html", "text": "Днес в сградата на УАСГ се проведе заключително обществено обсъждане на проекта за нов ПУП на Борисовата градина. На него присъства и адвокатът на ЦСКА Станислав Трендафилов. Ето какво заявява той, цитиран от \"Топспорт\": \"Нашият проект остава назад, при положение че е една съществена част от парка, а и е значим обект не само за София, но и за България, защото това е марката \"ЦСКА\". Професионалните организации не казаха нищо за цялостната спортна инфраструктура. Не съм чул един сериозен аргумент някой да каже защо пречи изграждането на един нов стадион или пълната реконструкция на стария стадион - без излизане от чашата на сегашния. Такова нещо няма. Чуваме бегло преосмисляне на становището, че ще се разреши изграждане на козирки за част от трибуните. Преосмисля се за реконструкция на това съоръжение. ЦСКА не е собственик на имота. Работим с държавата. Седим на една позиция с министър Кралев. От наша страна и дружеството собственик на съоръжението е постъпило предложение за промяна на проекта и считаме, че тя трябва да бъде приета. Това може да се проточи с години. Виждаме този проблем. Едно евентуално преразглеждане на плана доста би забавило процеса на евентуалното изграждане на стадиона. Борим се с всички юридически средства. Обществото стои зад нас, над 1 млн. души седят зад този проект, цяла София... Виждате, че днес в залата има повече фенове. Всички седят зад този проект. Ще се борим. Стадион ще има. Искаме да направим стадион. Той е от значение не само за София и парк \"Борисова градина\", но и за цялата държава, защото този стадион би приел мачове и на други български отбори от календарите на УЕФА и ФИФА. По принцип винаги седи варианта да се помисли за друг стадион, но това е чисто инвестиционно решение. С оглед, че това е домът и храмът, за нас не стои на дневен ред този стадион да го няма там. Няма такъв вариант. Ще има стадион на мястото на сегашния стадион. Стадионът може да бъде построен не толкова късно, но с оглед на процедурата, която дали нарочно или ненарочно се развива по този начин, вероятно ще имаме затруднения. Но пак казвам - стадион ще има. Към този момент чуждите инвеститори са убедени, че ЦСКА е един световен проект. Те знаят марката \"ЦСКА\", която е позната и в Европа. Така че към момента имаме тяхното намерение и готовност да инвестират. Не мога да ви отговоря колко биха чакали. Дори този инвеститор да се отдръпне от нашия проект, пак казвам: стадион ще има\". Сподели:", "date": "2019.06.26", "title": "Гореща информация за \"Армията\""}
{"url": "https://pik.bg/%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%B7%D0%BB%D0%B0%D1%82%D0%BE%D1%82%D0%BE---%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%B0%D1%82%D0%B0-%D0%BE%D1%82-6-%D0%B3%D0%BE%D0%B4%D0%B8%D0%BD%D0%B8-%D0%BD%D0%B0%D1%81%D0%B0%D0%BC-news851803.html", "text": "Цената на златото на световния пазар през последните седмици скочи до най-високите си н ива от август 2013 година, на фона на нарастващото търсене на безопасни активи и ако тази тенденция продължи, цената на ценния метал може да подмине 1500 долара за унция, според експерти, цитирани от РИА Новости. \"Цената на златото показва рязко покачване, зад което стоят фундаментални, спекулативни и технически фактори, к оито набират сила за продължаване на възходящия тренд\", каза Роман Антонов, главен анализатор в Promsvyazbank. Според него, забавянето на бизнес активността, световната търговия и растежа на БВП на САЩ само ще дадат импулс, който ще добави нестабилност на фондовите пазари и ще подкрепи котировките на метала. Цената на златото на световния пазар нараства бързо от началото на 2000-та година: от февруари 2001 г. до май 2006 г. цената се повиши почти три пъти - от 255 долара до 732 долара за унция, след което последва краткосрочен спад, но от 2007 г. до септември 2011 г. цената му се утрои , Абсолютният исторически максимум бе достигнат през септември 2011 г. - $ 1,923.7 за унция, но след година златото влезе в продължителен цикъл на спад - минимумът достигна $ 1,045 през декември 2015 г. Миналата седмица цената на златото на пазара се повиши до нивата от август 2013 г. - инвеститорите го купиха за хеджиране на рисковете. \"Сутринта на 21 юни тройунция злато се търгуваше на 1 409 долара, като по този начин реализираше най-амбициозната ни цел\", заяви старши анализаторът от „Алпари“ Анна Бодрова. Според нея шансовете за продължаване на положителната динамика остават, а нова цел може да бъде ниво от 1435 долара и дори 1500 долара в дългосрочен план. „В дългосрочен план подкрепата за пазара на злато идва от общия спад на доверието в политическите институции по света, в икономическата и финансовата система, от предстояща очаквана рецесия и общата девалвация на валутите . 1600 долара ще достигне цената \", обобщават някои анализатори. А други дори са убедени, че ако цената премине 1 500 долара, то тогава може да стигне и 1700 долара за унция. Сподели:", "date": "2019.06.26", "title": "Цената на златото - най-високата от 6 години насам"}
{"url": "https://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B1%D1%83%D1%84%D0%BE%D0%BD-%D0%BC%D0%BE%D0%B6%D0%B5-%D0%B4%D0%B0-%D0%BF%D0%B0%D1%80%D0%B0%D1%84%D0%B8%D1%80%D0%B0-%D1%81-news851926.html", "text": "Легендарният вратар Джанлуиджи Буфон е пред сензационно завръщане в Ювентус и то като футболист. От \"Скай Италия\" информират, че 41-годишният Буфон е в преговори с ръководството на \"бианконерите\" и е готов да помогне на тима през новия сезон и да бъде втори страж, тъй като Матия Перин иска да напусне Юве, за да може да играе по-редовно. Ако въпросното завръщане стане факт Джиджи, най-вероятно ще заеме и директорски пост в Ювентус обаче след края на сезон 2019/2020. За последно италианецът Буфон игра в ПСЖ. Сподели:", "date": "2019.06.26", "title": "СЕНЗАЦИЯ: Буфон може да парафира с..."}
{"url": "https://pik.bg/%D1%88%D0%BE%D0%BA-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D1%83%D1%87%D0%B8%D0%BB%D0%B8%D1%89%D0%B5-%D0%B7%D0%B0%D1%80%D0%B0%D0%B4%D0%B8-%D0%BF%D0%B0%D0%B4%D0%B0%D1%89%D0%B0-%D0%B8%D0%B7%D0%BE%D0%BB%D0%B0%D1%86%D0%B8%D1%8F-%D0%B8-%D0%BC%D0%B0%D0%B7%D0%B8%D0%BB%D0%BA%D0%B0-news851924.html", "text": "Опасен инцидент се случи в центъра на Пловдив. Рухна част от мазилката и изолацията на Професионалната гимназия по битова техника. По чудо няма пострадали при инцидента. Огромна част от изолацията се открътва от последния етаж на сградата около 11:30 ч. По това време в стаите учат около 250 деца. Най-близо е кабинетът на заместник-директора Цветелина Велкошанова , която чува стържещ звук „Чувам шум сякаш нещо пада от покрива поглеждам нагоре и виждам, че падат парчета,които се подпират на аварийната ни стълба”, разказва пред Би Ти Ви Цветелина Велкошанова. Незабавно учениците са били евакуирани и отведени на безопасно разстояние, след това са върнати в сградата, където продължават да учат с намалени часове. „Сигнализирах на 112. Екип на пожарната дойде бързо и предприеха действия за отстраняването на тези плоскости, които обяха опасно надвиснали във въздуха”, разказва директорът на училището Гергана Георгиева. По време на инцидента на спортната площадка е нямало деца. Учителите и охранителите са обезопасили пространството около сградата, когато мазилката е започнала да пада. Сградата е санирана преди шест години. Гаранцията на изолацията е изтекла ,но училището има застраховка. Ще търси помощ и от Министерството на образованието за ремонта на сградата. Сподели:", "date": "2019.06.26", "title": "ШОК В ПЛОВДИВ: Евакуираха училище заради падаща изолация и мазилка"}
{"url": "https://pik.bg/%D0%B3%D0%BE%D0%BB%D1%8F%D0%BC%D0%BE%D1%82%D0%BE-%D0%BB%D0%B0%D0%BF%D0%B0%D0%BD%D0%B5-%D1%80%D1%83%D0%BC%D0%B5%D0%BD-%D0%B3%D0%B5%D1%87%D0%B5%D0%B2-%D1%81%D0%B5-%D0%B8%D0%B7%D1%81%D1%83%D0%BB%D0%B8-%D0%B7%D0%B0-%D0%B8%D0%B7%D1%86%D0%BE%D1%86%D0%B0%D0%BD%D0%B8%D1%82%D0%B5-%D0%BE%D1%82-%D0%B1%D1%81%D0%BF-%D1%81%D1%83%D0%B1%D1%81%D0%B8%D0%B4%D0%B8%D0%B8-%D0%BD%D0%BE-%D0%BC%D1%8A%D0%BB%D1%87%D0%B0-%D0%BA%D0%B0%D1%82%D0%BE-%D0%BF%D0%B0%D1%80%D1%82%D0%B8%D0%B7%D0%B0%D0%BD-news851927.html", "text": "Проф. Румен Гечев се оправда за похарчените пари от БСП, които са надхвърлили субсидията, с това, че парите се дават на партиите, за да се похарчат за тяхната дейност. Но не засегна въпроса за това защо си траят, когато са лапнали вместо по 11 по 13 лева на глас. Гечев отиде и по-далеч, като се нахвърли върху министерството на финансите, което, по думите му, носело вината за превишената субсидия. Депутатът от БСП се нахвърли и на ГЕРБ, като посочи, че на ГЕРБ приятелите били наклякали около еврофондовете и чрез съответните механизми се финансирали отвсякъде. Затова им било все тая какви пари от субсидии взимат. Имали пари на депозит и се хвалели с натрупаните лихви, според Гечев. Пред бТВ той обвини и медиите, че преследвали и следили 24/7 премиера и неговите обиколки. \"Няма да сбъркаме, ако кажем, че ГЕРБ контролират повечето средства за масова информация. Прекаляват, но това си е техен избор.\", изцепи се Гечев. ГЕРБ контролират медиите и нямат нужда от телевизия, но ние имаме нужда от телевизия, за да си предаваме идеите. Разходите на БСП се проверяват от Сметната палата и други институции, допълни той. Става дума за политически атентат, защото БСП е основният опонент на ГЕРБ, и заедно с други партии ни нападат, тъй като сме голяма заплаха, посочи икономистът. Убийствено е да ти намалят бюджета 11 пъти, каза той. Не приемам, че премиерът не е запознат със сделката за ЧЕЗ и министрите заявиха, че това е работа на независимите институции. Като бивш вицепремиер на България не мога да си представя, че ДАНС, КЕВР, МВР няма да даде информация на премиера. Подписвам се, че тези институции са информирали правителството за това как върви сделката. За мен, като икономист, е много важно решението на КФН. Те ще кажат дали компанията има капацитета да купи ЧЕЗ, посочи Гечев. Той се извъртя и за връщането в парламента на червените - седнали пак на банките, тъй като там им било мястото. Но това, че предизборно социалистите се размотаваха с месеци извън залата, очевидно за него не е проблем. Сподели:", "date": "2019.06.26", "title": "ГОЛЯМОТО ЛАПАНЕ: Румен Гечев се изсули за изцоцаните от БСП субсидии, но мълча като партизанин, когато партията прибираше по 13 лв. за глас"}
{"url": "https://pik.bg/%D0%B8%D0%B7%D0%B2%D0%B5%D1%80%D0%B3-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B8%D0%BB-%D0%BF%D0%BE%D1%80%D0%BD%D0%BE%D1%81%D0%BD%D0%B8%D0%BC%D0%BA%D0%B0-%D0%BD%D0%B0-%D0%B4%D0%B5%D1%82%D0%B5-%D0%BE%D1%82-%D1%84%D0%B0%D0%BB%D1%88%D0%B8%D0%B2-%D0%BF%D1%80%D0%BE%D1%84%D0%B8%D0%BB-news851858.html", "text": "Това съобщиха от Съдебна палата – Пловдив. Съдът призна подсъдимия Християн Н., на 37 г., за виновен в това, че на 19 март 2018 г. в Пловдив е разпространил чрез фалшив потребителски профил в Интернет, в социалната мрежа \"Фейсбук\", порнографски материал – снимка, като за създаването му е използвано лице, ненавършило 18-годишна възраст, като файлът е изпратен на Н.С, на 14 г. - престъпление по чл.159 ал.4 т.1 вр. ал.1 от НК. Наказанието в размер на една година лишаване от свобода е резултат от приложението на чл. 58а, ал.1 от НК, съгласно който, когато подсъдимият признае изцяло фактите, изложени в обвинителния акт, определеното от съда наказание лишаване от свобода по силата на закона се намалява с една трета. Присъдата подлежи на протест и обжалване в 15-дневен срок пред Окръжен съд – Пловдив. Районен съд – Пловдив в процедура, преминала по реда на съкратеното съдебно следствие, наложи на подсъдимия Християн Н. наказание лишаване от свобода в размер на една година, като на основание чл. 66 ал.1 от НК отложи изпълнението на наказанието с изпитателен срок от четири години, както и глоба в размер на 1000 лева. Сподели:", "date": "2019.06.26", "title": "Изверг от Пловдив разпространил порноснимка на дете от фалшив профил"}
{"url": "https://pik.bg/%D0%BF%D0%B0%D0%BD%D0%B8%D0%BA%D0%B0-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D1%81%D1%82%D1%80%D0%B0%D1%88%D0%B5%D0%BD-%D0%BD%D0%B0%D0%B4%D0%BF%D0%B8%D1%81-%D1%86%D1%8A%D1%84%D0%BD%D0%B0-%D0%BD%D0%B0-%D0%B2%D0%B8%D0%B4%D0%B5%D0%BE%D0%B5%D0%BA%D1%80%D0%B0%D0%BD-%D0%B4%D0%BE-%D0%B5%D0%BF---%D0%BF%D0%BB%D0%B0%D1%88%D0%B0%D1%82-%D1%81-%D0%B0%D1%82%D0%B5%D0%BD%D1%82%D0%B0%D1%82-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BE%D1%82--news851938.html", "text": "Белгийската прокуратура издирва автор на надпис, в който се предупреждава, че тази вечер в Брюксел ще има атентат на централния площад \"Гран плас\", съобщиха местни медии. Надписът се е появил снощи на екран до Европейския парламент. Властите са иззели записите от камерите за наблюдение в околностите. Прокуратурата се стреми да установи възможно най-бързо кой е автор на текста, за да прецени дали съществува действителна заплаха. Според надписа атентатът е насрочен за 18.00 ч. днес (19.00 ч. българско време). Разпространени снимки на въпросния надпис показват, че той е на английски език и е подписан от \"Абула Хакими\". Името на Брюксел в надписа е изписано неправилно, а по-нататък се чете, че ударът ще бъде извършен от някой \"с неонова блуза\". Предполага се, че автор на надписа е бил някой от посетителите на сградата на ЕП. Информацията бе потвърдена от говорителя на брюкселската прокуратура Дени Гьоман. Преди дни белгийските власти задържаха местен гражданин, за когото се твърди, че подготвял терористичен удар срещу посолството на САЩ в Брюксел. Задържаният е привлечен към отговорност, но отрича повдигнатите обвинения. Според прокуратурата той е бил в готовност да нанесе удар съвсем скоро и е бил под наблюдението на службите за сигурност. Сподели:", "date": "2019.06.26", "title": "Паника в Брюксел: Страшен надпис цъфна на видеоекран до ЕП - плашат с атентат в центъра от 18 ч."}
{"url": "https://pik.bg/%D0%BD%D0%B0%D1%81%D1%82%D0%B0%D0%B2%D0%BD%D0%B8%D0%BA%D1%8A%D1%82-%D0%BD%D0%B0-%D1%80%D1%83%D0%B6%D0%BE%D0%BC%D0%B1%D0%B5%D1%80%D0%BE%D0%BA-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-news851936.html", "text": "Треньорът на Ружомберок Ян Хаспра сподели мнението си за Левски. Наставникът обяви пред местно издание, че шансовете на тима му срещу \"сините\" в първия предварителен кръг на Лига Европа са 50/50. \"Очаква ни тежък съперник. Шансовете ни са 50/50. Искаме да продължим. Бях почитател на българския футбол, но в момента той преживява криза\", коментира Хаспра. Сподели:", "date": "2019.06.26", "title": "Наставникът на Ружомберок с тежки думи"}
{"url": "https://pik.bg/%D1%81%D1%82%D1%80%D1%8F%D1%81%D0%BA%D0%B0%D1%89%D0%B8-%D1%86%D0%B8%D1%84%D1%80%D0%B8-%D0%B2%D1%81%D0%B5%D0%BA%D0%B8-%D1%87%D0%B5%D1%82%D0%B2%D1%8A%D1%80%D1%82%D0%B8-%D1%81%D1%82%D1%83%D0%B4%D0%B5%D0%BD%D1%82-%D1%83-%D0%BD%D0%B0%D1%81-%D0%B5-%D1%83%D0%BF%D0%BE%D1%82%D1%80%D0%B5%D0%B1%D1%8F%D0%B2%D0%B0%D0%BB-%D0%B4%D1%80%D0%BE%D0%B3%D0%B0-news851847.html", "text": "Стряскащите данни са от изследване на Националния фокусен център за наркотици и наркомании, което се публикува по повод Световния ден за борба с наркоманията - 26 юни 2,3% от студентите отбелязват, че са употребявали някакво наркотично вещество 12 месеца преди провеждане на проучването, като най-голям дял са употребявали марихуана (10,7%), хашиш (2,7%), амфетамини (2,1%) и кокаин (2,0%). През последните 30 дни преди анкетата делът на посегналите към някакъв вид дрога е спаднал на 6,3%, като най-голям дял от студентите ползват марихуана (5,5%) и хашиш (1,2%), както и синтетични канабиноиди (0,7%), кокаин (0,6%), амфетамини (0,6%) и екстази (0,5%). Най-висок процент от отговорилите посочват, че през последните 30 дни ежедневно или почти ежедневно са употребявали канабис (0,9%), както и синтетични канабиноиди (0,2%), метамфетамини (0,2%) и екстази (0,2%). Най-често студентите започват да употребяват наркотици на 16-18 години, като 11,9% от тях са посочили, че на тази възраст за първи път са употребили канабис, 2,8% – амфетамини, 1,9% – кокаин, 1,6% – екстази и 1,5% – метамфетамини. В по-ранна възраст (13-15 години), когато става дума за първа употреба на някакво наркотично вещество, отново изпъква употребата на канабис (5,0%), а също и на амфетамини (0,5%), синтетични канабиноиди (0,4%), кокаин (0,3%). Първата употреба на студентите на някакво наркотично вещество най-често се е случила на купон, парти (3,7%), както и в домашна обстановка у приятели, на улицата, в градинка, парк и в дискотека. Само 0,9% от студентите посочват, че са инжектирали наркотично вещество, а 2,8% са управлявали моторно превозно средство след употреба на наркотици. 22,9% предполагат, че има вероятност в бъдеще да употребят канабис, за 6,9% тази вероятност е голяма. По отношение на останалите вещества, вероятността за бъдеща употреба се оценява на 16,0%, като за 3,1% тя е голяма. За 61,1% от студентите в страната редовното пушене на канабис представлява голям риск за здравето, а само 5,1% са на мнение, че няма риск. 11,1% смятат, че няма риск за здравето и когато пушат редовно наргиле. Само 2,1% от студентите определят редовната употреба на кокаин като нерискова. 4,7% приемат употребата на екстази, а 1,8% – употребата на хероин. Според 82,0% от анкетираните употребата на наркотици е проблем за обществото ни, а само 7,4% са на противоположното мнение. Много български младежи влизат в университета с навика да посягат към дрогата. Всеки четвърти студент у нас е употребявал някога някакво наркотично вещество.  Най-често това е марихуана (22,9%), после следват хашиш (7,4%), амфетамини (4,8%), кокаин (4,1%), екстази (3,3%), метамфетамини (2,7%), синтетични канабиноиди (2,2%), а комбинация на две и повече вещества са посочили 2,1%. Сподели:", "date": "2019.06.26", "title": "СТРЯСКАЩИ ЦИФРИ:  Всеки четвърти студент у нас е употребявал дрога"}
{"url": "https://pik.bg/%D0%B4%D0%BC%D0%B8%D1%82%D1%80%D0%B8%D0%B9-%D0%BF%D0%B5%D1%81%D0%BA%D0%BE%D0%B2-%D0%BD%D0%B5-%D1%81%D0%B5-%D0%BF%D1%80%D0%B5%D0%B4%D0%B2%D0%B8%D0%B6%D0%B4%D0%B0-%D0%BF%D1%80%D0%B8%D0%B5%D0%BC%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%BE%D0%BA%D1%83%D0%BC%D0%B5%D0%BD%D1%82-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%BF%D1%83%D1%82%D0%B8%D0%BD-%D0%B8-%D1%82%D1%80%D1%8A%D0%BC%D0%BF-news851860.html", "text": "Държавният глава на Руската федерация Владимир Путин и неговият американски колега Доналд Тръмп може да проведат отделна среща „с определено съдържание\" по време на форума на върха на Г-20 в Осака, но не се предвижда подписване на изявление за резултатите от тези преговори. Това заяви пред журналисти говорителят на Кремъл Дмитрий Песков, предават TACC и Агенция \"Фокус\". Според него страните продължават да „работят по подготовката на евентуална среща\". В отговор на въпрос дали става дума за отделна среща или разговор във формат „на крак”, говорителят на Кремъл каза: „Не изключваме възможността за провеждане на отделна среща между Путин и Тръмп с определено съдържание“. Песков добави, че подписването на изявление за резултатите от тези преговори не е планирано. „Няма подготовка на документи\", поясни той. Сподели:", "date": "2019.06.26", "title": "Дмитрий Песков: Не се предвижда приемането на документ след срещата между Путин и Тръмп"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B6%D0%B5%D0%BD%D0%B8-%D0%B8%D0%B7%D0%BD%D0%B5%D0%B2%D1%8F%D1%80%D0%B0%D1%82%D0%B0-%D0%BC%D0%BE%D0%B6%D0%B5-%D0%B4%D0%B0-%D0%BE%D1%81%D0%B2%D0%B5%D0%B6%D0%B8-%D0%B1%D1%80%D0%B0%D0%BA%D0%B0-%D0%B2%D0%B8-news851750.html", "text": "Средната възраст, на която дамите започват да си търсят любовник, обикновено е над 30-годишна възраст. Докато за мъжете изневярата е търсене на нещо ново и неизвестно, което ще им донесе разнообразие, за жените това е опит да запълнят това, което половинката им не им осигурява - финансова, емоционална или някаква друга нужда. Много често представителките на нежния пол изневеряват дори от отчаяние. Появата на нов мъж в живота на омъжената жена я кара да се промени кардинално. Тя отново започва да се грижи за себе си, спира да ходи на работа със старите си дънки и удобни маратонки, в гардероба й отново започват да се появяват секси роклички, отново започва да посещава салоните за красота и всеки ден изглежда на 100%. Понякога съпругът й дори не разбира какво се случва, защото половинката му продължава да се държи почти безупречно. Тя е прекрасна домакиня, изглежда по-добре, винаги е в добро настроение и има по-малко оплаквания. Дори самочувствието й става по-голямо. И всичко това, защото вече не е толкова привързана към мъжа си и не се страхува да го загуби и защото е щастлива от новата си връзка. И тъй като там получава достатъчно от това, от което се нуждае, вече не е толкова зависима от съпруга си. Редом с това обаче се появява и вината, която започва да изпитва към мъжа и децата си, както и страхът, че всички ще разберат за любовната й афера. Двойнственият живот бързо изпива силите й и тя отново се връща към нормалното си съществуване. Изглежда, че този въпрос не се нуждае от обяснение. Но рано или късно, абсолютно всяка жена се замисля защо да не поживее за себе си и колко дълго може да отхвърля ухажването на някой Дон Жуан. Съществуват много причини за изневярата, включително и липсата на внимание. Определящият фактор обаче си остава сексът. С времето отношенията между съпрузите стават скучни и дори ролевите игри спират да им носят удоволствие. Мъжете много бързо свикват с партньорките си и спират да им правят комплименти и да задоволяват желанията им. А любовникът винаги се стреми да угоди на любимата си. Освен това, романтиката винаги е приятна. Общуването също е една от причините, които карат обвързаните дами да погледнат встрани. Приятните срещи с приятелки не могат да заменят удоволствието, което носи общуването с един мъж. Вкъщи разговорите винаги се въртят около проблеми, а разговор за любима книга или просто да поговорите на различни теми почти не се получава. Ако търсите някой, с когото да поговорите по други теми, които са важни за вас, той трябва да на вашето интелектуално ниво. Само тогава и на двамата ще ви е интересно, но може и да се влюбите... Смачканото самочувствие също може да подтикне една жена към изневяра. Време е да обобщим: жени, момичета, помнете! Ако вече сте се омъжили и имате деца, не означава, че сте заточени в манастир и единствените ви задължения се свеждат до прането, чистенето, готвенето и бърсането на сополи. Не си заслужава непрекъснато да тормозите мъжа си и да го молите за ласки и любов. Обичайте се и ако нещо не ви устройва, не си мълчете и не се лишавайте от удоволствия. Преди да започнете нова връзка, е добре да помислите. Може просто да се налага да поговорите със законната си половинка и да разрешите всички проблеми. Струва ли си все една омъжена жена да си хване любовник? За какво й е нужен на една омъжена жена любовник? С годините брачен живот жената забравя за себе си и живее само заради семейството си. А появата на любовника я кара да си спомни за младостта и да помисли за себе си. Сподели:", "date": "2019.06.26", "title": "ВНИМАНИЕ, ЖЕНИ! Изневярата може да освежи брака ви"}
{"url": "https://pik.bg/%D0%BD%D0%B5-%D0%BF%D1%80%D0%B8%D0%B5%D1%85%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D1%88%D0%B5%D1%84%D0%B0-%D0%BD%D0%B0-%D0%BD%D0%B5%D0%BA-%D0%BF%D0%B5%D1%82%D1%8A%D1%80-%D0%B8%D0%BB%D0%B8%D0%B5%D0%B2-news851944.html", "text": "Съветът на директорите на „Български Енергиен Холдинг“ ЕАД не прие подадената преди седмица оставка на Петър Илиев от длъжността му като изпълнителен директор на „Национална Електрическа Компания“ ЕАД, съобщава Нова телевизия. Илиев депозира оставката си в деловодството на „Български Енергиен Холдинг” ЕАД миналата седмица. Това се случи на фона на поредица скандали, в които бе замесено името на Илиев, но не бяха посочени мотиви за това решение. Сподели:", "date": "2019.06.26", "title": "Не приеха оставката на шефа на НЕК Петър Илиев"}
{"url": "https://pik.bg/%D1%80%D0%B5%D0%BA%D0%BE%D1%80%D0%B4-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D1%85%D0%B2%D0%B0%D0%BD%D0%B0%D1%85%D0%B0-%D1%88%D0%BE%D1%84%D1%8C%D0%BE%D1%80-%D1%81-417-%D0%BF%D1%80%D0%BE%D0%BC%D0%B8%D0%BB%D0%B0-news851812.html", "text": "При проверка на 25 юни пробата за алкохол се оказала положителна - 4,17 промила. Полицията във Враца задържа 33-годишен водач на лек автомобил за шофиране след употреба на алкохол. Преди дни полицията започна засилени проверки за нарушения на пътя в цялата страна. Сред приоритетите е контролът на водачи, употребили алкохол и наркотични вещества. Сподели:", "date": "2019.06.26", "title": "РЕКОРД ВЪВ ВРАЦА: Хванаха шофьор с 4,17 промила"}
{"url": "https://pik.bg/%D0%BD%D0%B5-%D0%B5-%D0%BC%D1%8A%D0%B6-%D0%B8%D0%B2%D0%B0-%D0%B5%D0%BA%D0%B8%D0%BC%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B9-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B2%D0%B0-%D0%B1%D1%83%D1%80%D1%8F-%D0%B2-%D1%81%D1%8A%D1%80%D1%86%D0%B5%D1%82%D0%BE-%D0%B9-%D1%81%D0%BD%D0%B8%D0%BC%D0%BA%D0%B0-news851829.html", "text": "Дара, дъщерята на Дими от \"Сленг\" и Ива Екимова, вчера навърши празнува рожден ден. Талантливата певица навърши 17 години. По този повод майка й сподели в социалната мрежа: \"Денят обещаваше да бъде слънчев! В 10.10 ч. се появи тя и небето притъмня, лятото изсипа цялата си благодат върху пътя й! За да плува свободно в житейското си море, а в моя живот се появи смисълът! Оттогава тя е бурята в сърцето ми, слънцето в душата ми, щастието в мислите ми! Бъди благословена, Дара! Следвай сърцето си и не се отказвай от мечтите си! Когато си на правия път, Бог постила своята благословия, за да са леки стъпките ти и винаги праща ангели, които да те носят на крилете си! Честити 17, дъщериче-птиче!\". В разгара на летния сезон Дара Екимова не се е отдала на море и релакс, а работи усилено по новата си песен, който ще бъде готово съмсем скоро, научи ПИК. Сподели:", "date": "2019.06.26", "title": "НЕ Е МЪЖ: Ива Екимова разкри кой предизвиква буря в сърцето й... (СНИМКА)"}
{"url": "https://pik.bg/%D1%84%D0%B5%D0%BD%D0%BE%D0%BC%D0%B5%D0%BD-44-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%B4%D0%B8%D0%BC%D0%B8%D1%82%D1%80%D0%B8%D0%BD%D0%BA%D0%B0-%D1%80%D0%BE%D0%B4%D0%B8-%D1%82%D1%80%D0%B8%D0%B7%D0%BD%D0%B0%D1%86%D0%B8-news851864.html", "text": "Същински медицински феномен е 44-годишната Димитринка Йорданова от Сливен. Щастливата майка роди живи и здрави тризнаци на 13 юни след 6 години неуспешни опити за зачеване и 10 ин витро процедури. Щастливото събитие се случи в столичната Първа специализирана акушеро-гинекологична болница под вещото ръководство на д-р Антон Баев. На Димитрина се налага да пътува често от Сливен до столичното лечебно заведение за периодични прегледи и наблюдение, но дългият път и многогодишното чакане се увенчават с успех. Многодетната майка е на върха на щастието. Тя вече си е вкъщи и е в трепетно очакване рожбите й да бъдат изписани и да си ги прибере у дома в града на 100-те войводи, пише столичен вестник. \"Родих се хиляди пъти, след като видях децата си. Толкова дълго ги чакахме. Плаках и ги прегръщах минути след като ги родих. Нямам думи да опиша колко съм щастлива\", сподели радостта си Димитринка. Малките отрочета вече си имат имена - Христиана, Анна-Мария и Светослав. Единствената мъжка рожба е кръстена на татко си и е с най-голямо тегло - 2 кг. Девойките постепенно наддават и гонят братчето си по тегло. \"Момиченцата са кръстени на Богородица и Христос. Никой във фамилията няма тризнаци или дори близнаци, изненадата беше огромна. В процес сме на търсене на количка за тризнаци, която в България трудно се намира, но разчитам на приятелките ми в чужбина. Постепенно купуваме дрешки, памперси, подготвяме окончателно дома ни за нашите деца. Готови сме, не се плаша от безсънните нощи и тройните грижи, които предстоят. Чакането беше дълго и уморително\", разказва още щастливата майка, която заедно със съпруга си държат книжарница в Сливен. Дечицата са настанени в специални кувьози, които максимално доближават условията за растеж в матката. Достигнат ли тегло от 2500 г, пеленачетата вече ще могат да бъдат изписани и родителите ще ги вземат, сподели пред вестника не по-малко радостният от щастливата развръзка д-р Антон Баев. \"Това е един изключителен случай за родната медицина. На 44 години Димитринка роди живи и здрави тризнаци, цезаровото сечение беше направено отлично, нямаше почти никаква загуба на кръв и не се наложи кръвопреливане. През цялата бременност тя бе разумна, следваше указанията и приемаше нужните лекарства за разширяване на матката. Справи се и успя, а болничният престой бе минимален - само няколко дни\", с усмивка си спомня пред вестника младият и талантлив медик. Когато Димитринка и Светослав потърсили д-р Баев, те били на прага на отчаянието след 10 неуспешни ин витро процедури в частни клиники. Дори подали документи за осиновяване и постепенно привиквали с мисълта. \"Възрастта на жената за раждане на дете вече беше напреднала и решихме да поставим три ембриона. За голямо щастие и изненада и трите се захванаха. Тук важна роля изигра и психологическата настройка на жената. Димитринка беше спокойна и вече обърнала поглед към евентуално осиновяване. Дори в началото нямаше много големи очаквания след несполучливите опити\", разказва още медикът. Тъй като се развивали три плода в утробата на бъдещата майка, това се оказва изключително рисковано както за нейното, така и за здравето на малките бебета. Рискът заради това и напредналата родилна възраст на Димитринка от спонтанен аборт и усложнения бил много голям. \"В медицината при подобни обстоятелства се предлага т.нар. ембриоредукция. Тоест - съкращаване на броя на ембрионите, за да може да се гарантира здравето и нормалното развитие както на останалите, така и на майката. Те отказаха, искаха си и трите бебета. Аз ги подкрепих и започнахме прием на лекарства за разширяване на матката и други необходими медикаменти\", разказва още пред вестника лекарят. В шестия месец от бременността Димитринка получава контракции и е приета в болницата. Под постоянно лекарско наблюдение, специален режим с лекарства и ограничено движение, Димитринка успява да влезе в седмия месец, което е изключително важно за развитието на мъничетата и щастливата развръзка, при която бременността да се окаже успешна. \"Така се стигна до един ден, в който получи много силни контракции и по спешност бебетата трябваше да бъдат извадени. Операцията премина успешно и професионално, рожбите й дишаха спонтанно и в добър ритъм. Това е един изключителен случай, същински медицински феномен, който завърши с щастлив край. Лично аз не помня и не знам в практиката досега у нас да има подобен случай. Той доказва колко важна е добрата медицинска грижа и пациентите да спазват стриктно лекарските препоръки. Толкова се бореха за рожбите си тези хора и е толкова хубаво накрая този уникален случай за медицината в България да бъде с такъв чудесен завършек\", не крие удовлетворението си д-р Баев. Димитринка и Светослав са признателни на лекаря и не могат да изразят с думи благодарността си. \"Това е най-голямата радост на света. Сякаш не ходя, а летя. Още около 2-3 седмици може би ще останат, докато наддадат на тегло в кувьозите. И мама и татко ще ги прегърнат вкъщи\", плаче от щастие Димитринка. Сподели:", "date": "2019.06.26", "title": "ФЕНОМЕН: 44-годишната Димитринка роди тризнаци"}
{"url": "https://pik.bg/%D0%B8%D1%81%D0%BA%D1%80%D0%B8-%D0%B2-%D0%B5%D1%84%D0%B8%D1%80%D0%B0-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%B4%D0%B8-%D0%B8-%D1%86%D0%B2%D0%B5%D1%82%D0%B5%D0%BB%D0%B8%D0%BD-%D0%BA%D1%8A%D0%BD%D1%87%D0%B5%D0%B2-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B7%D0%B0-%D0%B3%D1%83%D1%88%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D0%BC%D0%B5%D1%80%D0%BA%D0%B8%D1%82%D0%B5-%D1%81%D1%80%D0%B5%D1%89%D1%83--news851934.html", "text": "Нажежени страсти и разпалени реплики избухнаха в директен телевизионен ефир. По темата \"Борба с циганизацията\" словесни шпаги кръстосаха депутатът от ВМРО Александър Сиди и лидерът на \"Евророма\" Цветелин Кънчев. \"Последните няколко дни показаха, че спешно трябва да се приеме концепцията срещу циганизацията. И последните години показаха, че ние от ВМРО сме на прав път, искайки решения по тази тема - и с промени в НК, и с промени в Социалния кодекс\". Това заяви пред Би Ти Ви депутатът от ВМРО АЛександър Сиди. \"Всеки един човек, който може да смята, че може да живее 10-15 години на социални помощи, трябва да разбере, че това не може да продължава така\", допълни той. \"Шефовете на ВМРО и един кръг богати цигани много добре се разбират. Не бива да се конкретизира една социална и етническа прослойка. Нещата трябва да се гледат по-глобално. Ние сме против т.нар. консуматори. Тук трябва да говорим за социална интеграция. Богати цигани и българи се разбират чудесно. Ако парите за самолетите - едни 2 милиарда бъдат дадени за социални помощи... Ние предвиждаме специални социални бонуси за майките на деца със средно и висше образование. Очаква ни жесток демографски срив\", заяви на свой ред лидерът на \"Евророма\" Цветелин Кънчев. Александър Сиди го контрира: \"Когато говорим за концепцията за справяне с всички тези маргинални групи, господин Кънчев отново споменава, че господин Каракачанов се среща с цигански барони. В това няма нищо вярно... Циганските барони знаят как се печели от гетата\". \"На ВМРО много му куца социалният фокус. Давам ви пример. Преди два-три месеца се засичаме на един коктейл с господин Каракачанов и той ми прави забележка, че много съм напълнял. Тук говорим за гредата и сламката в чуждите и своите очи\", коментира Кънчев. \"Аз предлагам на ВМРО да изготвим заедно една Харта за националните ценности. В България всички сме българи. Който се чувства или иска да бъде друг - границите са отворени. Това го предлагам от 15 години. Трябва да работим за демографския срив и в същото време да не допускаме деца да раждат деца\", заяви още той. Александър Сиди заяви на свой ред: \"Факт е, че има проблеми сред тези общности. Факт е, че има проблеми в гетата. Факт е, че тези деца трябва да ходят на училище\". Сподели:", "date": "2019.06.26", "title": "ИСКРИ В ЕФИРА! Александър Сиди и Цветелин Кънчев се хванаха за гушите заради мерките срещу циганизацията"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B4%D0%B5%D0%BD-%D1%81%D0%BB%D0%B5%D0%B4-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%B2%D1%80%D1%8A%D1%89%D0%B0%D0%BD%D0%B5-%D0%BD%D0%B0-%D1%81%D1%83%D0%B1%D1%81%D0%B8%D0%B4%D0%B8%D0%B8%D1%82%D0%B5---%D1%81%D0%B0%D0%BC%D0%BE-%D0%B3%D0%B5%D1%80%D0%B1-%D0%BF%D1%80%D0%B5%D0%B2%D0%B5%D0%B4%D0%BE%D1%85%D0%B0-%D0%BD%D0%B0%D0%B4%D0%B2%D0%B7%D0%B5%D1%82-news851941.html", "text": "Само ГЕРБ върнаха моментално надвзетите милиони от партийните субсидии ден след като решението за това влезе в сила. Управляващата партия още вчера моментално преведе сумата от 5,6 млн. лв. след разпореждане на председателя Бойко Борисов. До днес обаче нито една друга партия не е направила това, а лидерката на БСП Корнелия Нинова дори заяви, че няма намерение изобщо да ги върне. Превеждането на парите трябва да се случи моментално, след като вчера бяха обнародвани в Държавен вестник промените в Закона за политическите партии и Министерството на финансите публикува информацията за сумите, които подлежат на доброволно възстановяване по централния бюджет от страна на политическите партии и коалиции. Както ПИК писа преди дни, министерството на финансите публикува информация за това колко пари трябва да върнат партиите от надвзетите субсидии. Най-много средства в хазната трябваше да внесе ГЕРБ - 5 613 724 лева и оттам веднага направиха това. БСП имат да дават 4 299 690 лева, ДПС - 1 625 892 лева, ВОЛЯ - 655 938 лева, НФСБ - 542 137 лева, \"Атака\" - 539 894 лева. Лидерката на БСП Корнелия Нинова обаче продължава да увърта. Тя заяви, че столетницата не може да върне сега средствата и те ще бъдат удържани от следващата субсидия. От ВМРО и \"Атака\" заявиха, че имат готовност и ще направят това в кратък срок. Министърът на финансите изпрати писма до политическите партии, в които са посочени конкретните суми, подлежащи на връщане - разликата между предоставената държавна субсидия и преизчисления размер. В писмата е описан и механизмът за възстановяването на сумите, съобразно изискванията на Закона за изменение на Закона за политическите партии. В случай, че партия, включително от състава на коалиция, която получава държавна субсидия, не върне доброволно разликата до предоставянето на втората част от субсидията за 2019 г., разликата ще бъде възстановена в бюджета, като на партията ще бъде предоставена 70% от сумата, която трябва да й бъде отпусната като втора част на субсидията за 2019 г., съответно 50 на сто от сумата, която трябва да й бъде предоставена от всяка следваща част на субсидията в рамките до една година от влизането в сила на закона. Сподели:", "date": "2019.06.26", "title": "ИЗВЪНРЕДНО В ПИК: Ден след решението за връщане на субсидиите - само ГЕРБ преведоха надвзетите милиони"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BF%D0%BE%D1%82%D0%BE%D0%BF%D0%B5%D1%82%D0%B5-%D1%81%D0%B5-%D0%B2-%D1%80%D0%BE%D0%BC%D0%B0%D0%BD%D1%82%D0%B8%D0%BA%D0%B0%D1%82%D0%B0-%D0%BD%D0%B0-%D0%BF%D0%B0%D1%80%D0%B8%D0%B6-%D1%81-%D0%BB%D1%8E%D0%B1%D0%BE%D0%B2%D0%BD%D0%B8%D1%8F-%D0%B1%D0%B5%D1%81%D1%82%D1%81%D0%B5%D0%BB%D1%8A%D1%80-%E2%80%9E%D0%B8%D0%B7%D0%B2%D0%B0%D1%8F%D0%BD%D0%B8-%D0%B2-%D1%81%D1%82%D1%80%D0%B0%D1%81%D1%82%E2%80%9D-news851842.html", "text": "Вдигнете градуса на лятото с изпепеляващия роман от златната колекция „Под знака на любовта“ на издателство \"Милениум\". В центъра на сюжета е класически любовен триъгълник - страстна рускиня и скромна френска девойка водят отчаяна битка за сърцето на красив парижки скулптор. Свенлива девойка от провициално френско градче среща принца на мечтите си – талантлив скулптор, обвит в романтичния ореол на изживяна трагична любов. Тя се влюбва искрено и е готова да свърже живота си с него завинаги, но той не може да забрави предишната си изгора – красива руска поетеса, която го е накарала да страда. Себичен и горд, артистът пожелава за съпруга чистото момиче само за да удовлетвори желанието си за отмъщение. Разкъсващи съмнения, подозрения и разяждаща ревност водят до неочаквана развръзка. Коя ще се окаже истинската муза за даровития, но егоцентричен нарцис? „Изваяни в страст“ е роман за изстраданата обич, която разцъфва след изпитания и превратности, и за чувствените плътски наслади, на които са способни само хората на изкуството. Анри Ардел е литературният псевдоним на Берте Абрахам, авторка на 35 изключително популярни любовни романи, в които влага цялата си страст. В личния си живот плодовитата френска писателка предпочита усамотението и така и никога не се омъжва. Творчеството на Анри Ардел е преиздавано многократно и превеждано на редица езици. Сподели:", "date": "2019.06.26", "title": "Гореща премиера: Потопете се в романтиката на Париж с любовния бестселър „Изваяни в страст”"}
{"url": "https://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D0%B4%D0%BE%D0%B1%D1%80%D0%B8-%D1%81%D0%B5%D1%82%D0%B0-news851824.html", "text": "Всеобхватното икономическо и търговско споразумение между ЕС и Канада открива нови възможности за търговия и инвестиции за икономическите оператори от двете страни на Атлантическия океан. Чрез него се слага край на ограниченията на достъпа до обществени поръчки, отворят се пазарите на услуги, предлагат се предвидими условия за инвеститорите, осигурява се по-добра защита на обектите на интелектуална собственост и традиционни продукти на ЕС, усъвършенстват се правилата за произход и др. Постоянният представител на Република България към Европейския съюз е упълномощен да подпише Споразумението от името на правителството на Република България при условие на последваща ратификация. Има и предложение до Народното събрание за ратифициране със закон на Всеобхватното икономическо и търговско споразумение между Канада и Европейския съюз и неговите държави-членки, подписано на 30 октомври 2016 г., в Брюксел, Белгия, съобщиха от правителствената пресслужба. Българското правителство взе решение за одобряване и подписване на Всеобхватното икономическо и търговско споразумение между Канада и Европейския съюз и неговите държави-членки. Сподели:", "date": "2019.06.26", "title": "Правителството одобри СЕТА"}
{"url": "https://pik.bg/%D0%BA%D0%B0%D0%B1%D0%B8%D0%BD%D0%B5%D1%82%D1%8A%D1%82-%D0%BE%D1%82%D1%87%D1%83%D0%B6%D0%B4%D0%B8-%D0%B8%D0%BC%D0%BE%D1%82%D0%B8-%D0%B7%D0%B0-%D1%81%D1%82%D1%80%D0%BE%D0%B5%D0%B6%D0%B0-%D0%BD%D0%B0-%D1%85%D0%B5%D0%BC%D1%83%D1%81-news851833.html", "text": "Правителството взе решение за отчуждаване на имоти - частна собственост за изграждането на магистрала „Хемус” в участъка от пътен възел „Буховци” до пътен възел „Белокопитово”. Имотите, представляващи земеделски земи, се намират в землищата на селата Макариополско и Буховци в община Търговище, и землищата на селата Черенча и Градище, община Шумен. Собствениците ще бъдат обезщетени с имоти - частна държавна собственост от държавния поземлен фонд, осигурени от Министерството на земеделието, храните и горите. Те се намират в землищата на село Макариополско, община Търговище, и на селата Черенча, Средня и Струйно в община Шумен. Решението може да се обжалва пред административния съд по местонахождение на отчуждаваните имоти в 14-дневен срок от съобщаването му на заинтересованите лица по реда на Административнопроцесуалния кодекс. За частна държавна собственост бяха обявени две сгради в Карнобат и една в Мездра, разположени в близост до железопътната инфраструктура. Правителството даде съгласието си те да бъдат премахнати от активите на Национална компания „Железопътна инфраструктура“ заради отпадналата необходимост от използването им, както и лошото им конструктивно състояние. В сградите не са разположени обекти на железопътната инфраструктура, съгласно § 1, т. 1 от Допълнителните разпоредби на Закона за железопътния транспорт. През тях не преминават действащи кабели и съоръжения на железопътната инфраструктура и нямат функционално и технологично значение за сигурността на железопътните превози. Съгласно друго правителствено решение, имот - частна държавна собственост, се обявява за имот - публична държавна собственост и безвъзмездно се предоставя за управление на Министерство на вътрешните работи за нуждите на Четвърта районна пожарна служба към Регионална дирекция „Пожарна безопасност и защита на населението“ - Пловдив при Главна дирекция „Пожарна безопасност и защита на населението“. Поземленият имот се намира на бул. „Освобождение“ в гр. Пловдив. С предоставянето му за управление на МВР, ще се осигури подходящ терен за дейността на Четвърта районна пожарна служба към Регионална дирекция „Пожарна безопасност и защита на населението“ в Пловдив. На Медицинския университет - Варна „Проф. д-р Параскев Стоянов“ се предоставя управлението върху част от имот - публична държавна собственост, за нуждите на учебното заведение, което ще позволи обособяване на нови учебни зали, лаборатории и помощни помещения към катедрите на Университета. Частта от имот представлява самостоятелно обособен обект с площ 481,91 кв. м, разположен на 10-ия етаж в административна сграда на ул. „Брегалница“ № 3 в град Варна. Досега той е бил в управление на Регионалната здравна инспекция – Варна, която от своя страна получава управлението върху самостоятелен обект с площ 69,47 кв. м, разположен на 9-тия етаж в същата сграда. Сградата, в която са обектите, се споделя между Медицинския университет, Регионалната здравна инспекция и Центъра за спешна медицинска помощ във Варна. Взаимното предоставяне на имоти ще създаде възможност за задълбочаване на партньорските взаимоотношения между институциите, което е от взаимен интерес за продължаващото обучение и квалификация на специалисти от РЗИ, практическото обучение на студентите на МУ - Варна, съвместни проекти на трите институции, насочени към здравните потребности на обществеността. Сподели:", "date": "2019.06.26", "title": "Кабинетът отчужди имоти за строежа на \"Хемус\""}
{"url": "https://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-%D0%BC%D0%BB%D0%B0%D0%B4-%D1%88%D0%BE%D1%84%D1%8C%D0%BE%D1%80-%D0%B7%D0%B0%D0%B3%D0%B8%D0%BD%D0%B0-%D0%B4%D1%80%D1%83%D0%B3-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news851822.html", "text": "20-годишен младеж загина, а негов връстник е с опасност за живота след тежка катастрофа снощи край Пловдив, съобщи \"Марица\". Сигнал за инцидент с лек автомобил БМВ е получен минути преди 23 часа в РУ – Труд. Според първоначалната информация, при влизане в село Голям чардак откъм село Неделево, колата се ударила в електрически стълб вдясно извън пътя, след това продължила да се движи обърната по таван и последователно блъснала три дървета и бетонен гараж. Пристигналият екип на Спешна помощ констатирал смъртта на 20-годишния водач. В болница в тежко състояние е откаран пътник на същата възраст. Под лекарско наблюдение със счупен крак е и 16-годишно момче, което пътувало заедно с тях. Местопроизшествието е запазено, извършен е оглед. Причините и обстоятелствата около катастрофата се изясняват в рамките на досъдебно производство. Сподели:", "date": "2019.06.26", "title": "ТЕЖКА КАТАСТРОФА КРАЙ ПЛОВДИВ: Млад шофьор загина, друг бере душа в болница"}
{"url": "https://pik.bg/%D0%B2%D0%B5%D0%BB%D0%B8%D0%BA%D0%B8%D1%82%D0%B5-%D0%BB%D0%B8%D1%87%D0%BD%D0%BE%D1%81%D1%82%D0%B8-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%B2-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D0%BA%D0%BD%D0%B8%D0%B3%D0%B0-%D0%BD%D0%B0%D0%B9-%D1%8F%D1%80%D0%BA%D0%B8%D1%82%D0%B5-%D0%BE%D0%B1%D1%80%D0%B0%D0%B7%D1%86%D0%B8-%D0%BD%D0%B0-%D0%B5%D0%BF%D0%B8%D1%82%D0%B0%D1%84%D0%B8%D0%B8%D1%82%D0%B5-%E2%80%93-%D0%BE%D1%82-%D1%88%D0%B5%D0%BA%D1%81%D0%BF%D0%B8-news851850.html", "text": "„Memento mori. Избрани епитафии“ е най-новата премиера на водещото издателство „Милениум“. Уникалната по рода си книга събира най-ярките образци на епитафии, достигнали до нас през вековете и излезли изпод перото на някои от най-даровитите умове в човешката цивилизация от Античността до наши дни.  Редом с тях са представени някои куриозни надгробни надписи, а също и част от използването на жанра като мощна сатирична и изобличителна сила. Всички тези творби очертават контура на предсмъртния завет и изграждат цялостната представа за отношението на великите към смъртта и отвъдното. Човек живее и си отива, на този свят всички сме гости, всички сме временно тук, но спомен за нас може и да не остане, затова трябва да оставим знак, при това такъв, че да ни осигури безсмъртие. Ако не с делата си, то поне с безсмъртието на камъка, върху който издълбаваме последното си послание. Епитафията като литературен жанр съществува повече от 25 века. Тя е неразделна част от подготовката за отвъдното, от осъзнаването на смъртта и от праисторическото желание след нас да остане знак, да има диря, която да напомня, че сме живели. Именно там – върху надгробната могила, е мястото, на което понякога литературата и смъртта си подават ръка и остават преплетени завинаги. Векове наред различните цивилизации са оставяли подобни дири – в тях някои изследователи търсят исторически факти, други фокусират усилията си в изучаването на езика, с който са изписани, трети събират любопитни елементи за бита и нравите или пък се стараят да реконструират миналото. Малцина обаче обръщат достатъчно внимание на художествената страна на тези послания, на тяхната литературна стойност. А сред епитафиите, достигнали до нас от древността, има истински бисери на словото. Жанрът се характеризира с лаконичност, силна експресивност, философска дълбочина. Доминират изящният изказ, стихотворната форма, ярките образи и неочакваните сравнения. Някои изтъкнати личности приживе са избирали какво да бъде гравирано върху надгробната им могила, така заръката им е оставала документирана в редица записки и е започнала да се възприема като част от творческото им наследство. Други пък са използвали традицията на епитафията за разчистване на лични сметки – особено в случаите, когато това е било невъзможно при други обстоятелства. Някои автори не са писали епитафии, ала определени техни стихове единодушно се възприемат като най-добрата епитафия за цялото им творчество. Други поети пък са били толкова обсебени от темата за смъртта, че строфите, посветени на нея, звучат като прекрасни надгробни надписи. За трети епитафията е изцяло сатиричен, дори саркастичен начин за заклеймяване на определени личностни или обществени недъзи. Сподели:", "date": "2019.06.26", "title": "Великите личности за смъртта в уникална книга! Най-ярките образци на епитафиите – от Шекспир до Вазов!"}
{"url": "https://pik.bg/%D1%88%D0%BE%D0%BA-%D0%BE%D1%82%D0%BA%D1%80%D0%B8%D1%85%D0%B0-%D1%82%D1%80%D1%83%D0%BF-%D0%BA%D1%80%D0%B0%D0%B9-%D0%B3%D1%80%D0%B5%D0%B1%D0%BD%D0%B0%D1%82%D0%B0-%D0%B1%D0%B0%D0%B7%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B8-news851836.html", "text": "Мъж е открит мъртъв тази сутрин край Гребната база в Пловдив, съобщи Трафикнюз На място има екипи на полицията и криминалистична лаборатория. Водещата версия е, че мъжът е бил убит при битов скандал. Покойникът е на около 50 години и се казва Йордан, според съседи имал проблеми с алкохола и често злоупотребявал с него.  Мъжът  живеел сам,като е бил открит мъртъв на приземния етаж в дома си.  Хората, които живеят наоколо заявиха, че не са чули скандали снощи от дома на Йордан . В момента тече оглед на местопрестъплението! . Сподели:", "date": "2019.06.26", "title": "ШОК: Откриха труп край гребната база в Пловдив (СНИМКИ)"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BF%D1%8A%D1%80%D0%B2%D0%BE-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D0%B5-%D0%BD%D0%B0-%D1%84%D0%BE%D1%80%D1%83%D0%BC%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D1%85%D0%B0%D0%BF%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D1%86%D0%B8%D1%82%D0%B5-%D0%B7%D0%B0-%D0%B3%D0%BE-news851773.html", "text": "Темите за свързаността на Балканите и отношенията между отделните държави засегна премиерът Бойко Борисов, който откри икономически форум в Пловдив днес по обед. На двудневното събитие заедно с него пристигнаха голяма част от министрите - вицето Томислав Дончев, на транспорта Росен Желязков, на външните работи Екатерина Захариева, на туризма Николина Ангелкова, на културата Боил Банов. В града под тепетата дойде и еврокомисар Мария Габриел. Това е второто издание на икономическия форум и се организира от Делфийския икономически форум. Западните Балкани са най-изостанали във всяко едно отношение, каза Борисов в речта си пред гостите и участници във форума. Министър-председателят изрази убеденост, че страните от Западните Балкани ще получат европейска перспектива. Исторически сме се били с всички съседи, но по тоя начин не става, бе категоричен Борисов. Вместо героите да ни обединяват, а те са се грижили за благото на всички хора от региона, стават ябълката на раздора, коментира Борисов спорната тема за Гоце Делчев със Северна Македония.  Той дори направи сравнение с Че Гевара, който е аржентинец, но се е борил за свободата на Куба, а е загинал в трета страна. За последните години са се вдигнали доходите 2 пъти, а БСП се хвалят, че ще вдигат доходите. Как ще ги вдигате? От бюджета ли? Вече ви видяхме как вдигахте и се сринахте. Доходи и заплати се вдигат с инвестициите, отсече Борисов. Видях и турския и гръцкия посланик тук. Споделих моето мнение - България показа как се прави така, че без да засяга ничии интереси, да е еднакво полезна за себе си и съседите си. Преди месец с премиера Ципрас започнахме изграждането на интерконекторната връзка с Александруполис - Димитровград, припомни Борисов и благодари на професионалистите, които правят газовите тръбопроводи и с които се е видял по време на обиколките си из страната. В момента работим с румънците, за да направят те връзка за компресиран газ и да разширим интерконектора. Всички трябва да продаваме и купуваме газ и да има конкуретна среда, отсече Борисов. Това е голямо усилие да се съгласят всички, че нашите предложения са в полза на всичките ни съседи, заяви премиерът. Ако тръгнем от София до Бургас или от София до Истанбул се кара по магистрали, има нова жп линия. Магистрала Струма е към своя финал също така, припомни той контактите ни със съседните страни. Снощи имах среща с опозиционния лидер на Гърция Мицотакис в Брюксел. Той ми е приятел. И Ципрас, и Мицотакис са ми изключително близки и на мен, и на България, заяви Борисов. Имаме Велика България, велика Сърбия, велика Елада, за Македония да не говорим - те са винаги най-велики. Велики, велики, ама най-бедни. Другите са по-малко велики, но са с по-висок в пъти БВП от нас. А ние можем да се свържем всички и да изградим магистрали, стоките да пътуват, посочи премиерът. Надявам се с колегите от Северна Македония в комисията по история по най-бързия начин да приемат необходимите заключения, за да може договорът за добросъседство да се спазва и да продължим максимално да ги подкрепяме за ЕС и НАТО, добави той. Гоце Делчев е български герой, който се е жертвал и е заложил всичко за свободата на Македония. За радост Балканите имат в момента политици с разум и опит и ще преодолеем тези трудности, коментира министър-председателят на България. Имаме редкия шанс на тази територия Балканите, да направим един прекрасен бизнес климат, заяви премиерът. Сподели:", "date": "2019.06.26", "title": "ИЗВЪНРЕДНО В ПИК TV! Борисов с първо изявление на форума в Пловдив, захапа македонците за Гоце Делчев и го сравни с Че Гевара (СНИМКИ)"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%B8-%D0%BC%D0%B5%D0%B4%D0%B2%D0%B5%D0%B4%D0%B5%D0%B2-%D1%81-%D0%B2%D0%B0%D0%B6%D0%BD%D0%BE-%D0%BF%D0%BE%D1%81%D0%BB%D0%B0%D0%BD%D0%B8%D0%B5-%D0%BE%D1%82-%D0%BC%D0%BE%D1%81%D0%BA%D0%B2%D0%B0-%D1%81%D0%BD%D0%B8%D0%BC%D0%BA%D0%B8-news851855.html", "text": "Оптимисти сме за развитието на двустранните отношения между България и Русия. Това беше общото послание на председателя на Народното събрание Цвета Караянчева и министър-председателя на Руската федерация Дмитрий Медведев по време на работна среща в Дома на правителството в Москва. Цвета Караянчева благодари на Дмитрий Медведев за решението на казуса с възможността българските студенти да работят почасово в Руската федерация. Председателят на парламента гарантира, че българската страна полага необходимите усилия за реализацията на проекта за изграждането на разклонението от „Турски поток“ към България и Сърбия, което страната ни предлага да се нарича „Балкански поток“. „Проектът се изгражда по всички европейски изисквания и чрез свързването му с газов хъб „Балкан“ ще гарантира стратегическата роля на България на европейската газова карта“, заяви Цвета Караянчева. Руският премиер Дмитрий Медведев приветства работата по изграждането и разширяването на газовата инфраструктура в България и региона и изрази задоволство, че България ще участва в реализацията на разклонението на „Турски поток“ и в транзита на газ. Освен това руският премиер потвърди, че „Росатом“ ще се включи в процедурата за избор на стратегически инвеститор за АЕЦ „Белене“. По време на разговора Цвета Караянчева и Дмитрий Медведев обсъдиха възможностите за увеличение на стокообмена между двете страни и отбелязаха, че най-важното в отношенията между България и Русия са контактите между хората. В края на срещата руският премиер изпрати поздравления на българския си колега Бойко Борисов. Българска парламентарна делегация, водена от председателя на Народното събрание Цвета Караянчева, е на двудневно официално посещение в Москва. В състава на делегацията са съпредседателите на Групата за приятелство България – Русия Красимир Велчев и Антон Кутев, заместник-председателят на групата Волен Сидеров и народните представители Диана Саватева, Боряна Георгиева и Ахмед Ахмедов. ... Сподели:", "date": "2019.06.26", "title": "ИЗВЪНРЕДНО В ПИК! Караянчева и Медведев с важно послание от Москва (СНИМКИ)"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%87%D0%B5%D1%88%D0%BC%D1%8F%D0%BD%D0%B0%D1%82%D0%B0-%D0%B2%D0%BE%D0%B4%D0%B0-%D0%BD%D0%B8-%D0%B7%D0%B0%D1%80%D0%B0%D0%B7%D1%8F%D0%B2%D0%B0-%D1%81-%D0%BB%D0%B5%D1%82%D0%B5%D0%BD-%D0%B2%D0%B8%D1%80%D1%83%D1%81-news851590.html", "text": "С идването на летните месеци и почивката край морето рискът от заразяване с неприятен летен вирус както за нас, така и за децата ни, се увеличава многократно. За разлика от зимните вируси, за които са по-характерни респираторните проблеми, хремата и кашлицата, летните вируси атакуват най-вече стомашно-чревния тракт. Симптомите включват повръщане, диария, повишена температура, отпадналост и липса на апетит. Най-често сме изложени на риск от подобен тип вируси в летните курорти, където има много събрани хора накуп, както и около водни басейни със съмнителна чистота. Всеизвестен факт е, че нашето Черноморие не се слави с особено чиста вода, което прави риска значителен. Къпането в басейн също създава условия за разпространение на летни вируси, особено ако поддръжката не е на ниво. Лекарите препоръчват като основна превантивна мярка стриктното спазване на хигиена и миенето на ръцете възможно най-често. Носете винаги със себе си влажни кърпички, както и дезинфектанти на спиртна основа. Стопиращ фактор за всяка инфекция, независимо дали е вирусна или бактериална, се явява и доброто състояние на имунната система. Важно условие е да не се консумира чешмяна вода, която много често е източник на стомашно-чревни проблеми. Избягвайте и храненето в съмнителни заведения и бъдете много внимателни с хранителните продукти, които се продават на улицата и на плажа. Много лекари препоръчват да се взимат пробиотици (полезните бактерии за нашия организъм), които да се пият превантивно още от първия ден на лятната ваканция. Те повишават устойчивостта на организма срещу микробите и намаляват риска от инфекция. Сподели:", "date": "2019.06.26", "title": "ВНИМАНИЕ! Чешмяната вода ни заразява с летен вирус"}
{"url": "https://pik.bg/%D1%81%D0%BF%D0%B5%D1%86%D1%81%D1%8A%D0%B4%D1%8A%D1%82-%D0%B7%D0%B0%D1%81%D0%B5%D0%B4%D0%B0%D0%B2%D0%B0-%D0%BF%D0%BE-%D0%BC%D0%BE%D0%BB%D0%B1%D0%B0-%D0%BD%D0%B0-%D0%BD%D0%B8%D0%BA%D0%BE%D0%BB%D0%B0%D0%B9-%D0%B1%D0%B0%D0%BD%D0%B5%D0%B2---%D0%BF%D0%B0%D0%BA-%D0%B8%D1%81%D0%BA%D0%B0-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-news851853.html", "text": "Разследваният за данъчни престъпления и пране на пари бизнесмен Николай Банев иска да излезе на свобода. Специализираният наказателен съд ще заседава по молбата му по-късно днес. Мотивите на Банев са продължителното му задържане, което Банев и съпругата му – Евгения – също с най-тежката мярка за неотклонение, което той смята от ареста им в Ница в края на октомври. У нас те бяха екстрадирани в началото на декември, от когато на няколко пъти получиха съдебен отказ да излязат на свобода. Максималният срок за задържане за обвиненията на Баневи – без внесен обвинителен акт, е осем месеца. Прокуратурата ги брои от първото произнасяне на българския специализиран съд, тоест оттогава са изминали малко повече от шест месеца, пояснява БНР. Практиката на съда по аналогични шумни казуси от последната година е задържането под стража да продължава почти до максималния законов срок, а има и случаи – като този с алкохолния бос Миню Стайков, когато след изтичането му прокуратурата му повдигна ново обвинение и той продължава да е в ареста. Сподели:", "date": "2019.06.26", "title": "Спецсъдът заседава по молба на Николай Банев - пак иска на свобода"}
{"url": "https://pik.bg/%D0%BA%D0%B0%D1%82%D0%BE-%D0%B4%D0%B2%D0%B5-%D0%BA%D0%B0%D0%BF%D0%BA%D0%B8-%D0%B2%D0%BE%D0%B4%D0%B0-%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D1%86%D1%81%D0%BA%D0%B0-%D0%B4%D0%B2%D0%BE%D0%B9%D0%BD%D0%B8%D0%BA-%D0%BD%D0%B0-%D0%BC%D0%B0%D1%80%D1%81%D0%B5%D0%BB%D0%B8%D0%BD%D1%8C%D0%BE-%D1%81%D0%BD%D0%B8%D0%BC%D0%BA%D0%B8-news851819.html", "text": "Удивителна прилика съзряха зевзеци между старши-треньора на ЦСКА-София Добромир Митов и една от звездите на \"Лудогорец\" Марселиньо. Оказва се, че двамата са досущ като близнаци. Кадърът на червените дори е майтапен за това, че има визията на осемкратния шампион с разградчани. Митов всъщност е с 13 години по-голям от бразилеца. Добри е роден на 3 април 1972 г. в Благоевград. В момента държи спортно-техническата власт на \"Армията\" заедно с консултантите Димитър Пенев и Люпко Петрович. Марсело Насименто да Коща, по-популярен като Марселиньо, е роден на 24 август 1984 г., пише ежедневник. Сподели:", "date": "2019.06.26", "title": "КАТО ДВЕ КАПКИ ВОДА: Треньорът на ЦСКА двойник на Марселиньо (СНИМКИ)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D0%B8-%D0%B1%D0%BE%D1%80%D0%B8%D1%81%D0%BB%D0%B0%D0%B2-%D1%86%D0%B5%D0%BA%D0%BE%D0%B2-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%B0%D0%BA%D0%B2%D0%B0-%D0%B5-%D1%81%D1%8A%D0%B4%D0%B1%D0%B0%D1%82%D0%B0-%D0%BD%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81%D0%BB%D0%B5%D0%B4--news851719.html", "text": "Шефът на Института за модерна политика Борислав Цеков и шефът на Института за дясна политика Георги Харизанов разкриват какво е бъдещето на Цветан Цветанов, освободил постовете на депутат, шеф на парламентарната група на ГЕРБ, зам.-председател на партията и шеф на предизборния ѝ щаб, след думите на Бойко Борисов, че вече не е част от ГЕРБ. \"Във всички случаи думите на премиера Борисов значат, че Цветан Цветанов е извън ръководството ан ГЕРБ. В ГЕРБ има 130 000 редови членове, няма как премиерът да знае кой зад какво стои\", обясни Харизанов на въпрос как разчита думите на Борисов, че Цветанов е извън ГЕРБ. \"Разчитам в думите на премиера един ясен сигнал към политическата номенклатура в партията, затова че изваждането на Цветанов от партийните постове е ясно и не подлежи на обсъждане\", добави Борислав Цеков. \"Съмнявам се, че г-н Цветанов някога се е мислил за първи. Лидерството на Борисов е прекалено силно и когато влезе в залата, а там има 30 човека, всички млъкват\", разкри Харизанов. По думите му все пак може би е имало някакво усещане на недосегаемост. \"По него се изляха тонове помия през годините. Може би след 2014 година, когато всички съдебни дела приключиха, той се почувства реабилитиран и се породи някакво усещане за безнаказаност. Може би и затова се стигна до грешката с апартаментите\", уточни той. \"Ваша колежка продължава да говори, че има евентуално натискане от страна на Цветанов към \"Артекс\". Тя продължава да твърди, че е купил апартамента на четворно по-ниска цена, след като и глухите в Камчатка разбраха, че има размяна с два равностойни апартамента\" уточни шефът на Института за дясна политика. \"За мен продължава да стои въпросът за втория, който волно или неволно се опитва да остави впечатлението, че кара влака. Цветанов изведнъж много натрапчиво все да се прави на говорител на американците, дори когато министър-председателят е заемал по-умерена позиция\", анализира Борислав Цеков. \"В ГЕРБ има хора като Красимир Велчев, който е длъжен по протокол да ходи на срещите на язовир Копринка, има човек като премиера Борисов, който се опитва да се съобразява с всички външни фактори, имаше и Цветанов, който се изявяваше като евроатлантическо лице\", допълни Харизанов. \"Свръхактивността на г-н Цветанов след \"Апартаментгейт\"подразни. Със сигурност тя е направила неприятно впечатление и след изборите. Затова и дойде предложението да остане в партията, но без публичността. Нежеланието на г-н Цветанов да приеме това предложение показа въпросната грешка в преценката това, че за него е било от изключителна важност да бъде публична личност. Явно това е било и по-важно от оставането му като на политик\", каза още политическият анализатор. \"Създаваше се една легенда през годините, че машината на ГЕРБ е Цветанов\", разкри от своя страна шефът на Института за модерна политика. \"Поставете с обувките на председателя - той го е отстранил, а Цветанов продължава да налива вода в мелницата. Вместо да се реализира мярката, която е взел председателя, се влиза в обяснителен режим\", добави той. \"Веселин Маринов няма защо да бъде обиден за репликата на Борисов, защото тя не беше насочена към него. Репликата \"Не искам повече да ми пее Веселин Маринов\" директно се превежда \"Не искам повече така да се провежда кампанията на ГЕРБ\". Да кажем за крадения слоган \"Европа ни чува\". Как никой не го провери в Гугъл? Нека си го кажем, че кампанията на ГЕРБ изглеждаше абсолютно еднакво, както са изглеждали и всички други кампания - сценичка, концертче, речи. Това изглежда по един и същи начин, прави се от едни и същи хора, с едни и същи кандидати, с едни и същи певци и натрупването на това еднообразие, което започва да култивира сериозни дози досада, се появи усещане за изхабеност\", коментира Георги Харизанов. Двамата коментираха и темата за партийните субсидии. Борислав Цеков обясни, че е защитавал идеята партийната субсидия да бъде 1% от минималната работна заплата. Шефът на института за дясна политика добави, че това е много добра методика за изчисление на субсидията, защото така, ако работят добре политиците, субсидиите ще са по-големи. \"Оказа се, че законът е виновен с надвзетите партийни субсидии. В закона ясно е описано как се смятат субсидиите\", добави Цеков. \"В идеологията им е заложено социалистите да харчат всички пари\", заяви Харизанов във връзка с изказването на Корнелия Нинова, че БСП няма пари да върне надвзетите субсидии. \"Рано е да кажем какво да очакваме на конгреса на ГЕРБ. Премиерът Борисов още има да взима решения. Аз не знам какво да очакваме на този конгрес. Ще използвам популярния израз \"бих заложил пари\", че втори човек, персонално натоварен с всички отговорности, каквито имаше Цветанов, няма да има. Ще се върви от индивидуализъм ком колективизация. С интерес и аз очаквам да видя какво ще се случи на 7 юли\", заключи шефът на Института за дясна политика. \"На мен също ми се струва, че възпроизвеждането на един подход, свързан с даване на твърде много власт на един човек, ще бъде преосмислен. Това, което Борисов направи по време на изборите, той съумя да покаже, че е във форма и може да преодолее умората към управляващите. Той вля нова енергия и показа, че разполага с доста по-дълъг политически цикъл\", обясни Борислав Цеков. \"Не мисля, че Цветанов ще направи опит за реванш\", завърши Харизанов. \"Би било доста глупаво\", добави шефът на Института за модерна политика. \"Сделката е извършена в Чехия от частна компания. Ако визирате това, което пише в ПИК, че Цветанов стои зад сделката, Цветанов е извън ГЕРБ. Така че, колкото БСП могат да ги питат за Жан Виденов какво прави, или ДПС - за Лютви Местан, така можете да питате и мен дали Цветанов е там, или не. Може да го питате него \", заяви вчера Борисов по повод разкритията на ПИК около сделката на ЧЕЗ с \"Еврохолд\"\" на бизнесмена Асен Христов. Сподели:", "date": "2019.06.26", "title": "САМО В ПИК TV! Георги Харизанов и Борислав Цеков разкриха каква е съдбата на Цветанов след думите на Борисов, че е извън ГЕРБ (ОБНОВЕНА)"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-tv-%D1%86%D0%B0%D1%86%D0%B0%D1%80%D0%BE%D0%B2-%D1%81-%D1%82%D0%B5%D0%B6%D1%8A%D0%BA-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BA%D0%BF%D0%BA%D0%BE%D0%BD%D0%BF%D0%B8-%D0%B8-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%B3%D0%B5%D0%B9%D1%82---%D1%89%D0%B5-%D0%B8%D0%B7%D0%B3%D0%BE%D1%80%D0%B8-%D0%BB%D0%B8-%D0%BD%D1%8F%D0%BA%D0%BE%D0%B9-news851827.html", "text": "Произнасянето на КПКОНПИ за апартаментите не може да повлияе на проверките на прокуратурата. Това каза главният прокурор Сотир Цацаров пред журналисти в Народното събрание във връзка със становището на КПКОНПИ, че няма конфликт на интереси с апартаментите . „По отношение на конфликта на интереси прокуратурата има една единствена съпричастност, когато е започнала съответната проверка по отношение на Цветан Цветанов, прокуратурата е отправила и сигнал до комисията за евентуален конфликт на интереси. Ние нямаме право да преценяваме такъв конфликт. Това може да го прави само комисията. Тя се произнесе по отношение на 10 или 11 лица. Но така или иначе произнасянето на комисията, както и това дали има или няма конфликт на интереси не може да повлияе по някакъв начин на проверките на прокуратурата\", заяви Цацаров. Във връзка с връщането на КПКОНПИ със сигнала за Лозан Панов, Цацаров обясни, че Антикорупционния орган няма право да се занимава с това дали има или няма конфликт на интереси по отношение на магистрати. По думите му единственият орган е Инспекторатът към ВСС. „В този случай, за да бъдем абсолютно коректни, трябва да кажем следното: всяко твърдение, че за останалите преписките били приключени, а пък за Панов били пратени на Инспектората, е пълна спекула. Пратена е на Инспектората, защото той е компетентен. КПОКОНПИ не е компетентна. Според мен и в Инспектората решението за г-н Панов ще бъде същото - няма конфликт на интереси. Производствата по конфликт на интереси нямат нищо общо с проверките на прокуратурата“, подчерта още той. По думите му това, което ще обуслови резултата от проверките на прокуратурата са данъчните ревизии на НАП. „Когато НАП приключи ревизиите и ги върне в прокуратурата ще стане ясно има или няма престъпления и на първо място данъчни“, уточни още Цацаров. Сподели:", "date": "2019.06.26", "title": "ГОРЕЩО В ПИК TV: Цацаров с тежък коментар за КПКОНПИ и \"Апартамент гейт\" - ще изгори ли някой заради конфликт на интереси с апартаментите или..."}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D0%BD%D1%82%D1%80%D0%B5%D1%80%D0%B0-%D0%BE%D1%82-%D0%B2%D0%BC%D1%80%D0%BE-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%B2%D1%8A%D0%B2%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B7%D0%B0-%D0%BF%D0%BE%D0%BB%D0%B7%D0%B2%D0%B0%D0%BD%D0%B5-%D0%BD%D0%B0-%D0%B5%D0%BB%D0%B5%D0%BA%D1%82%D1%80%D0%B8%D1%87-news851857.html", "text": "Общинският съветник от ВМРО в СОС Карлос Контрера внесе доклад, според който се предлага Столична община да създаде общинска система за ползване на електрически скутери в столицата. Представителят на ВМРО предлага Столичният общински съвет да възложи на Центъра за градска мобилност задачата да разработи и въведе услуга за наем на електрически скутери (тротинетки), които да се ползват в рамките на града чрез мобилно приложение. Неговите аргументи са, че това е иновативен метод, който се налага като нова тенденция в градската мобилност. Технологията е много популярна в редица европейски градове, както и в Съединените щати. „Технологията е сравнително нова, но за сметка на това за кратък период от време стана един от предпочитаните начини за пътуване. Ползването на електрически тротинетки се предоставя под формата за услуга чрез мобилно приложение, като потребителят не е ангажиран с определени маршрути и заплаща стойността на услугата, изчислена на база времето, в което е ползвал превозното средство. Електрическите тротинетки са изключително популярни в столици като Париж, Виена и Мадрид, както и в градове като Ню Йорк и Лос Анджелис в Съединените щати, като широко се ползват не само от местните жители, но и от туристите. Този иновативен метод за придвижване в градската среда набира толкова популярност, че според наблюденията е на път да измести велосипедите и различните начини за споделеното им ползване. Категорично електрическите тротинетки/скутери изпревариха като популярност и интензитет на ползване електрическите автомобили и системата за тяхното споделено ползване. Такива са данните от френската столица, например. Категорично може да се приеме, че електрическата тротинетка и масовото ѝ споделено ползване се превръща в част от градската мобилност и съставлява едно ново течение, което не изключва останалите начини на придвижване, но има своята сериозна ниша и перспектива за растеж. Следва да разглеждаме тази тенденция като нов елемент от системата на градската мобилност в широк смисъл, а и като елемент от новите тенденции в системата на обществения транспорт (така, както поетапно се въведе споделеното ползване на велосипеди като част от обществения транспорт).“ Според общинския съветник от ВМРО евентуалната инвестиция, която Столична община или ЦГМ трябва да направи, за да създаде системата и да започне да предлага услугата, не е голяма и е въпрос на сметки. Също така той посочва, че в София отчетливо се забелязва тенденция за ползването на този вид транспортно средство. Карлос Контрера смята, че ако Столична община желае да бъде в крак с времето и иновациите в сферата на градската мобилност, докладът трябва да бъде приет. Безспорен би бил интересът особено на младите хора към подобен тип придвижване и е редно местната власт да започне да се оглежда за решения и предоставяне на цялостна услуга в тази насока. Също така в доклада се подчертава, че този метод на придвижване позволява достъп до пространства, където има трудности или ограничения за достъпа на автомобили. Ползването на електрическите скутери е и мярка срещу замърсяването от градския трафик, тъй като няма отделяне на вредни емисии. Също така съветникът от ВМРО Карлос Контрера коментира, че паралелно с това Столична община трябва да започне процедура за изработване на минимум от правила, които да регулират придвижването с подобен тип превозни средства. Сподели:", "date": "2019.06.26", "title": "ИЗВЪНРЕДНО В ПИК TV: Контрера от ВМРО предлага въвеждане на система за ползване на електрически скутери в София"}
{"url": "https://pik.bg/%D0%BC%D0%BE%D0%B4%D0%B5%D1%80%D0%BD%D0%BE-%D0%B0%D1%80%D1%82%D0%B5%D0%BA%D1%81-%D0%BF%D1%83%D1%81%D0%BD%D0%B0-%D0%B2%D0%B8%D0%B4%D0%B5%D0%BE-%D0%BD%D0%B8%D0%B5-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0%D0%BC%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B8%D0%BC%D0%B0-%D0%B2-%D1%82%D0%BE%D0%B2%D0%B0-%D0%B5-%D0%BD%D0%B0%D1%88%D0%B0%D1%82%D0%B0-%D0%B2%D0%B8%D0%BD%D0%B0-news851839.html", "text": "Строителната компания \"Артекс\" пусна видео обръщение в социалните мрежи. В него арх. Пламен Мирянов-син отговаря на атаките срещу фирмата с позитивен клип. Ето и текста на видеото: \"Създаваме работни места, а не социално напрежение! Градим сигурно и устойчиво, не клеветим и не заблуждаваме! Като отговорни граждани на Република България и основатели на строителна компания АРТЕКС Инженеринг АД винаги спазваме закона и работим в синхрон с изискванията на институции като ДНСК, МРРБ и Столична община. Отново заявяваме, че имаме законно и валидно разрешение за строеж за сграда „Златен век“ от главния архитект на София до януари 2020 г. Тъй като по време на влизане на новия закон в сила е на лице валидно разрешително, съгласно нашето законодателство, то остава действащо със срок до 2020г. Продължаваме да вярваме във върховенството на закона и в силата на правото. АРТЕКС е компанията, която от 25 години строи по световни стандарти. На нас не ни e необходимо политическо влияние за да бъдем това, което сме. Никога не сме участвали в обществени поръчки или проекти, които усвояват европейски средства. Ние сме убедени, че „Златен век“ ще бъде изключителна придобивка за София и ще подпомогне развитието на кв. Лозенец в икономическо, архитектурно и градоустройствено отношение. Къде изобщо е мястото на една висока сграда, ако не в големия град, който не може да се разширява безкрайно по периферията, поглъщайки огромни средства по инфраструктура и градски транспорт? В 21 в. така изглеждат световните столици на развитите и проспериращи държави! А ние как се вписваме в тази картина? За да расте като съвременна европейска столица, София трябва да мисли в перспектива и да достига нови върхове. Повторението на едни и същи модели изглежда безопасно и сигурно никого не дразни, но настанява в града ни скуката и старомодността. Всички знаят как изглежда Лозенец сега. Такава ли трябва да остане жилищната среда в една европейска столица? Ние от Артекс работим за новия съвременен облик на София. Ние инвестираме в България! Нима в това е нашата вина? Във връзка със сграда \"Златен век\", нашата компания се обръща към закона. За да покаже той, че гарантира правото на бизнеса у нас да се развива в условия на сигурност и перспективност. А вярата в силата и справедливостта на закона прави нашето общество уверено и съзидателно!\" Ние от АРТЕКС винаги сме облагородявали околните пространства около нашите сгради. Предлагаме изграждане на нови тротоари, ново улично осветление и нови зелени площи. Нашата кауза е да подобряваме средата на живот в София. Бихме искали да успокоим хората от квартала, че градоустройството на „Златен век“ е специално разработено, за да не засенчва жилищни блокове. Сградата няма да блокира гледка към Витоша, освен за няколкото стаи в хотел \"Маринела\". Разполагаме с положително становище за трафика, издадено от Столична дирекция на вътрешните работи, отдел \"Пътна Полиция“. Конкуренти целят да внушат неверни твърдения, извършват системни провокативни действия, с които заблуждават гражданите, както на район „Лозенец”, така и на цяла България. В очернящата кампания освен авторитета на АРТЕКС, се опорочават институциите, които прилагат Закона за устройство на територията и всички закони и нормативни документи в Република България. Как всички тези негативни събития, смяна на мнение и свободно разпространение на клевети влияят на всички строителни предприемачи и чуждестранни инвеститори? Каква представа се създава за бизнес средата у нас и как това се отразява на имиджа на страната ни? Тази несигурност води до намаляване на инвестициите и загуба на работни места. Сподели:", "date": "2019.06.26", "title": "Модерно! \"Артекс\" пусна видео: Ние инвестираме в България! Нима в това е нашата вина?"}
{"url": "https://pik.bg/%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D1%85%D1%8A%D1%80%D0%B2%D0%B0%D1%82%D1%81%D0%BA%D0%B8-%D0%BE%D1%81%D1%82%D1%80%D0%BE%D0%B2-%D0%B7%D0%B0%D1%80%D0%B0%D0%B4%D0%B8-%D0%B8%D0%B7%D1%82%D0%B8%D1%87%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%BE%D0%BF%D0%B0%D0%BD-%D0%B1%D1%83%D1%82%D0%B0%D0%BD-news851877.html", "text": "„Локално“, цитирано от \"Фокус\". Част от хърватския остров Раб е евакуиран заради изтичането на пропан-бутан, съобщава скопското електронно издание Засега не се уточнява колко дълго ще остане в сила разпореждането за евакуация, поясниха от градската администрация. Кметът на града Никола Гъргурич увери по-рано, че през деня се очаква ситуацията да се нормализира. „Няма място за паника, нашите хора, нашите гости и тяхната собственост в безопасност\", категоричен бе кметът. „Работи се по почистването на терен“, подчерта началникът на противопожарната служба на Раб. В понеделник вечерта се потвърди наличието на газ в центъра на града, в резултат на което туристите и жителите бяха евакуирани. Сподели:", "date": "2019.06.26", "title": "Евакуираха хърватски остров заради изтичането на пропан-бутан"}
{"url": "https://pik.bg/%D0%BC%D0%BD%D0%BE%D0%B3%D0%BE-%D1%82%D1%80%D1%83%D0%BF%D0%BE%D0%B2%D0%B5-%D1%81%D0%BB%D0%B5%D0%B4-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0-%D0%B2-%D0%BE%D0%B4%D1%80%D0%B8%D0%BD-%D0%BC%D0%B8%D0%BA%D1%80%D0%BE%D0%B1%D1%83%D1%81-%D0%BF%D1%8A%D0%BB%D0%B5%D0%BD-%D1%81-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81%D0%B5-%D0%B7%D0%B0%D0%B1%D0%B8-%D0%B2-%D1%81%D1%82%D0%B5%D0%BD%D0%B0-%D0%BF%D1%80%D0%B8-%D0%B3%D0%BE%D0%BD%D0%BA%D0%B0-%D1%81-news851862.html", "text": "10 души са загинали, а други 30 са ранени при тежка катастрофа в провинция Одрин. Инцидентът е станал по обед, когато микробус, превозващ нелегалний мигранти, се е забил в стена, съобщава турският сайт sondakika.com. До катастрофата се е стигнала при гонка с жандармерията. Водачът – турски гражданин, се опитал да избяга от органите на реда, но загубил контрол над возилото и се е забил в стената на търговски обект. В микробуса е имало 38 мигранти от Пакистан и един от Индия. Четирима от ранените са в много тежко състояние. Сподели:", "date": "2019.06.26", "title": "Много трупове след касапница в Одрин! Микробус, пълен с мигранти, се заби в стена при гонка с жандармерията"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D1%81-%D0%BC%D0%B0%D0%BB%D0%BA%D0%B0%D1%82%D0%B0-%D0%BC%D0%B0%D1%80%D0%B8%D1%8F-%E2%80%93-%D1%81%D1%80%D0%B0%D0%BC-%D0%B7%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-news851883.html", "text": "Болезнено отекна смъртта на 6-годишната Мария в цялото ни общество. Не че е била неочаквана, особено при толкова тежка диагноза. Но като истинска бюрократична безчовечност и цинизъм се възприе от хората поведението на институциите около тази смърт. Пълен потрес и срам за деградиралата държава. Която има пари за охрани, лимузини и суперкомпютри, а няма за болните си деца. Безобразие бе отказът на Здравната каса да поеме разходите около лечението на детето, а след това чудовищната фактура, връчена на семейството от болницата само часове преди края на детето. И след като се вдигна шум по случая, медиите дадоха гласност и хората изтръпнаха от възмущение, се направи крачката назад и разходите бяха поети от Касата. А за да се защитят, бюрократите в нея излязоха с текст, озаглавен „Спекулациите със съдбите на болни деца се превръщат в лоша практика“. В нея надълго и нашироко те обясняват какви бюрократични действия са предприети по случая. Че дори е извършено и допитване, вероятно платено, до двама консултанти. Майката е обвинена, че не е платила с парите от набраните дарения, евентуално ако парите не стигнели, Касата щяла да доплати. И това е може би най-страшното. Означава ли, че родителите на всяко тежкоболно дете трябва да открият дарителска сметка, да афишират своята болка и може би бъдеща трагедия, за да получат помощ от НЗОК. Ами ако родителите са бедни, неособено грамотни компютърно или пък ако не успеят да съберат дарения?! Това означава ли, че детето им няма да бъде лекувано. Или просто трябва да осребряват безропотно предоставените им сметки от лечебните заведения. И не е ли такова поведение на институциите противоконституционно?! Изводът за пореден път е – който може, да се спасява и да хваща самолета от Терминал 2. Тук надежда няма. Сподели:", "date": "2019.06.26", "title": "Трагедията с малката Мария – срам за държавата"}
{"url": "https://pik.bg/%D0%B8%D0%B7%D0%B3%D0%BE%D0%B4%D0%BD%D0%BE-%D0%B4%D0%BE-100-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5-%D0%BF%D1%80%D0%B8-%D0%BB%D0%B8%D0%B7%D0%B8%D0%BD%D0%B3-%D0%BD%D0%B0-%D0%B7%D0%B5%D0%BC%D1%8F-%D0%BE%D1%82-%D0%B0%D0%B3%D1%80%D0%B8%D0%BE%D0%BD-%D1%84%D0%B8%D0%BD%D0%B0%D0%BD%D1%81-news851844.html", "text": "Финансиране до 100% при лизинг на земеделска земя, без самоучастие, предлага кредитиращата компания „Агрион Финанс“.  Това е сериозно облекчение за земеделските производители, които имат възможност да купят имоти, без това да наруши финансовото им планиране. От дружеството обясниха, че оценката за имота се прави от експертите на „Агрион“ и е абсолютно безплатна. Ако тя съвпада с цената на парцела, фермерът не дължи първоначална вноска, а директно започва да погасява лизингови вноски. „Компанията може да осигури лизингово финансиране по желание на клиента, като обезпечението е земеделска земя, а погасителният план в зависимост от специфичните нужди на лизингополучателя“, казаха от „Агрион Финанс“. Те гарантират прозрачна лихва и ясни правила за целия период на кредита, който може да достигне 10 години. Не се изисква самоучастие на лизингополучателя, поясниха от „Агрион“. Дружеството финансира както малки и големи фермери, които искат да придобият нови парцели, така и физически лица, които не се занимават със земеделие, но притежават имоти и имат нужда от свежи пари. За тях е предвидена опцията с така нареченият „обратен лизинг“, при който притежателят на земя получава финансиране от „Агрион Финанс“ срещу нивите си, без да е необходимо да преминава през тромавата процедура на ипотекирането. Компанията прави безплатна оценка на земята и осигурява необходимите пари, които впоследствие се връщат на вноски, до пълното обратно изкупуване на собствеността. Дружеството не удържа таксата за разглеждане на документите, няма такса ангажимент и за оценка на обезщетението. Пазарната оценка на желаната земеделска земя се извършва от експертите на „Агрион“ и е абсолютно безплатна за лизингополучателя. Ако тя съвпада с цената на парцела,  фермерът не дължи първоначално плащане, а директно започва да погасява лизингови вноски. Максималният размер на кредита не зависи от размера на дохода на физическото лице, а се определя от стойността на имота, който се предоставя за обезпечение. Предвидена е и опция дружеството да финансира разходите по прехвърлянето на имота. Това, според експертите, е сериозно облекчение за фермерите, особено за малките и средни производители. На практика до сключването на договора за лизинг, фермерите нямат абсолютно никакви разходи и не влагат собствени пари. Гратисният период по главницата е 12 месеца, а погасителният план се определя индивидуално, в зависимост от специфичните нужди на лизингополучателя. За физическите лица е предвидена възможност и за оборотно рефинансиране до размера на вече погасената главница по текущ лизинг. Така лизингополучателят може да получи допълнително финансиране, без да е необходимо анексиране. Сключването на договора за предоставяне на оборотните средства става без да е необходимо допълнително обезпечение.  „Щастливи сме, че все повече начинаещи и малки фермери се обръщат към нашите продукти и ние им помагаме да започнат развиването на сериозно земеделие по европейски стандарти“, казаха от „Агрион Финанс“. Улесненият достъп до кредитиране позволява на земеделските стопани да бъдат много по- гъвкави и конкурентноспособни на пазара, категорични са експертите в агросектора. Освен лизинг на земеделска земя, „Агрион“ предлага на пазара и ипотечни кредити и кредити за оборотни средства, където процедурата също е максимално облекчена, а сроковете значително съкратени спрямо условията на другите кредитни институции. Информация за пълните условия на финансовите продукти на „Агрион Финанс“ може да бъде намерена на сайта на компанията на адрес , на националния телефон 0800 111 66 или във всеки един от офисите на дружеството в цялата страна. Сподели:", "date": "2019.06.26", "title": "Изгодно! До 100% финансиране при лизинг на земя от \"Агрион Финанс\""}
{"url": "https://pik.bg/%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%BE%D1%81%D1%82-%D0%BB%D0%B8-%D0%B4%D0%B2%D0%B5-%D0%B6%D0%B5%D0%BD%D0%B8-%D1%81-%D0%B4%D0%B5%D1%86%D0%B0-%D0%B3%D0%BD%D0%B8%D1%8F%D1%82-%D0%B2-%D0%B0%D1%80%D0%B5%D1%81%D1%82%D0%B0-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2-%D1%81-%D1%82%D1%80%D0%B5%D1%82%D0%BE-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%B8-%D1%81%D1%82%D0%B0%D1%80%D1%82%D0%B8%D1%80%D0%B0%D0%BB%D0%BE-%D0%B4-news851854.html", "text": "Две жени, едната от които и с малки деца, получиха най-тежката мярка – задържане. Вината им е, че са съпруги на олигарси и са подписвали заедно с тях документи по разни фирми. Добре, харчили са и парите на мъжете си. И? Заслужават ли за това месеци наред да не виждат децата си и да стоят затворени с най-големите престъпници, докато делата срещу тях дори още не са стартирали и не е ясно какво ще се докаже. Обвинението на Банева като съучастник на съпруга си по източването на приватизираното „Полимери“ е отпреди повече от 10 години. За същото е обвинен и олигархът Иво Прокопиев – за „Каолин“. Това обаче е само едно от общо три обвинения, повдигнати срещу него, включително за пране на пари. Значи Прокопиев с цели три обвинения, по едното от които дори има стартирало дело, е на свобода. А Миню Стайков, Николай Банев и Ветко Арабаджиев заедно с жените и децата им, на част от които дори не са стартирали делата, месеци наред гният зад решетките. Под домашен арест и гаранция бяха пуснати след доста време в ареста само наследниците Стайко Стайков и Вълчо Арабаджиев. При това не просто съдът им дава най-тежките мерки за неотклонение, а самата прокуратура иска такива. За Прокопиев обаче по нито едно от обвиненията не е поискано повече от подписка, че даже си пътува свободно и из чужбина. Има нещо гнило, нали? От пръв поглед личи, че справедливост изобщо няма, но и нещо по-сериозно – кой е Прокопиев, та за него законите са по-различни и прокуратурата дори не смее да поиска задържането му? Да, защото той има медии и успешно рекетира с тях правосъдната система. Доказателство е съдебната съдба на една друга подобна персона – арестуваната с подкуп Десислава Иванчева.  Медиите на Прокопиев опищяха държавата за това, че като жена била задържана с белезници и лежала месец ви ареста. Накрая под огромен журналистически натиск я пуснаха под домашен арест, въпреки че делото й бе стартирало. Първата даже с малки деца. И ако има справедливост, защо не влезе с тях в ареста и жената на олигарха Прокопиев - Галя? Банева и Арабаджиева обаче нямат медии. За тях няма да скочат „Америка за България“ и лъжежурналистите от \"Репортери без граници\". Затова ще си гният в ареста. Правосъдието в България конюнктурно ли е и нормално ли е да правораздава не според законите, а от насъсканото от медиите обществено мнение? Съдът и прокуратурата дължат отговор на този въпрос с все по-нарастваща тежест. Сподели:", "date": "2019.06.26", "title": "СПРАВЕДЛИВОСТ ЛИ? Две жени с деца гният в ареста, Прокопиев с трето обвинение и стартирало дело – на свобода"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D1%83%D0%B1%D1%81%D0%B8%D0%B4%D0%B8%D0%B8%D1%82%D0%B5-%D0%BD%D1%84%D1%81%D0%B1-%D0%B2%D1%80%D1%8A%D1%89%D0%B0-%D0%BD%D0%B0%D0%B4%D0%B2%D0%B7%D0%B5%D1%82%D0%B8%D1%82%D0%B5-%D0%BF%D0%B0%D1%80%D0%B8-news851762.html", "text": "Нямаме проблем да върнем надвзетата субсидия, не сме похарчили всичко за евровота. Това каза лидерът на НФСБ Валери Симеонов пред журналисти във връзка с надвзетите партийни субсидии. Според него това бързане и непрекъснатото медийно говорене усложнява намирането на решение по въпроса за субсидиите, когато става въпрос за позиции на различни партии. \"Ще ви информираме\", уточни още Симеонов. На въпрос дали ще е проблем, ако до края на юли не се вземе решение, Симеонов обясни, че партньорите са се разбрали да бъде взето такова дотогава. \"За мен решението може да се вземе и за една седмица. Ще се постарая да намерим сравнително бързо решение. Въпросът не е чак толкова сложен\", каза още лидерът на НФСБ. Сподели:", "date": "2019.06.26", "title": "ИЗВЪНРЕДНО В ПИК TV: Валери Симеонов с коментар за субсидиите, НФСБ връща надвзетите пари"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D0%B0%D1%80%D1%82%D0%B8%D0%B9%D0%BD%D0%B8%D1%82%D0%B5-%D1%81%D1%83%D0%B1%D1%81%D0%B8%D0%B4%D0%B8%D0%B8-%D0%BE%D0%BC%D0%B5%D1%80%D1%82%D0%B0-%D0%B7%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-news851767.html", "text": "Ние продължаваме да стоим на позицията си за 1 лв. партийна субсидия. Това заяви пред журналисти в кулоарите на парламента депутатът от ГЕРБ Десислава Атанасова. \"Ние сме само 95 депутати. Доколкото разбрах, единствено от \"Воля\" обявиха, че ще подкрепят това наше предложение. Затова сме склонни на разговори по темата, тъй като нямаме мнозинство. Разбирам, че колегите от ВМРО ще инициират такива разговори, в които и ние ще вземем участие\", добави тя. Атанасова отказа да отговори на въпроси по повод изказването на премиера Борисов, че Цветан Цветанов вече е извън ГЕРБ. Сподели:", "date": "2019.06.26", "title": "ПЪРВО В ПИК TV: ГЕРБ с горещ коментар за партийните субсидии, омерта за Цветанов"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D0%B7%D0%B0%D0%B3%D1%80%D0%B8%D0%B6%D0%B8-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D0%BD%D0%B0-%D0%BA%D1%80%D0%B0%D1%81%D0%B5%D0%BD-%D0%BA%D1%80%D0%B0%D0%BB%D0%B5%D0%B2---%D0%BF%D0%B8%D1%82%D0%B0-%D0%B3%D0%BE-%D0%BA%D0%B0%D0%BA--news851717.html", "text": "Създаването на Национален център за безопасно движение по пътищата ще одобрят министрите на редовното си заседание. Центърът е част от мерките за намаляване на загиналите и ранените при катастрофи. Новото звено ще осигурява взаимодействие между отговорните институции при прилагането на мерки за превенция, временна организация на движението, координация при усложнени пътни условия и други рискови ситуации. За целта ще си взаимодействат полицията, пожарната, система 112, агенция \"Пътна инфраструктура\" , Автомобилната администрация и държавна агенция Безопасност на движението. Общото ръководство ще се осъществява от служител на дирекция Национална полиция на МВР. Преди началото на заседанието премиерът Борисов се обърна към спортния министър Красен Кралев: \"Как си, бе, Кралев, какво ти казаха за крака?\" Последва отговор на министър Кралев, а премиерът заключи: \"Тамън сега ще разбираш по-добре хората в неравностойно положение как спортуват, да видиш как се спортува.\" Сподели:", "date": "2019.06.26", "title": "ИЗВЪНРЕДНО И ПЪРВО В ПИК TV: Борисов се загрижи за здравето на Красен Кралев - пита го как е с крака (ОБНОВЕНА)"}
{"url": "https://pik.bg/%D1%87%D1%83%D0%B4%D0%BE-%D1%83%D0%B4%D0%B0%D1%80%D0%B5%D0%BD-%D0%BE%D1%82-%D0%B3%D1%80%D1%8A%D0%BC-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-%D0%BE%D1%81%D1%82%D0%B0%D0%BD%D0%B0-%D0%B6%D0%B8%D0%B2-%D0%B8%D0%B7%D1%82%D1%80%D1%8A%D0%BF%D0%BD%D0%B0%D0%BB%D0%B0-%D1%81%D0%B0%D0%BC%D0%BE-%D0%BB%D1%8F%D0%B2%D0%B0%D1%82%D0%B0-%D0%BC%D1%83-%D0%BF%D0%BE%D0%BB%D0%BE%D0%B2%D0%B8%D0%BD%D0%B0-news851726.html", "text": "Мъж от Монтана остана жив като по чудо, след като беше ударен от гръм. невероятната случка се разразила снощи. \"Почна да гърми и трещи. Затова застанах под дърво. Изведнъж паднах по корем и лявата ми половина изтръпна. Не можех да мръдна. Минаха пет минути, когато успях да извикам за помощ\", разказва в ефира на Би Ти Ви 64-годишният Борислав Петков. \"Дойдоха хора и казаха да не мърдам, докщато не дойде лекар. Аз обаче започнах да ровя в земята. Чул съм, че когато те удари гръм, трябва да се заровиш в земя\", спомни си Петков. Лекарите му казаха, че е извадил голям късмет. Мълнията е паднала покрай него. Борислав Петков вече ще празнува днешния денс за здраве. Сподели:", "date": "2019.06.26", "title": "ЧУДО: Ударен от гръм в Монтана остана жив, изтръпнала само лявата му половина"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D1%80%D0%B8%D0%B5%D1%85%D0%B0-%D0%B4%D0%BE%D0%BA%D0%BB%D0%B0%D0%B4%D0%B0-%D0%BD%D0%B0-%D0%B2%D1%81%D1%81-news851716.html", "text": "Висшият съдебен съвет, Инспекторатът му, съдилищата и прокуратурата се отчитат пред парламента. Със 121 гласа \"за\" и 1 \"въздържал се\" депутатите одобриха доклада на ВСС за 2018 г. . Документът отразява разделно дейността на Съдийската и Прокурорската колегии към Висшия съдебен съвет, както и на постоянно действащите комисии към тях, съгласно правомощията на съответната колегия. Документът съдържа пет отделни структурно обособени части, като в първата част последователно са изложени информация и данни относно управлението и администрирането на съдебната власт, което включва управление на човешките ресурси в съдебната система, кадровата и конкурсната дейност на Комисията по атестирането и конкурсите, управлението на финансовите и материалните ресурси, в това число управление на бюджета на съдебната власт, управление на съдебните сгради, електронно правосъдие и професионална квалификация. През 2018 г. Комисия „Съдебна карта, натовареност и съдебна статистика“ към Съдийската колегия е провела 26 заседания, в които са обсъдени и приети решения в няколко насоки: иницииране на законодателни промени в частта относно правилата за местна и родова подсъдност по определена категория дела, мониторинг и анализ на натовареността на съдилищата с предложения за изменения и допълнение на Правилата за оценка на натовареността на съдиите, в номенклатурата на статистическите кодове и други вътрешно – организационни мерки. В доклада са отчетени и 8 редовни заседания на Комисия „Съдебна карта и натовареност на прокурори и следователи“ към Прокурорската колегия. Като най – значима и мащабна дейност на комисията и на Прокурорската колегия се отбелязва реорганизацията и оптимизирането на районните прокуратури чрез създаване на унифициран модел. Съгласно създадения модел за оптимизиране на съдебната карта на районните прокуратури, считано от 1 януари 2019 г. са закрити 11 районни прокуратури. Сподели:", "date": "2019.06.26", "title": "ИЗВЪНРЕДНО В ПИК TV! Депутатите приеха доклада на ВСС"}
{"url": "https://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D0%BE%D1%82%D1%80%D0%B5%D1%87%D0%B5-%D1%82%D1%80%D0%B8-%D0%BF%D1%8A%D1%82%D0%B8-%D0%BE%D1%82-%D1%81%D0%B0%D1%82%D0%B0%D0%BD%D0%B0%D1%82%D0%B0-%D1%81-%D0%B0%D1%81%D0%B0%D0%BD%D1%81%D1%8C%D0%BE%D1%80%D0%B0-news851769.html", "text": "Бойко Борисов три пъти се отрече от Цветан Цветанов.  И от човека оркестър в ГЕРБ кадърът на ВИФ се превърна в Сатаната с асансьора. Или просто Цв. Цв. В края на март депутатът Цветанов напусна парламента. След изборите, в края на май, той се омете и от всички ръководни постове в партията, а в съдбовния 25 юни чу лично от премиера, че вече е \"извън ГЕРБ\". Не е член, но по кой член. Никой в партията не знае, а смее ли и да пита. Много му се насъбраха черните точки на Цветанов - то не бяха апартаменти, то не беше ЧЕЗ. И така до черния вторник, 25 юни. Денят в който Сатаната с асансьора стана просто Цв. Цв., както фигурира в някои тефтерчета с печална слава. Така Борисов три пъти се отрече от Цветанов и за всички вече е ясно, че той е персона нон грата. Само в ГЕРБ явно не са разбрали и депутатите продължават да се ослушват. Сподели:", "date": "2019.06.26", "title": "Борисов се отрече три пъти от Сатаната с асансьора"}
{"url": "https://pik.bg/%D1%81%D1%82%D0%B8%D1%85%D0%B8%D1%8F%D1%82%D0%B0-%D0%BE%D1%82%D0%BA%D1%8A%D1%81%D0%BD%D0%B0-5-%D1%80%D0%BE%D0%B4%D0%BE%D0%BF%D1%81%D0%BA%D0%B8-%D1%81%D0%B5%D0%BB%D0%B0-%D0%BE%D1%82-%D1%81%D0%B2%D0%B5%D1%82%D0%B0-news851742.html", "text": "Пет села от община Сатовча са заплашени да останат откъснати от света след като поройните дъждове от последните дни срутиха пътя. Хората се притесняват, че той ще продължи да пропада. Експерти от АПИ вече са огледали района. „Всеки ден пътувам по този участък и нещата са сериозни. Притеснени сме страшно много. Минават автобуси с ученици и караме много бавно по този участък”, коментира шофьор пред Нова. Кметът на Сатовча изрази своите опасения относно пътя, който обслужва шест населени места и около 9000 жители. „Специално този участък е в това състояние повече от три месеца. При обилни дъждове пътят се компрометира и както виждате е доста опасен с изразена денивелация.Този път е единственият, който обслужва шест населени места с около 9000 жители”, посочи кметът на Сатовча Арбен Мименов. Експерти от Областното пътно управление са извършили проверки и обещават укрепване на пътя в най-кратки срокове. „Вчера беше извършена проверка и са взети мерки за възстановяване на пътното платно в най-близки срокове. За този участък има възложено изготвяне на проект, който трайно да укрепи свличането на участъка”, каза Мария Чанова от Областното пътно управление. Сподели:", "date": "2019.06.26", "title": "Стихията откъсна 5 родопски села от света"}
{"url": "https://pik.bg/%D1%82%D0%B5%D0%B4%D0%B8-%D0%B1%D1%83%D1%80%D0%B3%D0%B0%D0%B7%D0%BB%D0%B8%D0%B5%D0%B2%D0%B0-%D1%81%D1%82%D0%B0%D0%B2%D0%B0-%D0%B2%D0%BB%D0%BE%D0%B3%D1%8A%D1%80%D0%BA%D0%B0-news851772.html", "text": "Теди Бургазлиева ще открехне своите тайни за красота. Красавицата издаде пред последователите  си в социалните мрежи, че ще направи свой канал в платформата за видеосподеляне YouTube, а феновете могат да дават заявки за какво точно искат тя да им говори във видеата. По този начин Бургазлиева ще уплътни времето между смяната на памперсите на близнаците и домашните си задължения. \"Получих много съобщения относно моята бременност, диетите ми, грижата за кожата, загубата на тегло. Моля Ви, кажете ви какви теми ви интересуват най-много. Ще се радвам да споделя с вас съвети и трикове във влога\", написа в \"Инстаграм\" младата майка. Феновете веднага дадоха своите заявки относно това какво би им било интересно да научат. Те искат да разберат как Бурзаглиева поддържа безупречния си външен вид, как тренира, какви диети спазва... Припомняме, че \"Мис България 2002\" гушна близнаци миналия септември. Децата са момиче и момче и носят имената Ема и Раян, напомня \"Монитор\". Сподели:", "date": "2019.06.26", "title": "Теди Бургазлиева става влогърка"}
{"url": "https://pik.bg/%D1%87%D0%B5%D1%82%D0%B8%D1%80%D0%B8-%D0%BC%D0%B5%D1%81%D0%B5%D1%86%D0%B0-%D1%81%D1%82%D0%BE%D1%8F-%D0%B1%D0%B5%D0%B7-%D0%BF%D0%B0%D1%80%D0%B8-%D0%B8-%D1%87%D0%B0%D0%BA%D0%B0%D0%BC-%D0%BF%D0%B5%D0%BD%D1%81%D0%B8%D1%8F%D1%82%D0%B0-news851789.html", "text": "Огромно е възмущението на пенсионерите, които са придобили право на пенсия и които са принудени да чакат в продължение на четири месеца, за да получат своите пенсии. Сегашният социален министър Бисер Петков се измъкна като по чудо преди година от уволнението благодарение на майките с деца в неравностойно положение. Но отношението на НОИ към пенсионерите, достигнали възрастта за пенсия, е под всякаква критика. Говори се, че преди да стане министър, когато се е кандидатирал за шеф на НОИ, Петков е обещал да съкрати този ужасяващо дълъг четиримесечен срок. Сега е министър, но явно обещанието е забравено. На около четиридесетия ден след подаването на документите бъдещият пенсионер получава разпореждане за минималната пенсия от 207 лева и чака. Само че ако работодателят го е освободил от работа веднага, се получава един период от време, в което човек на практика остава без доходи или с минимални такива. Което се случи и с мен. Едно такова отношение след  35-40 години труд е не само мъчително, но и унизително. Всеки един бъдещ пенсионер си знае съдбата и на какво е обречен, но поне бюрокрацията би могла да се поразмърда малко, за да не поставя хората в трудна за оцеляване ситуация. Сподели:", "date": "2019.06.26", "title": "Четири месеца стоя без пари и чакам пенсията"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%82%D0%BE%D0%BC%D0%B0-%D0%B1%D0%B5%D0%BB%D0%B5%D0%B2-%D0%B2-%D1%81%D1%85%D0%B5%D0%BC%D0%B0-%D0%B7%D0%B0-%D0%B1%D0%B5%D1%82%D0%BE%D0%BD%D0%B8%D1%80%D0%B0%D0%BD%D0%B5-%D0%BD%D0%B0-%D0%BC%D0%BE%D1%80%D1%81%D0%BA%D0%B8%D1%8F-%D0%B1%D1%80%D1%8F%D0%B3-news851788.html", "text": "В схема за строителството на нов морски курорт в землището на Каварненското село Българево участва бившият директор на Природен парк „Витоша“ Тома Белев, пише „Труд“. За целта в Общинския съвет (ОбС) се правят маневри за заобикаляне на законодателството, в които са забъркани и няколко от съветниците, начело с председателя Красимир Кръстев от „Ред, законност и справедливост“. Изграждането на новия курорт трябва да бъде върху 240 хектара земи, които в момента са земеделски. За да проработи схемата е необходимо те да бъдат обявени за урабнизирана територия, което може да се случи с Общия устройствен план (ОУП) на община Каварна. В момента ОУП е в процес на изработване от изпълнителя – Национален център за териториално развитие (НЦТР). Неговият представител архитект Иван Димчев присъства на повечето заседания на ОбС-Каварна. През юни миналата година Димчев обявява, че проектът е получил отрицателна оценка от институциите заради неспазване на изискването да не се допуска строителство върху територии, включени в защитена зона „Комплекс Калиакра“. От обяснението на архитекта се разбира, че екипът на НЦТР е изправен пред абсурдна ситуация – в община Каварна има пет защитени зони от мрежата Натура 2000. В две от тях - „Комплекс Калиакра“ и „Калиакра“ има урегулирани 2500 имота, над 95% от които са на частни собственици. Повечето от тях се намират в селищно образувание „Божурец“, което още от 80-те години на миналия век се води урабнизирана територия и има влязъл в сила Подробен устройствен план (ПУП). Тоест строителството там е напълно законно, местните са изградили постройки, за които повече от 30 години плащат данъци. Но преди няколко години тяхната собственост е вкарана в Натура 2000 и попада под редица рестрикции. На практика законните собственици вече не могат да се разпореждат пълноценно със земята и сградите си, тъй като може да увредят някое защитено местообитание. Както „Труд“ е писал многократно, в България Натура 2000 е картирана от неправителствените организации от „За да остане природа в България“ в периода 2005-2007. За това „зелените“ получават 9 милиона лева. Вестникът доказа, че „еколозите“ не са стъпвали на терен, а са чертали защитените зони от бюрата си в София. Казусът в община Каварна е поредното потвърждение – ако „природозащитниците“ са били в Каварненско, са щели да видят, че вкарват в Натура 2000 урбанизираната територия „Божурец“. По същия начин в защитени зони са вкарани военното летище в Балчик и мюсюлманското гробище на с. Топола. Заради този абсурд преди 2 години собствениците на земи в защитените зони в община Каварна излязоха на протест и се стигна до гражданско неподчинение. Така хората успяха да спрат общественото обсъждане за изработването на Интегриран план за управление (ИПУ) на три от защитените територии - „Комплекс Калиакра“, „Калиакра“ и „Белите скали“. ИПУ бе възложен от Министерството на околната среда и водите (МОСВ) на Института по биоразнообразие и екосистемни изследвания (ИБЕИ) към БАН, за да бъде изпълнени изискванията на Европейската комисия всяка защитена зона да има План. Заради общественото недоволство изпълнението на ИПУ е спряно, а договорът с ИБЕИ е прекратен. Две години след протеста този Интегриран план става основа за вкарването на Тома Белев в схемата за изграждане на нов курорт. От няколко месеца в ОбС-Каварна се наблюдава усилена кампания за изработването на ИПУ на трите защитени зони. Разследването на „Труд“ показа, че тя е подета от председателя на Съвета Красимир Кръстев, който работи с „Асоциация на парковете в България“ (АПБ), оглавявано нелегитимно от Тома Белев (това е потвърдено от българския съд – б.а.). АПБ е част от „За да остане природа в България“. На 10 юни Кръстев входира докладна записка в ОбС, в която прокарва няколко решения, които бяха гласувани на заседанието на съветниците днес. Засега те проявиха здрав разум и отхвърлиха искането, което не дава гаранция, че то няма да бъде леко коригирано и предложено отново. Какви са предложенията? Първото е ОбС да поиска от МОСВ да възложи на Община Каварна доработването на ИПУ на трите защитени зони. Второто е тази задача да бъде дадена без конкурс на Асоциация на парковете в България, тоест на Тома Белев, който да я изпълни за 3 месеца. Сред изискванията към Асоциацията на парковете е да бъде поставена основата за компенсиране на собствениците, чийто имоти са в Натура 2000, както и урабнизацията да бъде релокирана (преместена – б.а.). Какво значи това – земите на собствениците с терени в защитени зони трябва да бъдат изкупени, въпреки че в момента урбанизирано е именно селищното образувание Божурец и за имотите си хората от години плащат данъци на държавата. След като Тома Белев приключи с доработването ма ИПУ, ще бъде направена и препоръка за бъдеща урбранизирана територия (позволена за строителство – б.а.) да бъдат посочени земеделските земи в землището на с. Българево, където ще може да се развива „устойчив туризъм“ - неофициално плановете са върху тамошните 240 хектара да изникне новият курорт. По сметките на арх. Иван Димчев, ако цялата площ бъде използвана за курорт, той ще е с капацитет за 30 000 души. А самият Белев пише до ОбС, че АПБ подкрепя развитието на землището на Българево, чийто жители наброяват малко над 1100 души. Позицията на „еколога“ е точно обратната на тази, която заема в публичните си изяви, където е върл противник на застрояването на Черноморието. Самата докладна записка поражда редица въпроси. Основният е - наясно ли е Красимир Кръстев, че договорът за изработването на ИПУ за трите защитени зони е бил между МОСВ и ИБЕИ, тоест община Каварна никога не е била страна по споразумението. Това означава, че няма законов начин местната управа изведнъж да стане страна и на всичкото отгоре автоматично да посочи изпълнител на доработването на Интегрирания план за управление. Така че предложението на Кръстев е заобикаляне на закона. Има и още много важен факт, до който разследването на „Труд“ стигна – до ОбС Каварна има изпратено положително становище за релокирането от Стелиан Томов от Инициативен комитет „За туризма на Калиакра“. Източници на „Труд“ от общината са категорични, че Томов е сред собствениците на земеделските земи, които ще бъдат посочени за урбанизирана територия – така че той има пряк интерес там да може да се строи. Отделно публично е известно, че Стелиан Томов и Тома Белев са в приятелски отношения. Излиза, че Белев ще направи препоръка за изграждане на голям курорт край Българево, където неговият приятел има земеделски парцели. След като бъдат урбанизирани, те ще покачат стойността си десетки, дори стотици пъти. Каква е ролята на Красимир Кръстев и останалите общинари, лобиращи за Белев и новия курорт, тепърва ще се разбере. Факт е, че в писмата на Асоциацията на парковете до общината ясно се вижда, че цели пасажи от тях са буквално преписани в докладната на председателя на ОбС Кръстев. Той се аргументира, че АПБ напълно безвъзмедзно ще доработи Интегрирания план на трите защитени територии. Но колко ще е безплатно, след като близък до Тома Белев човек ще бъде облагодетелстван от препоръчаната от „еколога“ урбанизация на земеделски земи, където ще изникне чисто нов морски курорт, който ще повиши стойността на имотите в пъти. Сподели:", "date": "2019.06.26", "title": "СКАНДАЛ: Тома Белев в схема за бетониране на морския бряг"}
{"url": "https://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%80%D0%B0%D0%B7%D0%BD%D0%BE%D0%B1%D0%BE%D0%B9-%D0%B3%D0%B5%D1%80%D0%B1-%D0%B8-%D0%B1%D1%81%D0%BF-%D0%B3%D1%83%D1%88%D0%B0-%D0%B7%D0%B0-%D0%B3%D1%83%D1%88%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D0%B0%D1%80%D1%82%D0%B8%D0%B9%D0%BD%D0%B8%D1%82%D0%B5-%D0%BF%D0%B0%D1%80%D0%B8-%D0%B2%D0%BE%D0%BB%D1%8F-%D1%87%D1%83%D1%80%D1%83%D0%BB%D0%B8%D0%BA%D0%B0-%D0%BE%D1%82%D1%81%D1%82%D1%80%D0%B0%D0%BD%D0%B8-news851739.html", "text": "\"БСП инициира разговори с партиите и поканихме експерти. Партийните субсидии са за подкрепа на парламентарния живот и освобождение на партиите от чужди манипулации и бизнесмени. БСП предложи законопроект за 6 лева партийна субсидия. Управляващите ограничават БСП\", каза още по темата Пенчо Милков. В отговор депутатът от ГЕРБ Маноил Манев допълни: \"Няма такъв законопроект внесен от БСП.\" \"Гласувахме “за” 1 лев субсидия, но с условието, че ще има предстоящ дебат. Ние сме “за” преговорите. До края на другия месец ще бъде гласуван тавана на субсидиите. Всяка година има избори, а парите на партиите отиват там. Не всички имат достъп до крупни бизнесмени\", коментира Александър Сабанов от \"Обединени патриоти\". \"БСП са изпаднали в див популизъм. Има предложение на МС, което е внесено в Народно събрание, което ще се дебатира в зала. Ако някоя партия не иска да подкрепи предложението, това ще стане ясно в дебата\", разкри депутатът от ГЕРБ Маноил Манев. \"Българските граждани няколко пъти решително заявяват, че искат промяна на партийните субсидии. ГЕРБ не отлага нищо и не изтегля нищо. Партиите се упражняват върху ГЕРБ. И какво помогна на БСП това, че използва субсидиите на евроизборите\", завърши Манев. \"Воля\" влезе в парламента без партийна субсидия и ние смятаме, че ако правиш толкова добри дела като политик, то хората ще те преизбират и няма да имаш нужда от субсидии. Дебатът за партийните субсидии е поредният театър. Това заяви Кристина Таскова, депутат от ПП „Воля“ в сутрешния блок на БНТ. Сподели:", "date": "2019.06.26", "title": "ТОТАЛЕН РАЗНОБОЙ: ГЕРБ и БСП гуша за гуша заради партийните пари, \"Воля\" чурулика отстрани"}
{"url": "https://pik.bg/%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%BE-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-news851764.html", "text": "Вицепрезидентът Илияна Йотова заминава днес на работно посещение в Черна гора. Програмата на визитата предвижда среща с министър-председателя Душко Маркович, с министъра на външните работи Сърджан Дарманович и с президента Мило Джуканович . Йотова ще направи и основното изказване на международната конференция \"Геополитика и Западните Балкани: поглед от региона\" . Сподели:", "date": "2019.06.26", "title": "Илияна Йотова заминава на работно посещение в Черна гора"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-tv-%D0%B2%D0%BC%D1%80%D0%BE-%D1%81-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0-%D1%80%D0%B0%D0%B2%D0%BD%D0%BE-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5-%D0%BD%D0%B0-%D0%BF%D0%B0%D1%80%D1%82%D0%B8%D0%B8%D1%82%D0%B5---%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D0%BF%D0%B0%D1%80%D0%B8-%D1%81%D0%B0-%D0%BD%D1%83-news851738.html", "text": "Липсваше един отговорен дебат по темата за партийните субсидии, затова вчера на коалиционния съвет дадохме тон за такъв дебат. Това заяви пред Нова телевизия депутатът от \"Обединени патриоти\" и представител на ВМРО Искрен Веселинов по повод партийните субсидии на партията. \"Ние заявихме, че трябва да има минимум за всички партии, който да е еднакъв за всички партии, с което да се осигури тяхното съществуване. Смятаме, че тоталната сума, с която може да се издържа една партия, е около 1,5 до 2 млн. лева\", уточни той. Веселинов намекна, че по-големите партии нямат нужда от повече пари, въпреки че структурите им са повече. Това на практика означава уравниловка при субсидирането. \"Важен е средният разход, а не големината на партията\", обясни депутатът от ВМРО. \"Цинизъм е това, което говори ДПС за обръча на от фирми. Ние сме против необмисления и популисткия диалог с финансирането на партиите от фирми\", коментира народния представител. \"В едномесечен период трябва да се прегледа коалиционното споразумение и това, което е свършено. Ние искаме да се въведе военното учение в училищата. Имаме и конкретни стъпки с циганизацията\", добави Искрен Веселинов. \"Имаме над 5 млн. аборта през последните 30 години. Отнемането на човешки живот е убийство. Не трябва да се гледа на него като елементарна лекарска операция\", каза още представителят на ВМРО по повод искането на Волен Сидеров за забрана на абортите. \"Това обаче не е радикална тема. Хората се интересуват как да си отгледат децата, дали ще има достатъчно детски градини. Например да направим безплатни детските градини, защото това е част от управленската кампания\", разкри депутатът. Сподели:", "date": "2019.06.26", "title": "ГОРЕЩО В ПИК TV: ВМРО с предложение за равно финансиране на партиите - ето колко пари са нужни за издръжка"}
{"url": "https://pik.bg/%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-tv-%D0%B4%D0%BF%D1%81-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BA%D0%BE%D0%BD%D1%81%D1%83%D0%BB%D1%82%D0%B0%D1%86%D0%B8%D0%B8-%D0%B7%D0%B0-%D1%81%D1%83%D0%B1%D1%81%D0%B8%D0%B4%D0%B8%D0%B8%D1%82%D0%B5-news851797.html", "text": "\"Няма да участваме в консултации за партийните субсидии\",  заяви председателят на ДПС Мустафа Карадайъ. \"Това, което имахме да кажем по темата, го казахме и пред медиите, и с писмени предложения за промени в Закона, внесен от Министерски съвет и на консултациите ни с БСП и с ГЕРБ\", каза още Карадайъ. Той коментира, че с националистите ДПС няма какво да си говори. \"Предложението идва от Министерски съвет, в който те участват. Ако те са решили да бламират своето правителство, това е тяхно решение\", уточни още Карадайъ. Председателят на ДПС посочи, че партията е била активна, когато правилата са позволявали това. \"Сроковете за предложение между първо и второ четене са изтекли. След тези консултации какво ще се произведе? Може би Министерски съвет ще си изтегли закона, ще има нови предложения, ние нямаме яснота по тази тема\", посочи още той. Карадайъ припомни позицията на ДПС, че субсидиите трябва да са с размер, с който партиите да могат да финансират дейността и кампанията си. \"Ако няма да могат политическите партии да финансират дейността си чрез субсидии от държавата, то тогава трябва да има отворен, ясен, прозрачен модел за финансиране на политическите партии\", допълни Карадайъ. Сподели:", "date": "2019.06.26", "title": "БОМБА В ПИК TV: ДПС отказа да участва в консултации за субсидиите"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D0%BE%D0%BC%D1%87%D0%B5-%D1%81%D0%B5-%D1%83%D0%B4%D0%B0%D0%B2%D0%B8-%D0%B2-%D1%80%D0%B5%D0%BA%D0%B0-%D1%80%D0%BE%D1%81%D0%B8%D1%86%D0%B0-news851800.html", "text": "Момче на 17 години е намерено удавено в река Росица във великотърновското село Ресен, съобщиха от пресцентъра на ОД на МВР. Предишния ден момчето е било забелязано да се къпе в реката и след като вечерта не се прибрало в дома си, родителите му подали сигнал. Момчето е страдало от епилепсия. Тялото му е намерено от спасители и водолази от специализирания отряд към Областната противопожарна служба във Велико Търново. При огледа на място по трупа не са открити следи от насилие. Тялото е транспортирано за аутопсия в Съдебна медицина. Сподели:", "date": "2019.06.26", "title": "ТРАГЕДИЯ: Момче се удави в река Росица"}
{"url": "https://pik.bg/%D1%86%D0%B5%D0%BB%D1%83%D0%BD%D0%B0%D1%82%D0%BE-%D0%BE%D1%82-%D0%B3%D0%BE%D1%81%D0%BF%D0%BE%D0%B4-%D0%B4%D0%B5%D1%82%D0%B5-%D0%BF%D0%B0%D0%B4%D0%BD%D0%B0-%D0%BE%D1%82-8-%D0%B8%D1%8F-%D0%B5%D1%82%D0%B0%D0%B6-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B8-%D0%BE%D1%86%D0%B5%D0%BB%D1%8F-%D0%BF%D0%BE-%D1%87%D1%83%D0%B4%D0%BE-news851793.html", "text": "Дете е паднало от осмия етаж на жилищна сграда в Пловдив. За щастие най-напред дърво поема удара, поради което детето е оцеляло като по чудо, защото не е паднало директно на земята, предава Пловдив24.бг. Пострадалото дете е било прието в дежурната за деня - 23 юни, хирургична клиника на УМБАЛ \"Свети Георги\" в град Пловдив с гръдно-коремна травма, контузия на главата и няколко счупени ребра. По първоначална информация детето е с аутизъм. Неговият баща подал сигнал за инцидента. Сподели:", "date": "2019.06.26", "title": "ЦЕЛУНАТО ОТ ГОСПОД: Дете падна от 8-ия етаж в Пловдив и оцеля по чудо"}
{"url": "https://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B0%D1%82%D0%B0-%D0%B0%D1%81%D0%B0%D0%BC%D0%B1%D0%BB%D0%B5%D1%8F-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%B3%D0%BB%D0%B0%D1%81%D1%83%D0%B2%D0%B0-%D1%80%D1%83%D1%81%D0%B8%D1%8F-%D0%B4%D0%B0-%D0%B8%D0%BC%D0%B0-%D0%BF%D1%80%D0%B0%D0%B2%D0%BE-%D0%BD%D0%B0-%D0%B3%D0%BB%D0%B0%D1%81-news851731.html", "text": "EA Daily, цитирана от \"Фокус\". Парламентарната асамблея на Съвета на Европа (ПАСЕ) прие резолюция за промяна на санкционния механизъм, която позволява на Русия да се завърне в работата на парламентарната асамблея с право на глас. „За“ резолюцията гласуваха 118 депутати, 62 са против, а има и 10 въздържали се, предава руската агенция Единодушно са завръщане на Русия в ПАСЕ гласуваха делегациите на Турция, Словакия, Сърбия, Португалия, Норвегия, Италия, Испания, Исландия, Франция, Азербайджан и Австрия. За завръщане на Русия гласува и огромното мнозинство от представителите на делегациите на Нидерландия, Молдова, Чехия, Швейцария и Германия. В няколко делегации гласовете на депутатите бяха разпределени неравно, с превес на тези, които са гласували против връщането на Русия. Това са Швеция, Великобритания, Грузия, Латвия, Полша, Естония и Литва. Украйна гласува против в пълен състав. Що се касае до делегацията от Армения в състав от 4 депутати, представителите на опозиционните фракции Наира Зограбян и Едмон Марукян гласуваха за връщане на Русия в ПАСЕ, но двама представители от делегацията на управляващата партия не подкрепиха резолюцията. Един от тях изобщо не е гласувал, а другия е бил против. Няма данни за това, как са гласували българските делегати. Сподели:", "date": "2019.06.26", "title": "Парламентарната асамблея на Съвета на Европа гласува Русия да има право на глас"}
{"url": "https://pik.bg/%D1%89%D0%B0%D1%81%D1%82%D0%BB%D0%B8%D0%B2%D0%B0-%D1%80%D0%B0%D0%B7%D0%B2%D1%80%D1%8A%D0%B7%D0%BA%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B0%D1%82%D0%B0-%D1%83%D1%87%D0%B5%D0%BD%D0%B8%D1%87%D0%BA%D0%B0-%D0%BE%D1%82-%D0%BA%D0%B0%D0%BC%D0%B5%D0%BD%D0%BE-news851801.html", "text": "Изчезналата 16-годишна ученичка от Камено е намерена. Момичето е установено в резултат на предприетите полицейски действия по издирването му, съобщиха от пресцентъра на ОДМВР-Бургас. Припомняме, че тя изчезна на 22 юни и оттогава бе в неизвестност. 16-годишната тийнейджърка е открита в Морската градина в Бургас в добро физическо и психическо състояние и е предадена на родителите си. Сподели:", "date": "2019.06.26", "title": "ЩАСТЛИВА РАЗВРЪЗКА: Откриха изчезналата ученичка от Камено"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%B0%D0%BA-%D0%BF%D0%BE%D0%B4%D0%BA%D0%B0%D1%80%D0%B0-%D0%B4%D0%B6%D0%B8%D0%BF%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0%D1%81%D0%BD%D0%B8%D0%BC%D0%BA%D0%B8-news851805.html", "text": "Министър-председателят Бойко Борисов направи поредна инспекция на строителни дейности в страната. Премиерът отново подкара джипа, а заедно с него беше и зам.-регионалният министър Николай Нанков. Борисов и Нанков провериха докъде вървят ремонтните дейности на моста на магистрала \"Тракия\" на 13 км. Ръководителят на обекта увери министър-председателя, че участъкът ще бъде пуснат в експлоатация на 1 юли. По-късно днес премиерът Борисов ще открие икономически форум в Пловдив. На двудневното събитие заедно с него пристигат голяма част от министрите - вицето Томислав Дончев, на транспорта Росен Желязков, на външните работи Екатерина Захариева, на туризма Николина Ангелкова, на културата Боил Банов. В града под тепетата идва и еврокомисар Мария Габриел. Още на старта с лекция ще се включи и премиерът на Северна Македония Зоран Заев, както ПИК съобщи по-рано. Заедно с Борисов и Нанков беше и вицепремиерът Томислав Данчев. Нанков обяви, че на 28 или 29 юни започва асфалтирането на мостовете, които се ремонтират. Зам.-регионалният министър, че и трите моста, които се правят в участъка ще бъдат готови за 1 юли. Нанков добави, че веднага след като бъдат пуснати за движение трите моста, ще започне и долното им строене. Докато минаваха по край другия виадукт, който се ремонтира, Борисов се зарадва на армировчиците как работят и изкоментира: \"Гледай ги как работят! Като машинки са им ръцете\". \"Имахме един професор по стоманобетон и ако някой му кажеше народната дума \"арматурист\" или арматура слагат - направо късаше\", разказа премиерът на министрите. Борисов провери и третия мост на магистрала \"Тракия\", който в момента се ремонтира. Там вече асфалтът се полага. Нанков обясни, че остават още 10-ина такива съоръжения, които да се ремонтират на магистралите, а след това ще започне поетапно да се ремонтират и съоръженията на първокласните пътища. \"Когато пуснем движението, ще облечем колоните отдолу\", обясни Борисов, а зам.-регионалният министър добави, че на \"Хемус\" има съоръжения в толкова лошо състояние, че инженерите не дават да се прави горно строене, преди да е направено долното. Премиерът лично провери как вървят дейностите по приключването на ремонта на третия мост, а докато минаваха по новоасфалтирания път неговата пиарка Севделина Арнаудова се пошегува: \"Г-н премиер, ще ни купувате нови обувки\". \"Аз ви купувам, ама на мен кой ще купи\", попита с усмивка Борисов. Министър-председателят попита работниците кога за последно е правен ремонт на съоръжението, а те му обясниха, че са правени козметични корекции през 2002 година. \"Това са само хвърлени пари на вятъра, защото като не се направи целия мост, пак си тече\", възмути се Борисов. Сподели:", "date": "2019.06.26", "title": "ПЪРВО В ПИК TV: Премиерът Борисов пак подкара джипа (ОБНОВЕНА/СНИМКИ)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BD%D0%B0%D0%B9-%D0%B0%D0%B2%D1%82%D0%BE%D1%80%D0%B8%D1%82%D0%B5%D1%82%D0%BD%D0%BE%D1%82%D0%BE-%D0%BD%D0%B5%D0%BC%D1%81%D0%BA%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%B3%D1%8A%D1%80%D0%BC%D0%B8-%E2%80%93-%D1%81%D0%BE%D1%84%D0%B8%D1%8F-%D0%B2%D0%BE%D0%B4%D0%B8-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B7%D0%B0-%D0%B7%D0%B0%D0%B2%D0%BE%D0%B4%D0%B0-%D0%BD%D0%B0-%D1%84%D0%BE%D0%BB%D0%BA-news851733.html", "text": "Най-авторитетното икономическо издание за автомобилната индустрия Automobilwoche посвещава обширен материал на бъдещия завод на Фолксваген в Източна Европа, видя ПИК. Според източниците на списанието, София-България (Кремиковци) е категорично първа в класацията, следвана от Измир-Турция. Според  Automobilwoche проектът за новия завод е отнет от Шкода и преместен директно под надзор на Volkswagen. Все пак, мултибранд заводът се очаква да произвежда поне през първите 4 години за Шкода, която в момента изпитва дефицит от 100 000 автомобила годишно, за да покрие максимума на своите продажби. Според източници на Шкода пред изданието, капацитетът в Чехия вече е натоварен на 120%. Automobilwoche пише, че огромно предимство в полза на България е мощното австрийско лоби, инвеститори и банки. ПИК напомня, че в края на миналата година българската Първа Инвестиционна Банка продаде около 50% от терена на Кремиковци на австрийския гигант в бизнеса с недвижими имоти Soravia Group. Собствениците на Soravia са добре позиционирани и с дълга история в строителството както на жилищни, така и на индустриални имоти. Източници на ПИК от Германия разкриват, че мултибранд заводът се очаква да премине към производството на далеч по-престижни марки и модели след първите 4 години, а към края на десетата година от производството може да се говори и за производство на топ немски електрически модели. Именно електрификацията е причината Volkswagen да гледа към Източна Европа за своя завод. Според източниците на ПИК и няколко публикации в немската преса, концернът е поел твърд курс към производството на 100% електроавтомобили. Очаква се последният автомобил с двигател с вътрешно горене да излезе от заводите в близките 15 години. Volkswagen трансформира първо своите немски заводи и там до 3 години ще се произвеждат само и единствено коли с електрическо задвижване. Това налага изместване на производства към Унгария и Чехия, а в крайна сметка и отваряне на нови производствени мощности. Имайки предвид размера на парцела в Кремиковци, ако българската държава и строителни компании покажат висока класа в обслужването на инвеститора, има вероятност българският завод при разгръщане на пълния му мащаб след около 10 години да бъде вторият или третият най-голям завод на Volkswagen в света. В него ще работят около 5000 души, а в цялата зона - над 15 000. Сподели:", "date": "2019.06.26", "title": "САМО В ПИК: Най-авторитетното немско издание гърми – София води на Турция за завода на \"Фолксваген\"! (ФАКСИМИЛЕ)"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%B4%D0%B5%D0%BD%D1%8F%D1%82-%D1%89%D0%B5-%D0%B1%D1%8A%D0%B4%D0%B5-%D0%BD%D0%B5%D0%B1%D0%BB%D0%B0%D0%B3%D0%BE%D0%BF%D1%80%D0%B8%D1%8F%D1%82%D0%B5%D0%BD---%D1%81%D0%B2%D0%B5%D0%B4%D0%B5%D1%82%D0%B5-%D0%B4%D0%BE-%D0%BC%D0%B8%D0%BD%D0%B8%D0%BC%D1%83%D0%BC-%D0%BE%D0%B1%D1%89%D1%83%D0%B2%D0%B0%D0%BD%D0%B5%D1%82%D0%BE-news851722.html", "text": "Денят е двойствен и противоречив, засилена опасност от инциденти. Намаляващата Луна е в знак Овен до 16:33ч на 27 юни. Луната и Овенът не са много добре съчетани помежду си (Луната е \"студена\" планета, Овен е \"горещ\" огнен знак). Затова Луната внася някои противоречия в човешкия характер. Образно казано Луната в Овен психологически \"добавя масло към огъня\". Спокойните и балансирани отношения могат да избухнат в този момент с нова сила. Когато Луната се намира в знака на Овен, не планирайте да спите дълго време сутринта или просто да се излежавате в леглото. Това е времето за постигане на големи неща, така че се опитайте да извлечете максималната полза от това и използвайте извънредният енергиен поток, започвайки например с това дело, което сте отлагали дълго време. Фокусирайте се върху въпросите, на които е необходимо да се обърне допълнително внимание. Тъй като животът, когато Луната е в Овен, се отличава с интензивност, е необходимо да се помни, че получената енергия силно изостря емоциите. Нашите чувства през този период лесно се нараняват. Подсъзнателно усещайки това, човек се опитва да се защити. Струва му се, че всеки, с когото комуникира, иска да го обиди. Опитайте се да не казвате болезнени думи, тъй като разрушените през това време връзки са трудни за възстановяване. Това се отнася особено за телефонните разговори. Тъй като главата и лицето са особено уязвими по това време, операциите на ушите, очите и шията са нежелани и дори вредни. Претоварването на тези части на тялото също не е желателно. Не протезирайте зъбите и не подстригвайте косата. За да избегнете главоболие и мигрена, в дните на Овен трябва да пиете повече течности, а по-добре - обикновена вода. Не се препоръчва употребата на шоколад, кафе, захар и яйчен белтък. Доминиращ 23 лунен ден от 02:00ч на 26 юни до 02:25ч на 27 юни Символ на този ден са Химера и Цербер, които охраняват подземното царство. Неблагоприятен ден. Често е наричан ден на квадрата или кръста. В него се наблюдават резки проявления на негативни емоции. При по-спокойните личности се проявява като влошено самочувствие, угнетено настроение, разсеяност. Човек може да има усещането за загуби и че няма контрол над нещата. Сведете до минимум общуването. По възможност да се прекара този ден у дома, в тиха и спокойна обстановка, в уединение, далеч от всекидневните дела и проблеми. Не започвайте да изяснявате отношения помежду си. Ако се разведете в 23-ти лунен ден, то имате всички шансове по-късно отново да се съберете със съпруга/та си. Да се избягват обществените места, мероприятия, протести, групови събирания, посещение на мачове. Голям е рискът да срещнете там провокации, необуздано поведение и прилагане на груба сила. Не е подходящо за никакви начинания. Въздържайте се от бизнес дела. Неподходящо е да се решават финансови въпроси. Избягвайте да рискувате. Не подхожда за творческа работа. Много подходящ ден за почивка и разтоварване. Ден за разрушаване на старото, за коренни реформи и преобразования. Добре е да се освободите от всичко старо и излишно, както и за основно почистване на дома. Наблюдава се спад в жизнената сила и енергия. Зачестяват инцидентите и травмите. Могат да се проявят хронични заболявания. Ако заболеете в този ден, това ще продължи дълго. Подходящо е за процедури по изчистване на организма. Полезно е еднодневното гладуване. Ако не можете да гладувате, препоръчва се вегетарианска диета. Подходящи са млечните продукти. Добре е да се въздържате от алкохол и от месна храна, тъй като те повишават агресивността, а днес тя изобилства. Секс - Противопоказен е секса, тъй като в този лунен ден води до силно физическо и емоционално изтощение. Добре е да се въздържате от полови контакти. Не благоприятно за зачатие. Подстригването не се препоръчва. Може да доведе до влошаване на здравето. Градинска работа – крайно неблагоприятно е за работа с растения. Сънищата са лъжовни. Може да имате кошмари, но те нищо не значат. 8 слънчев ден - Ден на Благодатта, на Вси Светии, свързан с вътрешното преображението. Ден на чудесата и подмладяването. Този ден е като нова страница, на която започваме да пишем близкото си бъдеще. Може да започнете всичко отново, на чисто, загърбвайки старото. Един от онези странни дни, когато може всичко да се случи. Бъдете готови за неочаквани неща. Може внезапно да ви се разкрие някаква информация. Сподели:", "date": "2019.06.26", "title": "ЗВЕЗДИТЕ ГОВОРЯТ: Денят ще бъде неблагоприятен - сведете до минимум общуването"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%BF%D0%BE%D1%82%D1%80%D0%BE%D1%88%D0%B5%D0%BD-%D0%B2-%D0%B7%D0%B2%D0%B5%D1%80%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D0%B0%D1%80%D0%B0%D1%82-%D0%B3%D0%BE-%D1%81-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%B2-%D0%BF%D0%B8%D1%80%D0%BE%D0%B3%D0%BE-news851790.html", "text": "Хеликоптер откара в болницата за спешна помощ „Пирогов” в София ранен при катастрофа в град Гоце Делчев. Катастрофата е станала между мотор и джип, пострадалият е бизнесменът Румен Траханов на 56 г., който живее в САЩ и е на почивка в България. След инцидента, Траханов е откаран в болницата в Гоце Делчев с множество наранявания, счупен таз, прешлени, ребра и други сериозни травми, където е стабилизиран до изпращането му за лечение и възстановяване в „Пирогов”, съобщава БГНЕС. До момента с хеликоптерът е оказана помощ и съдействие на над 20 човека в критично състояние. Сподели:", "date": "2019.06.26", "title": "ИЗВЪНРЕДНО: Известен бизнесмен потрошен в зверска катастрофа, карат го с хеликоптер в \"Пирогов\" (СНИМКИ)"}
{"url": "https://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%B0-%D0%B2%D0%BE%D0%B9%D0%BD%D0%B0-%D0%B2-%D1%86%D1%81%D0%BA%D0%B0-%D0%B6%D0%B5%D0%BA%D0%BE%D0%B2-%D0%B7%D0%B0-%D1%81%D1%82%D0%BE%D0%B9%D1%87%D0%BE-%D0%BC%D0%BB%D0%B0%D0%B4%D0%B5%D0%BD%D0%BE%D0%B2-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%BC%D0%BE%D1%88%D0%B5%D0%BD%D0%BD%D0%B8%D0%BA-%D1%86%D1%8F%D0%BB-%D0%B6%D0%B8%D0%B2%D0%BE%D1%82-%D0%BD%D1%8F%D0%BC%D0%B0-%D0%B4%D0%B0-%D0%BC%D1%83--news851799.html", "text": "\"Нека Стойчо Младенов да ме съди, аз казвам истината!\" Така легендата Петър Жеков застана зад думите си по адрес на Екзекутора на Ливърпул, който според него е сред виновниците за фалита на ЦСКА. Голмайстор №1 в историята твърди, че Младенов се е предложил за треньор на \"червените\" през тази зима, а по време на предишния си престой на \"Армията\" е уредил с огромни заплати съпругата си Дарина и сина си Стойчо-младши. \"За всичко това си има документи, които се пазят - потвърди Жеков. - Аз и Димитър Якимов уволнихме Стойчо Младенов, тогава бяхме в Надзорния съвет. Това, че сега се е натискал отново за треньор на ЦСКА, го знам лично от Гриша Ганчев. И то го каза не само на мен, бяхме 10-12 човека. Питайте го него дали не е вярно. Питайте и Петър Манджуков дали лъжа за парите. Ако иска, Стойчо да ме съди, много ме е страх, няма да мога да спя. Само да не му хвръкне главичката, защото много хора му се канят. Защото той ако трябва да връща парите, които е откраднал, цял живот няма да му стигне. Стойчо е най-големият мошеник сред треньорите на ЦСКА в цялата история, никой не е взел толкова пари като него. Заради него и Александър Томов-Лупи клубът фалира. Двамата откраднаха 13 млн. лева, осигурени от Манджуков. Десет от тях бяха за дълговете към НАП, останалите за заплати и лагер на отбора.\" Жеков се изсмя на твърденията, че Стойчо Младенов е спасил живота му, пише столичен всекидневник. Оказва се, че легендата е претърпял рутинна операция, която е струвала скромните 1500 лева. \"Не бях влизал в болница от времето на соца - разказва Жеков. - Оказа се, че имам проблем с дебелото черво. Трябваше да се отреже част от него и това е, нищо сериозно. Бях приготвил 300 лева за професора и не знаех, че ще трябват още. Тогава се обадих в ЦСКА и Кирчо Администратора донесе останалите пари, които после ми удържаха от заплатата. Тя беше чисто 2000 лева и я получавах от време на време. Глупости на търкалета са, че Стойчо ми е спасил живота. Каква животоспасяваща операция? След шест месеца вече не си личеше, че са ме рязали.\" \"Излишно е повече да коментираме. Аз си работя в Кайсар в Казахстан, шампионатът си върви. Всеки може да си говори каквото си иска\", заяви самият Младенов. Сподели:", "date": "2019.06.26", "title": "БРУТАЛНА ВОЙНА В ЦСКА! Жеков за Стойчо Младенов: Най-големият мошенник, цял живот няма да му стигне да върне откраднатите пари"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B0%D1%82%D0%B0%D0%BA%D0%B0-%D0%B2%D1%80%D1%8A%D1%89%D0%B0-%D0%BD%D0%B0%D0%B4%D0%B2%D0%B7%D0%B5%D1%82%D0%B8%D1%82%D0%B5-%D1%81%D1%83%D0%B1%D1%81%D0%B8%D0%B4%D0%B8%D0%B8-%D0%B2-%D0%BD%D0%B0%D0%B9-%D0%BA%D1%80%D0%B0%D1%82%D0%BA%D0%B8-%D1%81%D1%80%D0%BE%D0%BA%D0%BE%D0%B2%D0%B5-news851778.html", "text": "Ще върнем парите в най-бързи срокове. Това заяви пред журналисти в кулоарите на парламента депутатът от Обединени патриоти и представител на партия \"Атака\" Николай Александров по повод надвзетите партийни субсидии. Доколкото разбрах, сутринта на председателски съвет е говорено консултациите за размера на партийната субсидия да бъде в кабинета на зам.-председателя на Народното събрание Емил Христов. Звънях и на неговата секретарка, но отговор нямаше. Най-вероятно консултациите ще са в утрешния ден\", информира той. Сподели:", "date": "2019.06.26", "title": "ИЗВЪНРЕДНО В ПИК TV: \"Атака\" връща надвзетите субсидии в най-кратки срокове"}
{"url": "https://pik.bg/%D1%81%D0%BF%D0%B5%D1%86%D1%81%D1%8A%D0%B4%D1%8A%D1%82-%D0%B7%D0%B0%D0%BA%D0%BE%D0%B2%D0%B0-10-%D0%B4%D1%83%D1%88%D0%B8-%D1%81-%D0%BF%D1%80%D0%B8%D1%81%D1%8A%D0%B4%D0%B8-%D0%B7%D0%B0-%D1%83%D1%87%D0%B0%D1%81%D1%82%D0%B8%D0%B5-%D0%B2-%D0%B3%D1%80%D1%83%D0%BF%D0%B0-%D0%B7%D0%B0-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B5%D0%BD%D0%B8%D0%B5-%D0%BD%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-news851814.html", "text": "Специализираният наказателен съд наложи осем ефективни и две условни наказания на участниците в организирана престъпна група за разпространение на наркотици в Добрич и областта. По седем години лишаване от свобода при първоначален строг режим и по 25 000 лв. глоба определи съдът за ръководителя на групата и най-приближения му в престъпната структура. Трима от участниците са с присъди от по 5 г. затвор и по 20 000 лв. глоба, други трима са осъдени на 4 г. и 3 г. лишаване от свобода. Останалите двама получиха условни наказания, съответно с 5-годишен и 4-годишен изпитателен срок. Участниците в групата бяха задържани на 7 октомври 2014 г. при операция на ГДБОП под ръководството и надзора на Специализираната прокуратура. Събраните доказателства показаха, че те са разпространявали наркотици в региона от октомври 2013 г. Присъдата на Специализирания наказателен съд не е окончателна и може да бъде обжалвана и протестирана пред Апелативния специализиран наказателен съд. Сподели:", "date": "2019.06.26", "title": "Спецсъдът закова 10 души с присъди за участие в група за разпространение на наркотици"}
{"url": "https://pik.bg/%D0%B2%D1%81%D0%B8%D1%87%D0%BA%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B2%D0%B8%D0%BD%D0%BE%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8-%D1%81%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D1%82-%D0%BF%D1%80%D0%B5%D0%B4-%D0%BF%D1%83%D0%B1%D0%BB%D0%B8%D0%BA%D0%B0-%D0%BF%D1%80%D0%B5%D0%B7-%D0%BD%D0%BE%D0%B5%D0%BC%D0%B2%D1%80%D0%B8-news851831.html", "text": "Най-значимият и представителен форум на българското вино DiVino.Taste ще се проведе за 9-и пореден път от 22 до 24 ноември 2019 и ще бъде още по-мащабен и всеобхватен, с още по-важна роля за винения бранш в страната ни. За пръв път DiVino.Taste ще заеме две големи зали, 5 и 6, на Интер Експо Център София – зала 5 ще бъде посветена изцяло и само на българските изби и техните вина, които както всяка година ще бъдат представени лично от собствениците и/или винарите. В съседната зала 6, на разположение на изложители, партньори и посетители ще бъде обособена зона с магазин Casavino, Fine Wine Corner, пространство с удобства за разговори и почивка, а също и щандове за кафе и вода, за различни деликатеси, зехтини, занаятчийски, био и натурални продукти, винени и кулинарни аксесоари и съдове, книги и списания на кулинарна и винена тематика и други. В част от зала 6 ще бъдат изградени и залите за майсторските класове и лекциите, обединени в още по-богата и разнообразна програма с водещи личности от света на виното в ролята на лектори. Ще бъде по-силен акцентът върху присъствието на чуждестранни гости: баери, търговци, експерти, водещи винени журналисти и критици – тяхното участие би отворило по-широко вратите на българското вино към международните пазари и към широкия свят на бранша. За пръв път в рамките на DiVino.Taste е планирана конференция на 22 ноември 2019 с работно име Българското вино в ХХI век. Конференцията ще направи преглед на всички аспекти на бранша: от производството и законодателството през маркетинга до търговията – както в страната, така и навън, а също така ще набележи конкретните стъпки, чрез които българското вино би придобило ярката идентичност, която е нужна за неговото добро развитие и разпознаваемост по света – важна кауза, за която са необходими обединените усилия на всички в бранша. Вярваме, че ДЕВЕТ ще е поредното щастливо число – както за DiVino.Taste, така и за целия винарски бранш в страната ни, но и число на отговорности и усилия за благоприятни промени! Датите са 22-24 ноември 2019, а мястото Интер Експо Център, зали 5 и 6. Последното издание през ноември 2018 събра 75 изложители сред българските винарски изби – почти всички активно присъстващи на пазара винопроизводители в страната ни; броят на посетителите надхвърли 6000 винени професионалисти, ценители и любители. За своята 8-годишна история досега DiVino.Taste израсна и се превърна в жива витрина на българския винарски бранш, място за среща на цялото винено общество в България и сборен пункт на идеи и взаимодействия благоприятстващи развитието на бранша у нас. Сподели:", "date": "2019.06.26", "title": "Всички български винопроизводители се представят пред публика през ноември"}
{"url": "https://pik.bg/%D0%BB%D0%BE%D0%B2%D0%BD%D0%B8-%D0%BA%D1%83%D1%87%D0%B5%D1%82%D0%B0-%D0%B8-%D0%BF%D0%BE%D0%BC%D0%B8%D1%8F%D1%80%D0%B8-%D1%80%D0%B0%D0%B7%D0%BA%D1%8A%D1%81%D0%B0%D1%85%D0%B0-%D0%BD%D0%B5%D0%BC%D1%81%D0%BA%D0%B0-%D0%BE%D0%B2%D1%87%D0%B0%D1%80%D0%BA%D0%B0-%D0%B2-%D1%81%D0%B5%D0%BB%D1%81%D0%BA%D0%B8-%D0%B4%D0%B2%D0%BE%D1%80-news851771.html", "text": "Сигналът за случилото се е подаден от 39-годишния собственик на потърпевшото животно. Кучетата, три от които собственост на съсед – ловец, а останалите – улични, влезли в имота на мъжа около 02.00 часа на 24 юни. Нахапаната немска овчарка умряла от раните си. Тялото й е изпратено за експертиза във ветеринарна клиника в Разград. По случая се води разследване за престъпление по чл.325 Б, ал.1 от НК. Група кучета нападнали и нахапали немска овчарка в двор в село Острово. Сподели:", "date": "2019.06.26", "title": "Ловни кучета и помияри разкъсаха немска овчарка в селски двор"}
{"url": "https://pik.bg/%D0%B7%D0%B0%D1%82%D0%B2%D0%B0%D1%80%D1%8F%D1%82-%D0%BF%D1%8A%D1%82%D1%8F-%D0%BA%D1%80%D0%B0%D0%B9-%D1%81%D1%80%D0%B5%D0%B4%D0%BD%D0%BE%D0%B2%D0%B5%D0%BA%D0%BE%D0%B2%D0%BD%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-%D0%B2%D0%B5%D0%BB%D0%B8%D0%BA%D0%B0%D1%82%D0%B0-%D0%BB%D0%B0%D0%B2%D1%80%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-news851732.html", "text": ". Това се налага заради дейностите по укрепване на свлачището и възстановяване на засегната част от улица „Свети Климент Охридски“. Проектът на Общината предвижда изпълнение на пилотна система над 140 отделни елементи и укрепителни съоръжения. Финансирането в размер на 600 000 лева е осигурено от правителството. Строителните работи налагат временна организация на движението – улица „Свети Климент Охридски“ ще бъде затворена за движение от площад „Цар Асен I” до каменния мост в квартал „Асенов“. Обходният маршрут за пътуващите по направления към и от Арбанаси и Горна Оряховица е следният: Южен пътен възел – главен път Велико Търново – Варна – с. Шереметя – с. Арбанаси (двупосочно). От утре се променят и част от маршрутите на движение на градския транспорт. Крайна спирка на автобусна линия №50 става площад „Цар Асен I”. Автобусна линия №110 на курсовете в 5.41ч. и 6.41ч. от кв. „Чолаковци“ ще достига до обръщалото си кв. „Асенов“ по улиците „Читалищна“, „Михаил Кефалов“ и по обходния път зад крепостта Царевец. През останалото време (от 7.41 до 19.41 часа) крайна точка на тази линия става площад „Цар Асен I“. Квартал „Асенов“ ще бъде обслужван от градска линия №5. Временна крайна спирка на автобусите ще бъде обособена на паркинга до църквата „Св. св. Петър и Павел“ – срещу Помощно училище „Теодосий Търновски“. Към центъра на града и кв. „Колю Фичето“ те ще се връщат през кв. „Света гора“, ул. „Магистрална“, Южния пътен възел и ул. „Христо Ботев“. Временната организация ще е в сила до приключване на строителните работи. От днес ще бъде затворен пътят край средновековния манастирски комплекс „Великата лавра“ във Велико Търново, част от който е и църквата „Свети Четиридесет мъченици“. Това съобщиха от пресцентъра на община Велико Търново Сподели:", "date": "2019.06.26", "title": "Затварят пътя край средновековния манастир \"Великата лавра\" във Велико Търново"}
{"url": "https://pik.bg/%D0%B3%D0%BE%D0%BB%D1%8F%D0%BC%D0%B0-%D0%B4%D1%80%D0%B0%D0%BC%D0%B0-%D0%B2%D0%B5%D1%81%D0%BA%D0%BE-%D0%BC%D0%B0%D1%80%D0%B8%D0%BD%D0%BE%D0%B2-%D1%81%D0%B5-%D1%84%D1%80%D1%8A%D1%86%D0%BD%D0%B0-%D0%BD%D0%B0-%D0%BF%D0%BE%D0%BB%D0%B8%D1%82%D0%B8%D1%86%D0%B8%D1%82%D0%B5-%D0%B1%D0%B0%D1%80%D0%B4%D1%8A%D1%82-%D0%BD%D0%B0-%D0%BD%D0%B0%D1%80%D0%BE%D0%B4%D0%B0-%D0%BE%D1%82%D1%81%D0%B5%D1%87%D0%B5-%D0%BA%D1%80%D0%B0%D0%B9-%D0%B2%D0%B5%D1%87%D0%B5-news851555.html", "text": "Няма да ме видите повече да пея за политици и на предизборни мероприятия! Край вече! Това отсече бардът на народа Веселин Маринов. Изпълнителят на \"Горчиво вино\" се раздели с дългогодишния си партньор по време на предизборни кампании - ГЕРБ, след като лично лидерът Бойко Борисов обяви, че не иска да чува гласа му на партийните концерти. В певческата и политическа гилдия веднага се заговори, че Маринов ще се върне да пее за БСП. След като най-близкият му човек в ГЕРБ Цветан Цветанов също беше отстранен от всички постове от премиера, леви активисти агитирали лидера Корнелия Нинова да \"си приберем Веско Маринов обратно\", пише столичен всекидневник. Хилядите почитатели на барда на концертите му щели да са добре дошли на мероприятията на червените. Още повече че звездата дълги години подгряваше предизборните концерти и прояви на столетницата, но през 2009 г. обърна на 180 градуса партийните предпочитания и запя за ГЕРБ. \"БСП е младостта на човека, а когато остарее, той помъдрява. Преди години бях много близък с един от ръководителите на БСП, бившия премиер Жан Виденов\", заяви тогава въодушевено Маринов. Заради приятелството си с Цветанов бардът склонил да пристане на днешните управляващи. Певецът обаче в момента е крайно огорчен и не иска да чуе за политически мероприятия. Изпълнителят на \"Под старата асма\" призна, че не би приел да се върне в редиците на червените трубадури. Нито пък да пристава на друга политическа сила. Изпълнителят окончателно къса с партийните прояви и нито една оферта няма да го накара пак да грабне микрофона, за да весели нечии симпатизанти. \"Не съм политическа личност, не мога да коментирам политически теми. Край вече на тези мероприятия, няма да ме видите повече на изборни прояви\", неколкократно натърти звездата. Сподели:", "date": "2019.06.26", "title": "ГОЛЯМА ДРАМА: Веско Маринов се фръцна на политиците! Бардът на народа отсече: Край вече..."}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%86%D0%B0%D1%86%D0%B0%D1%80%D0%BE%D0%B2-%D1%80%D0%B0%D0%B7%D0%B1%D0%B8-%D0%BD%D0%B0-%D0%BF%D1%83%D1%85-%D0%B8-%D0%BF%D1%80%D0%B0%D1%85-%D0%BB%D0%BE%D0%B7%D0%B0%D0%BD-%D0%BF%D0%B0%D0%BD%D0%BE%D0%B2-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news851837.html", "text": "Личните страхове на г-н Лозан Панов, които до голяма степен определят поведението му, тях не ги коментирам. Това заяви пред журналисти в парламента главният прокурор на България Сотир Цацаров по повод предложените промени от министъра на правосъдието Данаил Кирилов, свързани с възможността да се разследват \"тримата големи\" на върха на Темида. \"Пълна измама е и тя се прави целенасочено, че правилата се правят, за да се създаде път за отстраняването на председателя на Върховния касационен съд\", отсече той. По думите му това не означава, че промените, предложени от Данаил Кирилов, са перфектни. Сподели:", "date": "2019.06.26", "title": "ПЪРВО В ПИК TV: Цацаров разби на пух и прах Лозан Панов (ОБНОВЕНА)"}
{"url": "https://pik.bg/%D0%B2%D0%B8%D0%B6%D1%82%D0%B5-%D0%B2%D0%B0%D0%B6%D0%BD%D0%B8%D1%82%D0%B5-%D1%80%D0%B5%D1%88%D0%B5%D0%BD%D0%B8%D1%8F-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news851826.html", "text": "Министерският съвет одобри Годишния доклад за младежта за 2018 г. Докладът представя информация за състоянието на младежта в страната и отчита предприетите мерки от страна на отговорните институции в изпълнение на държавната политика в тази сфера през изминалата година. Проследяват се специфичните за младите хора предизвикателства, социално-икономическите реалности, нагласите и ценностите на младежите, което дава възможност за разграничаване на краткосрочните, средносрочните и дългосрочните решения по отношение на младежките политики. За целите на доклада, по инициатива на Министерството на младежта и спорта е реализирано и национално представително социологическо проучване сред младите хора в страната на тема „Установяване на ефекта от политиките за младежта върху младите хора в страната“. Въпросите, заложени в проучването, следват основните теми и приоритети на Националната стратегия за младежта 2010-2020 г. - повишаване на гражданската активност, повишаване на ролята на младите хора в превенцията на престъпността, насърчаване на здравословния начин на живот, подобряване на достъпа до информация и качествени услуги, насърчаване на икономическата активност и кариерно развитие на младите хора, развитие на младежкото доброволчество, развитие на междукултурния и международния диалог, развитие на младите хора в малките населени места и селските райони, превенция на социалното изключване на младите хора в неравностойно положение. С 2 млн. лв. ще се увеличи бюджетът на проект „Красива България“ на Министерството на труда и социалната политика. Това предвижда изменение в Националния план за действие по заетостта за 2019 г., което беше одобрено от правителството. Със средствата ще се реализират още до 24 проектни предложения на общини и държавни институции за осигуряване на достъпна среда на обществени сгради, подобряване на обществената среда, социалната инфраструктура и социалните услуги. С допълнителното финансиране от 2 млн. лева ще се осигури работа на 130 безработни за изпълнение на строително-монтажни/ремонтни работи на значими общински и държавни обекти. Общият бюджет на проект „Красива България“ ще се увеличи на 5,3 млн. лв., с които се очаква да се финансират около 60 проекта. През 2019 г. по програмата ще се осигури заетост на около 830 души, от които 330 регистрирани в бюрата по труда безработни, както и обучение на 120 души. С правителствено постановление се създава Национален координационен център за безопасно движение по пътищата като част от мерките за ограничаване на пътнотранспортния травматизъм до 2020 г. В структурата на Центъра влизат служители на главните дирекции „Национална полиция“ и Главна дирекция „Пожарна безопасност и защита на населението“ в МВР, Агенция „Пътна инфраструктура“, Изпълнителна агенция „Автомобилна администрация“ и Държавна агенция „Безопасност на движението по пътищата“. Центърът ще осигурява оперативна координация и взаимодействие между компетентните държавни структури при прилагането на мерки за превенция, временна организация на движение, координация при усложнени пътни и метеорологични условия, затруднения или блокиране на движението, пътнотранспортни произшествия и аварии на територията на страната. Центърът ще работи непрекъснато - при режим 24/7. Целта е в реално време служителите да получават сигнали и информация от всички компетентни институции и след оперативна обработка на данните да се предприемат общи действия за реакция. Обособяването му ще допринесе за постигане на приетия интегриран подход „Безопасна система“ с визия нула загинали и тежко ранени на пътя, съгласно РМС № 16/17.01.2019 г. Центърът не е отделно юридическо лице и ще бъде разположен в сграда на Министерството на вътрешните работи. За неговото обезпечаване няма да бъдат разходвани допълнителни бюджетни средства, няма да бъдат разкривани и допълнителни щатни бройки. Правителството определи подуправителите на Българската народна банка (БНБ) за заместник-управители в няколко международни финансови организации. Ръководителят на управление „Банков надзор“ на БНБ Радослав Миленков е определен за заместник-управител за страната ни в организациите от Групата на Световната банка - Международната банка за възстановяване и развитие, Международната финансова корпорация, Агенцията за многостранно гарантиране на инвестициите и Международния център за разрешаване на инвестиционни спорове. Ръководителят на управление „Банково“ на БНБ Нина Стоянова е определена за заместник-управител за България в Европейската банка за възстановяване и развитие. Това решение е свързано с настъпилите промени в състава на Управителния съвет на БНБ. Така се осигурява представителство на страната ни в изброените международни финансови институции, което да спомогне за разширяване и стабилизиране на международните контакти и защита на интересите на страната. Министерският съвет одобри вътрешнокомпенсирана промяна на утвърдените разходи по области на политики и бюджетни програми по бюджета на Министерство на правосъдието за 2019 г. Промяната се налага във връзка с финансово обезпечаване на вече направени изменения в устройствените правилници на Министерството на правосъдието и Агенцията по вписванията. С тях се е увеличила числеността на персонала в Инспектората по чл. 46 от Закона за администрацията към Министерството на правосъдието с 3-ма служители за сметка на намаления състав в Агенцията по вписванията със същия брой служители. Целта е да се осигури административен капацитет за изпълнение на функционалните компетентности на Инспектората и да се изпълняват изискванията на Наредбата за структурата и минималната численост на инспекторатите, реда и начина за осъществяване на дейността им и взаимодействието със специализираните контролни органи. Необходимите средства за увеличаването на разходите за персонал в програма „Администрация“ се осигуряват за сметка на намаление на разходите за Персонал, предвидени по „Политика в областта на правосъдието“, бюджетна програма „Регистри“ и са в размер на 36 000 лв. Правителството одобри увеличаване на капитала на „Фонд мениджър на финансовите инструменти в България“ ЕАД с 340 000 лв. Средствата, чрез които ще бъде обезпечена дейността на Звеното за координация към Фонда, са предвидени със Закона за държавния бюджет на Република България за 2019 г. и ще бъдат осигурени чрез промени в бюджета на Министерството на финансите. Увеличаването на капитала ще се извърши чрез издаване на нови поименни акции с номинална стойност 1 лв. всяка. Звеното за координация във „Фонд мениджър на финансовите инструменти в България“ ЕАД е създадено в изпълнение на Меморандума за разбирателство, подписан между Европейската инвестиционна банка и Република България през м. декември 2016 г. То успешно функционира като единна точка за дейности по координация и предоставяне на информация на заинтересованите страни с цел по-бързото и успешното реализиране на инвестиционни проекти в България, включително за възможностите за комбиниране на финансирането от Европейските структурни и инвестиционни фондове 2014-2020 г. и Европейския фонд за стратегически инвестиции. Правителството одобри допълнителни разходи/трансфери за 2019 г. за изплащане на стипендии по Програмата на мерките за закрила на деца с изявени дарби от държавни, общински и частни училища през 2019 г. Средствата в размер на 250 965 лв. са предназначени за изплащане на стипендии на ученици от държавни спортни и общински училища за постигнати спортни успехи през първото тримесечие на 2019 г. и четвърто тримесечие на 2018 г., както и за доизплащане на стипендии, отпуснати през 2018 г. Одобрените разходи са в рамките на разчетените за тази дейност в централния бюджет средства за 2019 г. Министерският съвет одобри допълнителни трансфери в размер на 3 295 560 лв. по бюджетите на общините за работа с деца и ученици от уязвими групи в детските градини и училищата за 2019 г. През май правителството предостави 21 294 580 лв. за работа с деца и ученици от уязвими групи в 1 342 общински детски градини и училищата. С допълнителните 3 295 560 лв. ще бъде осигурен необходимият финансов ресурс за още 239 общински детски градини и училища за реализиране на по-ефективни мерки за подпомагане на достъпа до образование и предотвратяване на риска от отпадане от системата на предучилищното и училищното образование на деца и ученици от уязвими групи. Разходите могат да са за служители, включени в екипите за обхващане и задържане в образователната система на деца и ученици в задължителна предучилищна и училищна възраст, за назначаване на социален работник, образователен медиатор или помощник на учителя, за заплащане на допълнителни учебни часове по български език в училищата и на допълнителни модули за деца, които не владеят български език, в детските градини, както и за персонал, ангажиран с мерки за подпомагане на достъпа до образование и предотвратяване на риска от отпадане от системата на предучилищното и училищното образование на децата и учениците от уязвими групи. Предоставянето на допълнителните средства по бюджетите на общините за 2019 г. няма да доведе до въздействие върху държавния бюджет, тъй като необходимите средства са предвидени като разходи за персонал за делегираните от държавата дейности за функция „Образование“ по бюджета на Министерството на образованието и науката за 2019 г. Правителството взе решение за отчуждаване на имоти - частна собственост за изграждането на магистрала „Хемус” в участъка от пътен възел „Буховци” до пътен възел „Белокопитово”. Имотите, представляващи земеделски земи, се намират в землищата на селата Макариополско и Буховци в община Търговище, и землищата на селата Черенча и Градище, община Шумен. Собствениците ще бъдат обезщетени с имоти - частна държавна собственост от държавния поземлен фонд, осигурени от Министерството на земеделието, храните и горите. Те се намират в землищата на село Макариополско, община Търговище, и на селата Черенча, Средня и Струйно в община Шумен. Решението може да се обжалва пред административния съд по местонахождение на отчуждаваните имоти в 14-дневен срок от съобщаването му на заинтересованите лица по реда на Административнопроцесуалния кодекс. За частна държавна собственост бяха обявени две сгради в Карнобат и една в Мездра, разположени в близост до железопътната инфраструктура. Правителството даде съгласието си те да бъдат премахнати от активите на Национална компания „Железопътна инфраструктура“ заради отпадналата необходимост от използването им, както и лошото им конструктивно състояние. В сградите не са разположени обекти на железопътната инфраструктура, съгласно § 1, т. 1 от Допълнителните разпоредби на Закона за железопътния транспорт. През тях не преминават действащи кабели и съоръжения на железопътната инфраструктура и нямат функционално и технологично значение за сигурността на железопътните превози. Съгласно друго правителствено решение, имот - частна държавна собственост, се обявява за имот - публична държавна собственост и безвъзмездно се предоставя за управление на Министерство на вътрешните работи за нуждите на Четвърта районна пожарна служба към Регионална дирекция „Пожарна безопасност и защита на населението“ - Пловдив при Главна дирекция „Пожарна безопасност и защита на населението“. Поземленият имот се намира на бул. „Освобождение“ в гр. Пловдив. С предоставянето му за управление на МВР, ще се осигури подходящ терен за дейността на Четвърта районна пожарна служба към Регионална дирекция „Пожарна безопасност и защита на населението“ в Пловдив. На Медицинския университет - Варна „Проф. д-р Параскев Стоянов“ се предоставя управлението върху част от имот - публична държавна собственост, за нуждите на учебното заведение, което ще позволи обособяване на нови учебни зали, лаборатории и помощни помещения към катедрите на Университета. Частта от имот представлява самостоятелно обособен обект с площ 481,91 кв. м, разположен на 10-ия етаж в административна сграда на ул. „Брегалница“ № 3 в град Варна. Досега той е бил в управление на Регионалната здравна инспекция – Варна, която от своя страна получава управлението върху самостоятелен обект с площ 69,47 кв. м, разположен на 9-тия етаж в същата сграда. Сградата, в която са обектите, се споделя между Медицинския университет, Регионалната здравна инспекция и Центъра за спешна медицинска помощ във Варна. Взаимното предоставяне на имоти ще създаде възможност за задълбочаване на партньорските взаимоотношения между институциите, което е от взаимен интерес за продължаващото обучение и квалификация на специалисти от РЗИ, практическото обучение на студентите на МУ - Варна, съвместни проекти на трите институции, насочени към здравните потребности на обществеността. Българското правителство взе решение за одобряване и подписване на Всеобхватното икономическо и търговско споразумение между Канада и Европейския съюз и неговите държави-членки. Всеобхватното икономическо и търговско споразумение между ЕС и Канада открива нови възможности за търговия и инвестиции за икономическите оператори от двете страни на Атлантическия океан. Чрез него се слага край на ограниченията на достъпа до обществени поръчки, отворят се пазарите на услуги, предлагат се предвидими условия за инвеститорите, осигурява се по-добра защита на обектите на интелектуална собственост и традиционни продукти на ЕС, усъвършенстват се правилата за произход и др. Постоянният представител на Република България към Европейския съюз е упълномощен да подпише Споразумението от името на правителството на Република България при условие на последваща ратификация. Има и предложение до Народното събрание за ратифициране със закон на Всеобхватното икономическо и търговско споразумение между Канада и Европейския съюз и неговите държави-членки, подписано на 30 октомври 2016 г., в Брюксел, Белгия. Министерският съвет утвърди Споразумението за взаимната защита на военна класифицирана информация между Правителството на Република България и Правителството на Кралство Дания, подписано на 9 април по кореспондентски път. Споразумението установява правната рамка на сътрудничество относно защитата на класифицираната информация, обменяна или създавана в хода на военното сътрудничество между Република България и Кралство Дания. Дефинирани са основните понятия, използвани в текста, посочени са съответните нива на класификация за сигурност на информацията, мерките за защита на класифицираната информация и националните органи на страните, отговарящи за сигурността на класифицираната информация в обхвата на Споразумението. Уредени са начините на обмен на класифицирана информация, сключването и изпълнението на класифицирани договори. Включени са разпоредби относно размножаването, превода и унищожаването на класифицирана информация, процедурите за извършване на международни посещения, както и действията при нарушаване на мерките за сигурност на класифицираната информация. Правителството одобри резултатите от Осмото заседание на българо- арменската междуправителствена комисия за икономическо и научно-техническо сътрудничество. То се проведе в периода 12-13 март в Ереван. На заседанието бяха разгледани актуални въпроси в областта на търговията и инвестициите, информационните технологии и съобщенията, електронното управление, транспорта, туризма, селското стопанство, образованието и науката, културата, отбраната, регионалното развитие и благоустройството, архивите, енергетиката, труда и социалната политика. Правителството предлага на Народното събрание да ратифицира Споразумението за предоставяне на подкрепа за проекти между Комисия за енергийно и водно регулиране на Република България и Европейската банка за възстановяване и развитие по отношение на програмата за регулаторно развитие на енергийния сектор. Целта на Споразумението е създаването и осъществяването на услуги за техническо сътрудничество и изпълнение на проекти от Европейската банка за възстановяване и развитие. В рамките на Споразумението следва да бъдат разработени проекти на наредба, методики, инструкции и правила, свързани с мониторинга на пазара, както и вътрешни правила за разследващия експерт на Комисия за енергийно и водно регулиране. Изпълнението на Споразумението ще допринесе за реализиране на целите и приоритетите, заложени в Стратегията за развитие на държавната администрация 2014-2020 г. Министерският съвет утвърди междуправителствената спогодба с Азербайджан за сътрудничество в областта на културата, подписана на 8 април 2011 г. в гр. Баку. Одобрен е и проект на Програма за сътрудничество в областта на културата между българското Министерство на културата и Министерството на културата на Азербайджан за периода 2019-2023 г. Проектът на Програма удовлетворява взаимните интереси на двете страни и съдържа всички необходими текстове за развитие на отношенията между България и Азербайджан в областта на културата. Документът регламентира възможностите за сътрудничество в областта на театъра, литературата, превода и публикуването на творби на писатели от другата страна, библиотечното и музейно дело, изобразителното изкуство, организирането на художествени изложби и музикални фестивали, киното, музиката, танца и цирковото изкуство. Уточняват се ангажиментите на двете страни по опазването на историческото и културното наследство. Правителството одобри проект на Закон за изменение и допълнение на Закона за мерките срещу изпирането на пари. Със законопроекта се цели в националното законодателство да бъдат въведени изисквания на Директива (ЕС) 2018/843 на Европейския парламент и на Съвета от 30 май 2018 година за изменение на Директива (ЕС) 2015/849 за предотвратяване използването на финансовата система за целите на изпирането на пари и финансирането на тероризма и за изменение на директиви 2009/138/ЕО и 2013/36/ЕС. С оглед изискванията на Директива (ЕС) 2018/843 се доразвиват част от мерките за превенция на използването на финансовата система за целите на изпирането на пари, които включват комплексна проверка на клиентите, събиране и изготвяне на документи и друга информация и тяхното съхраняване, оценка на риска от изпиране на пари, разкриване на информация относно съмнителни операции, сделки и клиенти, разкриване на друга информация за целите на закона, контрол върху дейността на задължените субекти и обмена на информация. Със законопроекта се разписват и механизми за предоставяне на определени категории информация на ЕК, както и механизми за събирането и обобщаването й на национално ниво. С оглед промените в уредбата на мерките срещу изпирането на пари и въвеждането на изискванията на Директива (ЕС) 2018/843, са предвидени съответни промени и в Закона за мерките срещу финансиране на тероризма, Закона за регистър БУЛСТАТ, Закона за кредитните институции, Закона за платежните услуги и платежните системи, Закона за Националната агенция за приходите и в Закона за пазарите на финансови инструменти. Приемането на предложения законопроект ще позволи на страната ни да прилага с повишена ефективност задълженията си към Европейския съюз, произтичащи от Директива (ЕС) 2018/843 и ще бъде изпълнена мярката от одобрения от правителството План за действие, включващ мерки за изпълнение на намеренията на Република България за присъединяване към Валутния механизъм II (ERM II) и към Банковия съюз. Правителството одобри Закон за изменение и допълнение на Закона за забрана на химическото оръжие и за контрол на токсичните химически вещества и техните прекурсори. Приетото изменение ще доведе до по-голяма яснота при прилагането на административнонаказателните разпоредби и осигуряване на прозрачност в извършвания от държавата контрол върху дейностите с химически вещества и техните прекурсори. В преходните и заключителните разпоредби се предлагат изменения и допълнения в Закона за експортния контрол на продукти, свързани с отбраната, и на изделията и технологиите с двойна употреба свързани с прецизиране на текстове с цел тяхното оптимизиране и еднозначното им тълкуване. Правителството прие промени в Правилника за устройството и дейността на Академията на Министерството на вътрешните работи. Измененията са обусловени от настъпилите промени в нормативната уредба, касаещи висшето образование, развитието на академичния състав, структурата и дейността на Министерство на вътрешните работи, както и коригиране на някои несъвършенства в текстовете на правилника, установени при неговото прилагане. Промените съответстват на целите, заложени в Националната стратегия за развитие на научните изследвания в Република България (2017-2030), а именно поддържане на висока квалификация на учените посредством въвеждане на единни национални критерии за академични длъжности и научни знания. Документът ще допринесе и за постигане на целите, заложени и в Стратегията за развитие на висшето образование в Република България (2014-2020), една от която е преодоляване на негативните тенденции в кариерното израстване на преподавателите във висшите училища, стимулиране на добрите преподаватели и модернизация на системата за управление на висшите училища. Целта е привеждане и детайлизиране на процедурите за развитие на академичния състав, както и подобряване на организацията на функциониране на колективните органи на управление, на административното обслужване на обучаваните и дейностите, свързани с участието им учебния процес. Очакваните резултати от прилаганите промени са: създаване на необходимите условия за провеждане на процедури за заемане на академични длъжности в Академията на МВР съобразно новите правила на Закона за развитие на академичния състав в Република България, подобряване на организацията и управлението на Академията на МВР. С цел намаляване на административната и регулаторната тежест върху гражданите и бизнеса, правителството прие промени в три нормативни акта - Наредбата за реда за издаване на лицензни и разрешения за безопасно използване на ядрената енергия, Наредбата за условията и реда за придобиване на професионална квалификация и за реда за издаване на лицензни за специализирано обучение и на удостоверения за правоспособност за използване на ядрената енергия и Наредбата за осигуряване на физическата защита на ядрените съоръжения, ядрения материал и радиоактивните вещества С промените се изпълняват мерки по РМС № 704/2018 г. за приемане на мерки за трансформация на модела на административно обслужване, като информацията или документи, които са налични в Агенцията за ядрено регулиране или при друг орган, ще се осигуряват служебно за нуждите на съответното производство. Министерският съвет одобри проект на Споразумение за удължаване срока на действие на Протокола за сътрудничество и обмен между министерствата на образованието и науката на България и Украйна за учебните 2015/2016, 2016/2017, 2017/2018 и 2018/2019 година, подписан на 7 юли 2015 година. Споразумението предвижда срокът на действие да бъде удължен до 30 юни 2020 г. Това ще позволи запазването на установеното ниво на сътрудничество в сферата на образованието и науката между България и Украйна до постигането на съгласие по текстовете на нов протокол. Министерският съвет одобри проект на Меморандум за провеждане на подготвителния етап за създаване на Международен институт за устойчиви технологии в Югоизточна Европа. Предвижда се Меморандумът да бъде подписан през юли т. г., по време на срещата на върха в гр. Познан, Полша. С неговото подписване ще бъде поставено началото на тригодишен подготвителен етап за изграждане на уникално за региона високо-технологично съоръжение за туморна терапия и биомедицински изследвания с протони и тежки йони от най-съвременен тип. Част от целите на Института за устойчиви технологии в Югоизточна Европа са: обучение на специалисти, отговарящо на водещите световни стандарти и научно-образователен обмен; трансфер на високи технологии, създаване на изчислителна платформа за обработка с обемни бази данни; изграждане на мощни цифрови мрежи за клинични и научни цели и др. В дългосрочен план Институтът има потенциала да се развие като регионален научен център от най-високо научно ниво в Югоизточна Европа, с което да противодейства на тенденцията на загуба на високо-квалифицирани кадри. По време на подготвителната фаза ще бъде проектиран дизайнът на изследователското съоръжение и ще бъде подготвен необходимият експертен капацитет от учени, инженери, медицински лица и технически персонал за осигуряване на работата на бъдещия Институт. Инфраструктурата ще бъде валоризирана и представена за включване към Пътната карта на Европейския стратегически форум за изследователски инфраструктури. Средствата за подготвителната фаза са от Рамковата програма за научни изследвания и иновации на Европейския съюз Хоризонт 2020. Очакват се допълнителни финансови средства за обучение и апаратура от Европейската организация за ядрени изследвания, Международната агенция за атомна енергия и Центъра за изследване на тежки йони в Дармщат, Германия. С включването си в инициативата, осъществявана под наслова „наука за мир“, България, наравно с останалите страни в проекта, ще заяви своята воля за укрепване на взаимното сътрудничество към постигане на устойчиво социално-икономическото развитие и повишаване на конкурентоспособността на региона на Югоизточна Европа. Правителството измени свое Постановление № 62 от 25.03.2016 г. за одобряване на промени по бюджета на Министерството на транспорта, информационните технологии и съобщенията за 2019 г. в частта на финансирането на бюджетното салдо. По този начин се удължава с една година срокът за изплащане на задълженията на Национална компания „Железопътна инфраструктура“ (НКЖИ) по предоставен безлихвен заем в размер на 208 млн. лева. Средствата, предоставени на НКЖИ за успешното приключване на проектите по Оперативна програмата „Транспорт“ 2007-2013 г., ще бъдат окончателно изплатени през 2025 г. Правителството одобри допълнителни разходи/трансфери в общ размер на 33,578 млн. лв., разпределени по първостепенни разпоредители с бюджет. По бюджета на община Перник се предоставят 1,895 млн. лв. допълнителни трансфери за изпълнение на дейности от съществено значение за общинската инфраструктура. За намаляване на риска от пътнотранспортни произшествия и улесняване на достъпа до пътната мрежа на Перник се финансира изграждането на кръговото кръстовище на ул. „Юрий Гагарин“ и ул. „Благой Гебрев”, с което ще се подобри трафикът на входно-изходните артерии на града при АМ „Люлин“, АМ „Струма“ и гр. София, които са носители на най-голямото транспортно натоварване в източната част на града. По бюджета на община Сливен се предоставят 289 хил. лв. за санирането на Детска градина „Звездица“ в града. Одобрените средства по бюджета на Министерския съвет в размер на 7,394 млн. лв. са за следните дейности: обезпечаване на транспортирането и екологосъобразното третиране чрез крайно оползотворяване/обезвреждане на остатъчен отпадък на площадка край гр. Девня; за изграждане на прилежащ полеви път, успореден на временното възпрепятстващо съоръжение по българо-турската граница на територията на област Ямбол, както и за извънгаранционно поддържане на временното възпрепятстващо съоръжение по българо-турската граница на територията на областите Бургас, Хасково и Ямбол. С предоставените 24 млн. лв. по бюджета на Държавна агенция „Държавен резерв и военновременни запаси“ ще се попълни държавния резерв от зърно. Допълнителните разходи/трансфери за 2019 г. са осигурени за сметка на предвидените разходи по централния бюджет за 2019 г. и чрез преструктуриране на разходите и/или трансферите по централния бюджет за 2019 година. Икономическите оператори ще имат право да участват в търгове за безплатно разпределение на квоти за емисии парникови газове в периода 2021 - 2030 г. съгласно чл. 10в от Директива 2003/87/ЕО на Европейския парламент и на Съвета от 13 октомври 2003 г. за установяване на схема за търговия с квоти за емисии на парникови газове в рамките на Общността и за изменение на Директива 96/61/ЕО на Съвета (Директива 2003/87/ЕО), изменен с Директива (ЕС) 2018/410 на Европейския Парламент и на Съвета от 14 март 2018 г. за изменение на Директива 2003/87/ЕО с цел засилване на разходоефективните намаления на емисии и на нисковъглеродните инвестиции, и на Решение (ЕС) 2015/1814. Това е регламентирано в решение на Министерския съвет, взето на днешното му заседание, с което се одобрява проектът на правила за организацията и контрола по изпълнение на Националната рамка за инвестиции за периода 2021 - 2030 г. Проектът ще бъде публикуван за обществено обсъждане на интернет страницата на Министерството на енергетиката. До състезателна процедура за безплатно разпределение на квоти ще се допускат проекти, които отговарят на следните условия: -        Инвестициите допринасят за намаляване на емисиите парникови газове по икономически ефективен начин; -        Инвестициите са съвместими със законодателството на ЕС и не изкривяват конкуренцията; -        Реализацията на проекта трябва да е започнала не по-рано от 1 януари 2021 г. -        Инвестициите са допълнителни спрямо онези, които операторите извършват според други изисквания на законодателството на ЕС; -        Инвестициите не водят до нарастване на мощностите за производство на електрическа енергия. Директива (ЕС) 2018/410 има за цел постигането на преход към нисковъглеродна икономика в дългосрочен план и изграждане на устойчив Енергиен съюз с визия за политиките по климата. В основата й е заложена задължителна цел за намаляване на общото количество емисии парникови газове в ЕС до 2030 г. с най-малко 40% спрямо нивата от 1990 г. Новият механизъм за безплатно разпределяне на квоти има за цел модернизация, диверсификация и устойчива трансформация на енергийния сектор. Всяка държава-членка, която възнамерява да използва този механизъм, следва до 30 юни 2019 г. да публикува за обществено обсъждане подробни правила за провеждане на тръжните процедури за разпределение на квотите. Сподели:", "date": "2019.06.26", "title": "Вижте важните решения на правителството"}
{"url": "https://pik.bg/%D0%BD%D0%B0%D1%80%D0%BE%D1%87%D0%B8%D1%85%D0%B0-%D1%80%D0%BE%D0%B4%D0%BD%D0%B0-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0-%D0%B7%D0%B0-%D0%B2%D0%B8%D0%BF-%D0%BA%D0%BE%D0%BC%D0%BF%D0%B0%D0%BD%D1%8C%D0%BE%D0%BD%D0%BA%D0%B8---%D0%B0%D0%BD%D0%BD%D0%B0-%D0%BC%D0%B0%D1%80%D0%B8%D1%8F-%D1%87%D0%B5%D1%80%D0%BD%D0%B5%D0%B2%D0%B0-%D0%BB%D1%8A%D1%81%D0%BD%D0%B0-%D0%B2-%D1%81%D0%B0%D0%B9%D1%82-%D0%B7%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%BD-news851619.html", "text": "\"Мис Силикон 2018\" Анна-Мария Чернева лъсна в страницата за елитни компаньонки. Красавицата се изявява като актриса в сериала \"София ден и нощ\" и като телевизионна водеща в чалга канал. В розовия портал redstreet.co.uk има профил с нейна снимка. Успоредно с това тя е главната героиня в горещо клипче. В него Чернева се разголва по бельо и рекламира портала за компаньонки. Сайтът е иновативна платформа, която позволява на клиентите да резервират дати за платени срещи с ВИП момичета. Услугата се предлага на територията на Великобритания. В провокативните кадри Анна-Мария е облечена в суперкъса черна рокличка и сексапилен жартиер. Тя получава покана по телефона за среща в хотелска стая. Отговаря положително на офертата. След това се преоблича, като остава само по прашки и сутиен. Електронният бардак дори е публикувал дневник със снимка на Анна-Мария Чернева. В него тя е представена като полякиня. Според ежедневник в същата еротична фотосесия на сайта е участвала и друга племейтка - Нора Недкова. Човек под прикритие се опитал да да си поръча Анна-Мария Чернева през сайта redstreet.co.uk. Оказа се, че това е невъзможно. \"Съжаляваме, но тя не е в каталога ни. Просто е рекламно лице на нашата компания\", обяснили от сексплатформата. Анна-Мария Чернева категорично отрече да е платена компаньонка. Тя призна, че е участвала във въпросната фотосесия, но не е знаела за какво ще бъде използвана. \"Станала е някаква грешка. Не съм компаньонка. Един фотограф се обади през януари и искаше да направим сесия. Плати хубави пари. Изобщо не съм разбрала, че снимките са за сайт за компаньонки. Ужасно е, че пишат подобни неща за мен. Може дори да ги съдя. Ще отида при адвокат, когато се върна от почивка, защото сега не искам да си развалям морето\", отсече плеймейтката. В момента тя се пече по плажовете на Слънчев бряг. Сподели:", "date": "2019.06.26", "title": "Нарочиха родна плеймейтка за ВИП-компаньонки - Анна-Мария Чернева лъсна в сайт за възрастни"}
{"url": "https://pik.bg/%D1%82%D0%B5%D0%B6%D0%BA%D0%B8-%D0%B4%D1%80%D0%B0%D0%BC%D0%B8-%D0%BC%D0%B5%D0%B3%D0%B7-%D0%B8%D0%B7%D0%BF%D0%B0%D0%B4%D0%BD%D0%B0-%D0%B2-%D0%BA%D1%80%D0%B8%D0%B7%D0%B0---%D0%B8%D0%B7%D0%B4%D0%B8%D1%80%D0%B2%D0%B0-%D0%BB%D0%B5%D0%BA%D0%B0%D1%80%D0%B8-%D0%B8-%D0%BF%D1%80%D0%BE%D1%84%D0%B5%D1%81%D0%BE%D1%80%D0%B8-%D0%BF%D0%BE%D0%B4-%D0%B4%D1%8A%D1%80%D0%B2%D0%BE-%D0%B8-%D0%BA%D0%B0%D0%BC%D1%8A%D0%BA-%D0%B7%D0%B0-%D0%B4%D0%B0-news851577.html", "text": "Миглена Каканашева и гаджето й Румен Рончев са изправени пред огромна семейна драма. Коко Шанел от Раковски си мъчи да забременее от мъжа си, който все още не се е раздел със съпругата си, но засега без успех. Пет месеца, докато транспортният бос бе в ареста, двойката бе проеустановила опитите. \"И преди ареста, и след като Румен излезе, непрекъснато правим опити за бебе, но не става. Дали е така, защото съм от работещите жени, които нямат време и спокойствие? И аз е знам... С Румен много искаме да имаме бебе. Дано Господ ни даде тази радост\", надява се шивачката. Рончев вече има едно дете - пораснала тийнейджърка, която никак не одобрява мащехата си и редовно я напада в социалните мрежи. Каканашева се е притеснила, че може да има някакъв проблем, заради който зачеването не се получава. Мегз вече се е допитала до гинеколожката си, но била решена да се конкултира и със светилата в тази област в столицата. \"Дано няма нищо притеснително и скоро да сме щастливи с наше бебче\", коментирала пред познати Миглена . Сподели:", "date": "2019.06.26", "title": "ТЕЖКИ ДРАМИ: Мегз изпадна в криза - издирва лекари и професори под дърво и камък, за да..."}
{"url": "https://pik.bg/%D0%BD%D0%BE%D0%B2%D0%BE-%D0%BD%D0%B0%D1%87%D0%B0%D0%BB%D0%BE-%D0%B3%D0%B0%D0%BB%D0%BA%D0%B0-%D0%B7%D0%B0%D0%B2%D1%8A%D1%80%D1%82%D1%8F-%D1%81%D0%BE%D0%B1%D1%81%D1%82%D0%B2%D0%B5%D0%BD-%D0%B1%D0%B8%D0%B7%D0%BD%D0%B5%D1%81-%D0%B2-%D0%BB%D0%BE%D0%BD%D0%B4%D0%BE%D0%BD-news851551.html", "text": "Галка от „Каризма“ ръководи процъфтяващ кетъринг бизнес в Лондон. Певицата трупа популярност и доверие сред висшите кръгове в метрополиса, като отзивите от фирмата й са повече от положителни. Под крилото на бившата вокална партньорка на Миро са няколко десетки млади хора, на които тя урежда професионално развитие в сферата на обслужващия персонал, който винаги е бил на почит в аристократичните английски среди. От барманите, сервитьорите и готвачите, за които отговаря Галина, се ползват едни от най-мощните фирми и частни клубове в Лондонското Сити, които предпочитат организираните партита в тесен, но сигурен кръг, съобщава всекидневник. \"Нашата отговорност е внимателно да подбираме и обучаваме най-добрите служители за вашите приказни събития - да ги вдъхновяваме, мотивираме и подхранваме, така че те да са напълно подготвени с всичко необходимо, за да осигурят изключително изживяване и добро настроение на вашите скъпи гости\", е част от визитката, с която се представя фирмата на Галка. Певицата споделя убеждението си, че само щастливи и доволни хора могат да предлагат качествена услуга. Това се потвърждава и от нейното отношение към новия й живот. Години наред откакто певицата напусна сцената, „Каризма“ и България, се мъчеше да си стъпи на краката в анонимния Лондон. От нейни близки става ясно, че Галя преминава през куп трудности, работи целодневни смени без почивка, за да изучи занаята отвътре и изцяло. В момента бившата певица отново е по тузарските заведения и мероприятия, но вече не за да пее, а за да промотира както своята фирма, така и самите локали, което става в личния й блог. От познати на Галя и от снимките в социалните й мрежи става ясно, че тя спортува, готви всевъзможни гурме ястия, като дава и рецепти за тях на своите почитатели. Галка се изявява и като кулинарен критик, като мнението й за кухнята и обслужването в посетените заведения има влияние сред редицата й последователи. Сподели:", "date": "2019.06.26", "title": "НОВО НАЧАЛО: Галка завъртя собствен бизнес в Лондон"}
{"url": "https://pik.bg/%D0%BB%D0%BE%D0%B2%D1%86%D0%B8-%D0%BD%D0%B0-%D1%82%D1%80%D1%8E%D1%84%D0%B5%D0%BB%D0%B8-%D1%81%D0%B5-%D1%81%D0%B1%D0%B8%D1%85%D0%B0-%D1%81%D0%BB%D0%B5%D0%B4-%D1%81%D0%BF%D0%BE%D1%80-%D0%B2-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5%D0%B6%D0%B8-news851614.html", "text": "Трюфелджии се сбиха заради публикация в социалните мрежи, съобщиха от полицията. На 24 юни, на площадка пред апартамент на жилищен блок в кв. „Младост“ в Попово е възникнал скандал между трима мъже - 40-годишен мъж от с. Водица и двама мъже - на 41 и на 44 години. В резултат, мъжът от с. Водица е нанесъл удар по главата на 41-годишния мъж . Пострадалият е откаран в МБАЛ-Търговище, където е прегледан и е настанен за лечение с диагноза „комоцио“, без опасност за живота му. Причината за скандала станала публикация на единия от тримата мъже в социалните мрежи. Те се занимавали с вадене на трюфели. Във пост обаче единият обвинил другите двама, че не го правят по най-екосъобразния начин и така причиняват вреди. Те решили да потърсят реванш за набеждаването и отишли в дома му, за да се разправят. Разправията обаче стигнала до бой и така единия от мъжете, дошли да защитят престижа си, се озовал с комоцио в болницата. Сподели:", "date": "2019.06.26", "title": "Ловци на трюфели се сбиха след спор в социалните мрежи"}
{"url": "https://pik.bg/%D0%BF%D1%80%D0%B5%D0%B4%D0%B0%D1%82%D0%B5%D0%BB-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-%D0%BE%D1%85%D1%80%D0%B0%D0%BD-%D0%BC%D1%83%D1%80%D0%B0%D0%B4-%D0%BE%D0%B3%D1%80%D0%B0%D0%B1%D0%B5%D0%BD-%D0%BE%D1%82-%D0%B1%D0%B8%D0%B2%D1%88%D0%B0%D1%82%D0%B0-%D1%81%D0%B8-%D0%B6%D0%B5%D0%BD%D0%B0---%D0%BD%D0%B0%D0%B4-%D0%BF%D0%BE%D0%BB%D0%BE%D0%B2%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-%D0%BB%D0%B5%D0%B2%D0%B0-%D0%BF%D0%BE%D1%82%D1%8A%D0%BD%D0%B0-news851398.html", "text": "Фолклегендата Орхан Мурад е бил ограбен от жена, с която живял преди години, когато стартирал кариерата си. По онова време певецът въртял най-печелившата кръчма в Приморско, където всяка вечер пеел най-големите си хитове. \"Цяло лято заведението беше претъпкано. И като певец, и като музикант бях много успешен. Но всичко отиде на вятъра. Жената, с която живеех - изкарах я от калта, направих я човек, вкарах я в добри среди и накрая ме предаде. Бил съм доверчив и наивен. Такъв си и останах. Мислил съм, че това, което не мога да направя на хората, не могат да направят и на мен. Но съм се лъгал\", размишлява Мурад. Жената взела и от негови приятели заеми, без той да знае. \"Имаше неразплатени сметки за ресторант, който се опитвахме да направим заедно. Общо като теглиш чертата ме завлече с 600 000 лева. В същото време ресторантът в Приморско се пукаше по шевовете\", жалва се още Мурад пред ежедневник. Той успял бързо да се съвземе след предателството. Като го виждали усмихнат и весел, другарите му не можели да повярват, че е запазил присъствие на духа, след като е загубил такава сума пари. \"Важно беше, че съм здрав и продължавам да работя, пари се изкарват. Така и реших да надделея психически над този проблем и това предателство и по този начин оцелях\", споделя още певецът. Преди време Орхан Мурад пък се оплака във \"Фейсбук\", че . След едно участие в град Попово, бизнесменът отказал да му плати изработения хонорар. Сподели:", "date": "2019.06.26", "title": "ПРЕДАТЕЛ В ЛЕГЛОТО: Охран Мурад ограбен от бившата си жена - над половин милион лева потънали в джоба на измамничката"}
{"url": "https://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BF%D1%8A%D1%82%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D1%81%D1%8A%D1%81-%D1%81%D1%82%D1%80%D1%8F%D1%81%D0%BA%D0%B0%D1%89%D0%B8-%D0%B4%D0%B0%D0%BD%D0%BD%D0%B8-59-%D0%B4%D1%83%D1%88%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0--news851741.html", "text": "59 души са загинали на пътя от началото на месеца, обяви в ефира на Би Ти Ви шефът на \"Пътна полиция\" Росен Ралчев. През последните дни имало изключително много катастрофи заради несъобразена и превишена скорост. Рачев разкритикува скандалния случай на майка, която с гордост публикува във Фейсбук видео как 9-годишният й син кара кола. Той окачестви този случай като самоубийство. Държавата иска да създаде център, който да кооридинира действията между различните институции при тежка катастрофа. За де избегнат задръствания по пътищата.Ръководител на координационен център ще бъде МВР. Сподели:", "date": "2019.06.26", "title": "Шефът на \"Пътна полиция\" със стряскащи данни: 59 души загинаха при катастрофи от началото на месеца"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%81%D0%BD%D0%B8%D0%BC%D0%BA%D0%B0-%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%B3%D0%B8-%D0%BD%D0%B0%D0%BF%D1%8A%D1%80%D1%87%D0%B8-%D0%B2-%D0%B3%D1%8A%D1%80%D1%86%D0%B8%D1%8F-news851558.html", "text": "Ултра секси и прелъстителна е сестрата на Николета Лозанова - Велина. Тя сподели снимки, на които разкрива само плът и шоколадов тен. Красавицата е на почивка в Гърция, откъде пусна изключително наелектризиращи кадри. На един от тях Велина се снима само с ръка върху пищната си гръд. Ех, лято! Сподели:", "date": "2019.06.26", "title": "ГОРЕЩА СНИМКА: Сестрата на Николета ги напърчи в Гърция"}
{"url": "https://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%B5%D0%BD-%D0%B2%D0%B0%D1%80%D0%B8%D0%B0%D0%BD%D1%82---%D0%BC%D0%BE%D1%83%D1%80%D0%B8%D0%BD%D1%8C%D0%BE-%D0%BC%D0%BE%D0%B6%D0%B5-%D0%B4%D0%B0-%D1%80%D1%8A%D0%BA%D0%BE%D0%B2%D0%BE%D0%B4%D0%B8-news851565.html", "text": "Нюкасъл официално обяви, че Рафаел Бенитес напуска клуба в края на месеца, а на Острова вече се появиха мълви около това кой ще бъде новият мениджър на \"свраките\". Един от най-интересните специалисти свързван с клуба е Жозе Моуриньо. Моу има опит на Острова, той бе начело на Челси и Ман Юнайтед. В момента 56-годишният Моуриньо е без отбор. Сподели:", "date": "2019.06.26", "title": "Любопитен вариант - Моуриньо може да ръководи..."}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%BE%D1%82%D0%BA%D1%80%D0%B8-%D1%87%D0%B5%D1%82%D0%B8%D1%80%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%83%D1%87%D0%B8%D0%BB%D0%B8%D1%89%D0%B0-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-news851603.html", "text": "Наш сънародник с корени от село Кочан в община Сатовча е открил четири български училища в Испания. В 4 града в област Навара над 400 деца изучават български език, литература и история. Ръководената от Съби Атипов културна асоциация „Орфей БГ” е организатор и на първия събор на българите в Памплона. Съби Атипов пристигнал в Памплона преди повече от 20 години. Децата му са родени в Испания и говорят български, но само в семейството. \"И когато ходим лятото на ваканция, когато отиваме да видим нашите родители, те нямаше да могат да говорят с тях и да ги разбират\", разказва Атипов пред БНТ. Около 7000 българи живеят в област Навара и според Съби децата им искат да изучават говоримо и писмено български. Затова през 2007 година със собствени средства и с помощта на близки и приятели откриват първите български училища в Памплона и Тафая. За десет години заедно с тези в градовете Витория и Тудела те станали четири. В тях децата учат безплатно, а над 20 квалифицирани учители преподават различни предмети. \"Една от основните цели на нашата асоциация е да запази майчиния родния език и децата да знаят историята на своите предци от къде са, какъв народ сме и те трябва да познават освен езика, българската история. Да знаят за Ботев, за Левски за другите наши велики хора българи\", казва още Атипов. Йордан Симонски от Благоевград, който шие традиционни носии, е бил поканен на събора на българите, които живеят в Навара, да покаже своята колекция. Казва, че е впечатлен от силата на духа на сънародниците ни, които са избрали да живеят в Испания. От културната асоциация в Памплона се надяват, че през следващата година участниците и гостите в българския събор ще бъдат повече. Сподели:", "date": "2019.06.26", "title": "Българин откри четири български училища в Испания"}
{"url": "https://pik.bg/%D0%BF%D0%BB%D0%B5%D0%B2%D0%B5%D0%BD-%D0%B2%D0%B5%D1%87%D0%B5-%D1%81%D0%B8-%D0%B8%D0%BC%D0%B0-%D0%BC%D0%BE%D1%81%D1%82-%D0%BD%D0%B0-%D0%B2%D0%BB%D1%8E%D0%B1%D0%B5%D0%BD%D0%B8%D1%82%D0%B5-news851597.html", "text": "Той се намира в парк \"Кайлъка\", до езерото с лодките. \"Едно огромно благодаря на Димитър Механджйски и адмирации, защото без неговата помощ моята идея не би се случила. Остана още мъничко работа по него, като поставяне на елементи, за които да се поставят катинарите на влюбените двойки\", пише във Фейсбук групата \"Забелязано в Плевен\" инициаторът Андриан Маринов. Плевен вече има мост на влюбените. Сподели:", "date": "2019.06.26", "title": "Плевен вече си има мост на влюбените"}
{"url": "https://pik.bg/%D0%B2%D0%B0%D0%BD-%D0%B3%D0%B0%D0%B0%D0%BB-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BC%D0%B5%D1%81%D0%B8-news851604.html", "text": "Бившият треньор на Барселона Луис ван Гаал разкритикува голямата звезда на каталунците Лионел Меси. Опитният холандец смята, че Меси не е най-добрият пример за отборен играч. \"Лионел Меси трябва да се запита защо не е печелил Шампионската лига толкова дълго време. Той е най-добрият играч в света, защото има невероятни показатели. Много го харесвам. Но защо не е печелил Шампионската лига от 5 години? Защо? Нали е капитан на Барса, нека се запита защо отборът му не може да спечели трофея последните кампании\", коментира Ван Гаал пред \"Ел Паис\". Сподели:", "date": "2019.06.26", "title": "Ван Гаал с остър коментар за Меси"}
{"url": "https://pik.bg/%D1%88%D0%B0%D1%88-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%BC%D1%8A%D0%B6-%D0%B2-%D1%80%D0%B0%D1%81%D0%BE-%D0%B2%D1%8A%D1%80%D0%B2%D0%B8-%D0%BF%D0%BE-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0%D1%82%D0%B0-%D0%B2-%D0%BF%D0%BE%D1%81%D0%BE%D0%BA%D0%B0-%D1%81%D0%BE%D1%84%D0%B8%D1%8F-%D0%B8-%D0%BC%D0%B0%D1%85%D0%B0-%D0%B7%D0%B0-%D1%81%D1%82%D0%BE%D0%BF-news851873.html", "text": "Мъж, облечен като свещеник, върви по автомагистрала „Тракия“ в платното в посока за София. Мъжът маха на автомобилите, за да спре някой от тях, но на магистралата това е невъзможно. Той се движи в района на пътен възел „Гелеменово“ и създава смут сред шофьорите, тъй като пречи на движението. Подаден е сигнал до полицията. Сподели:", "date": "2019.06.26", "title": "ШАШ НА \"ТРАКИЯ\": Мъж в расо върви по магистралата в посока София и маха за стоп"}
{"url": "https://pik.bg/%D0%B4%D0%B2%D0%B5-%E2%80%9E%D0%B4%D1%8F%D0%B2%D0%BE%D0%BB%D1%81%D0%BA%D0%B8%E2%80%9C-%D0%B4%D0%BE%D0%B1%D1%80%D0%B8-%D0%BE%D0%B1%D1%8F%D1%81%D0%BD%D0%B5%D0%BD%D0%B8%D1%8F-%D0%B7%D0%B0-%D1%87%D1%83%D0%BA%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D1%8A%D1%80%D0%B2%D0%BE-news851411.html", "text": "Още от прастари времена чукането на дърво е най-лесният естествен шум, с който можеш да заглушиш разговор, така че като вземем прастарото суеверие да се пазиш от лоши духове, смесиш го с малко дяволски приказки, уж по християнска линия, и ето ви възможно обяснение №1. Обяснение 2: Чукането на дърво и дървесните нимфи Друг евентуален вариант е свързан с вярванията за изгонване на дървесните нимфи, понеже те също имат навика да объркват плановете на хората. Тези нимфи живеят в дърветата и когато искаш да споделиш нещо важно тропаш по дървото, нимфите излитат, понеже те са страхливи гадинки и така не ти чуват плановете, следователно не могат да ги осуетят. Дяволите и нимфите лесно се смесват в с народните вярвания, така че това обяснение по-скоро подкрепя първото, а не е някакво различно. Признайте си - чукали сте на дърво в опит да държите далеч евентуална злина, за която сте си помислили или дори споменали на глас. Но питали ли сте се защо ако искаме нещо да не ни ни се случи, а сме го споменали, казваме \"да чукна на дърво, да не ме стига\". Чукането на дърво всъщност е европейска практика, при това западноевропейска. Не е тукашна, донесли са ни я, но не се знае кога и как. А ето и двете „дяволски“ добри теории за чукането на дърво: Обяснение 1: Чукането на дърво е свързано с дявола Едно от популярните обяснения на чукането на дърво е свързано с дявола. Чукаш на дърво, за да създадеш шум, за да не те чуе дяволът и да ти осуети плановете. Понеже той дебне и гледа да ти се намеси в нещата и да те прецака. Но дяволът не чува като почукаш. Сподели:", "date": "2019.06.26", "title": "Две „дяволски“ добри обяснения за чукането на дърво"}
{"url": "https://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%BD%D0%B0-10-%D1%85%D0%B8%D0%BB%D1%8F%D0%B4%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D1%81%D0%B5-%D0%BF%D0%B0%D0%B4%D0%B0%D1%82-%D0%BF%D0%BE-42-%D0%BC%D0%B0-%D0%BB%D0%B5%D0%BA%D0%B0%D1%80%D0%B8-news851588.html", "text": "42,4 лекари се падат на всеки 10 хиляди българи по данни от края на 2018 г., съобщи Националният статистически институт. За последното десетилетие има значително подобрение - през 2010 г. например броят на лекарите на 10 хил. души е бил само 37. Зъболекарите са едва 10 на всеки 10 хил. българи, т.е. на всеки от тях се падат средно по хиляда пациенти. Осигуреността с лекари варира доста в различните градове на страната. Те са повече в областите, в чиито центрове има медицински университети и университетски болници като София, Пловдив, Плевен и Варна. Най-малко са в област Кърджали, където по данни на НСИ в момента продължителността на живота е най-дълга в страната след столицата. Сподели:", "date": "2019.06.26", "title": "ШОКИРАЩА СТАТИСТИКА: На 10 хиляди българи се падат по 42-ма лекари"}
{"url": "https://pik.bg/%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%BE%D1%82-%D0%BA%D0%BB%D0%B0%D1%81%D0%B0-%D0%B4%D0%BE-%D0%B3%D0%BE%D0%B4%D0%B8%D0%BD%D0%B0-%D0%B4%D0%B2%D0%B5-%D0%BA%D1%8A%D1%89%D0%B0%D1%82%D0%B0-%D0%B7%D0%B0-%D0%B3%D0%BE%D1%81%D1%82%D0%B8-%D0%BD%D0%B0-%D0%BC%D0%B8%D0%BB%D0%BA%D0%BE-%D0%BA%D0%B0%D0%BB%D0%B0%D0%B9%D0%B4%D0%B6%D0%B8%D0%B5%D0%B2-%D1%89%D0%B5-%D0%B3%D0%BE-%D0%BD%D0%B0%D0%BF%D1%80%D0%B0%D0%B2%D0%B8-%D0%BC%D0%B8%D0%BB%D0%B8%D0%BE%D0%BD%D0%B5-news851675.html", "text": "Фолкпевецът Милко Калайджиев е изкарал над 700 хиляди лева от къщата си за гости в свиленградското село Мезек. Тези дни тя бе посетена и проверена от служители на Държавен фонд \"Земеделие\", които проверяват всички построени с европейски пари къщи за гости. Вече стана ясно, че в обекта на бат Милко не са установени нарушения и къщата се използва по предназначение. Тя е построена преди четири години и все още е в мониторингов период. Общата стойност на проекта е 435 000 лева, от които 304 000 лв. са европейско финансиране. Мустака на републиката управлява къщата заедно със своята съпруга Маргарита Калева чрез фирмата си \"ММ Анталекс\". Те са регистрирали фирмата още през 2012 г., когато са започнали страничния бизнес извън пеенето на Милко. Първата им печалба е 23 000 лв. през 2013 г., а от следващата приходите им са все около 200 бона, като рекордът е за 2018 - 260 000 лева, показват отчетите, публикувани в Търговския регистър, пише \"Телеграф\". Така за последните 3 г. петте стаи в Калайджиевата къща са донесли за изпълнителя на \"Я елате пиленца при батко\" над 700 хилядарки. Сподели:", "date": "2019.06.26", "title": "БИЗНЕСМЕН ОТ КЛАСА: До година-две къщата за гости на Милко Калайджиев ще го направи милионер - чалга звездата заработи 700 бона за три години"}
{"url": "https://pik.bg/-news554620.html", "text": "- Всички мъже са магарета! - Да, миличка, всички. - Значи и ти си магаре? - Да, при това най-голямото! - Ами аз тогава защо съм се омъжила за теб?! - Виждаш ли сега как плавно преминахме към темата, че всички жени са глупачки… Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554621.html", "text": "Чаша вино била равна на час във фитнеса. Значи онова на сутринта след две бутилки вино не е махмурлук, а мускулна треска! Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554622.html", "text": "- Ти къде си тръгнал посред нощ? - Ще ида да видя дали не сме забравили лампата в кухнята. - Тогава ще донесеш ли и на мен едно кюфтенце? Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554625.html", "text": "Пернишки бумеранг: - Прничанин си хвърля пантофа към кухнята и жена му се връща с ракия и салата. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554623.html", "text": "Нови изследвания са установили, че жени, имащи няколко излишни килограма, живеят по-дълго от мъжете, обърнали внимание на този факт. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554624.html", "text": "Разговор по телефона: - Ало, Пешо, к' во прайш? Чух, че работиш в моргата. Как е? - Ами к' во да те кажа? Умряла работа. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554626.html", "text": "Разлика между българка и французойка. Французойката върви по улицата, с едната ръка държи мъжа си, с другата ръка държи любовника си, зад нея е светло минало, пред нея - блестящо бъдеще, а на главата й шапка с паунови пера. Българката върви по улицата, в едната ръка държи пазарски чанти, в другата децата, зад нея е трудовият стаж, пред нея - насрещният план, а на главата й мъж мухльо с двеста лева заплата. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554628.html", "text": "Македонска крава стъпила на испанска ливада и казала: - Ке паса! Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554627.html", "text": "Просяк звъни от врата на врата и се моли: - А нямате ли случайно чифт стари обувки? - Но вашите обувки са чисто нови! - Аха... Точно те развалят целия бизнес... Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554629.html", "text": "Единственото по-лошо от това жена ти да не може да готви, е да не може, но да готви. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554632.html", "text": "Държавният балет на Чукотка е на гастрол във Франция. Играят \"Лебедово езеро\". Колосален успех. След представлението интервюират ръководителя на трупата: - Колко време репетирахте, за да постигнете това съвършенство? - Шест месеца и две седмици. Всъщност, репетирахме само две седмици, а шест месеца се опитвах да им обясня какво е това лебед. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554631.html", "text": "Две блондинки играят шах. - Кош! - възкликва едната. - Чакай, ма, туй да не ти е футбол! Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554633.html", "text": "Изненадай враговете си! От камъните, хвърлени в твоята градина, си построй къща! Сподели:", "date": "2019.06.26", "title": "ВИЦОВЕ"}
{"url": "https://pik.bg/%D0%BF%D1%80%D0%B8%D0%BD%D1%86%D0%BE%D0%B2%D0%B5%D1%82%D0%B5-%D1%81%D1%8A%D1%81-%D0%B7%D0%B2%D0%B5%D0%B7%D0%B4%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-news851538.html", "text": "Сръбският ас на Лацио Сергей Милинкович-Савич е много близо до трансфер в ПСЖ, сочат последните информации около полузащитника. Твърди се, че 24-годишният Сергей вече се е разбрал за личните си условия с френския действащ шампион. Визира се, обаче, че от Лацио държат да приберат 80 милиона евро за своя състезател, докато парижани дават 75 милиона в европейска валута. Очаква се обаче въпросното разминаване да бъде разрешено. Сподели:", "date": "2019.06.26", "title": "\"Принцовете\" със звезден трансфер?"}
{"url": "https://pik.bg/-news554630.html", "text": "Момченце се хвали пред приятелите си: -Тате ми оправи касичката и вече не дрънка! Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554634.html", "text": "Съпруг казва на жена си: - Странно, колко много се променя човек след сватбата... - Защо? - пита жена му. - Защото преди сватбата обичах всички жени на света, а сега - с една по-малко. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554638.html", "text": "Произшествие! Рано сутринта кола на инкасото се е блъснала с патрулна кола на КАТ... Вече трети час не могат да се разберат кои пари на кого са... Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554635.html", "text": "Пияница кандидатства за членство в клуб на алкохолиците. Изпитва го комисия и му задава въпрос: - Колега, кажете едно питие с \"Ш\". - Шише ракия. - Отлично, колега! Едно питие с \"Б\"? - Бутилка водка. - Страхотно, колега! Едно питие с \"К\". - Каса бира. - Великолепно, колега! И последен въпрос - едно питие с \"Е\". След дълго мислене кандидатът отговаря: - Евентуално още една каса бира! Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554636.html", "text": "Влиза мъж в бар и иска пет водки. Изпива ги. Иска още четири. Отново ги изпива. Иска още три. И тях гаврътва. Замислен, се обръща към бармана: - Ето това е парадокс. Колкото по-малко пия, толкова повече се напивам... Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554637.html", "text": "Ходих в гората за гъби. Прибрах се вкъщи, измих гъбките и си ги опекох с масло. За всеки случай се изкъпах, избръснах и облякох костюм. Сега седя и хапвам... Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554640.html", "text": "Луд отива при психиатър и му казва: - Докторе, аз съм птица! Докторът: - Добре, тогава идете да полетите малко из чакалнята, а аз през това време ще ви уредя гнездо в болницата. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554619.html", "text": "- Що си умърлушен така? - Ми като ходя за риба, съседът ходи при жена ми! - Ами пробва ли да си стоиш при жената? - Той тогава ходи да ми лови рибата... Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554641.html", "text": "Две жени си говорят: - За възрастта си мъжът ти изглежда свеж. - За неговата възраст – да, ама за моята – не! Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554587.html", "text": "- Какво прави феминистката, когато чуе хубав виц? - Смее се под мустак… Информационна агенция \"ПИК\" Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554115.html", "text": "Върви евреин по улицата и намира дебела пачка евро. Навежда се и я взима. След като внимателно преброява парите, казва: - Хм ... малко са! Сподели:", "date": "2019.06.26", "title": ":)"}
{"url": "https://pik.bg/-news554586.html", "text": "Гинекологът Петров тайно гледаше снимки на облечени жени през обедната почивка… Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554585.html", "text": "В града пристига цирк. През нощта някъде изчезва слонът. Директорът на цирка се обажда на началника на полицията: - Помагайте! Изчезна слонът! Началникът: - Особени белези? Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554584.html", "text": "Новият политически коректен изказ изисква вече да не се казва \"женен мъж\", а \"мъж в неравностойно положение\". Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554589.html", "text": "- Добър ден. Търсим г-н Иванов? - На телефона. - Обаждаме се от зоопарка. Тъща ви падна при крокодилите. - Крокодилите ваши ли са? - Наши са, разбира се! - Тогава вие сами си ги спасявайте. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554588.html", "text": "По улицата върви блондинка. Едната й гърда изскочила от блузата. Всички ахкат и охкат и само един полицай намира в себе си мъжество да й каже: - Гражданко, защо сте в такъв вид на обществено място!? Тя си поглежда гърдата и възкликва: - Ужас! Забравила съм си детето в автобуса! Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554592.html", "text": "На вратата звъни мъж в работен гащеризон: - Добър ден. Аз съм от фирмата за почистване на прозорци. - Аха... Заповядайте. След малко на вратата звъни човек с прокъсан работнически гащеризон: - От фирмата за миене на прозорци съм. - Да, да... Влизайте! Отново се звъни на вратата. Работник с доста изпаднал вид: - Аз... такова... за миенето на прозорците... от фирмата... - Еми... влезте! Абе, колко души ще миете един прозорец? - Не, бе, аз съм... Един, ама много хлъзгав тоя перваз... Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554597.html", "text": "При шефа на голяма фирма отива кандидат за ръката на дъщеря му. Седнали, пийнали и тъстът пита кандидат-зетя: - Хубаво сте решили да се жените, ама с какви пари ще направите сватбата? - Господ ще ни помогне... След час бащата отново: - А ти как смяташ да издържаш дъщеря ми? - Господ няма да ни остави... Тръгнал да си ходи зетят и тъстът пак разпитва: - За деца мислили ли сте? - Господ ще каже... На другия ден бащата отива в офиса си и секретарката се интересува: - Шефе, как беше снощи с момчето? - Абе, загубеняк от класа е, но ми хареса, че ме нарича Господ... Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554594.html", "text": "- Защо линейките бяха прекръстени от Бърза помощ на Спешна помощ? - Защото помощта е спешна, но не е бърза. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554596.html", "text": "- Колега, как се нарича вашата дисертация? - \"Как да носиш вода в решето\". - Ама, колега, това изобщо не звучи научно! Наречете я \"Анализ на проблема за транспортиране на вещества в течно агрегатно състояние в съдове с перфорирано дъно\". Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554593.html", "text": "- Къде съм?! - В изтрезвителното. - Защо?! - За пиене. - Ми... налейте де! Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554591.html", "text": "- Скъпи, отивам на урок по езда. - Знам, скъпа, конят звъня вече два пъти по телефона… Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554590.html", "text": "- Какво означава „домашно шампанско”? - Пиеш си виното вкъщи, а жена ти съска около теб… Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554595.html", "text": "Осемдесет процента от мозъка се състои от течност. У много хора тя е спирачна. У някои дори не са я долели. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554598.html", "text": "- Тате, тате, бременна съм! - Еее, най-после да излезе човек от теб... Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554603.html", "text": "При търсене на нефт американски геолози са се натъкнали на някаква арабска страна, разположена над запасите от техния нефт... Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554604.html", "text": "Политиката ни е като художествената гимнастика - обръчи от фирми, рязане на ленти, подхвърляне на топката, волна програма с медии и съчетание с бухалки. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554601.html", "text": "След разгонването на гей парада на жандармерията й се губят седем палки. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554599.html", "text": "Красивото бельо е като висшето образование - никой не го вижда, но те кара да се чувстваш отлично. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554602.html", "text": "- Как най-бързо може да се окажеш пияница, наркоман, сводник, трафикант...? - Просто спри да поздравяваш бабите пред блока. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554600.html", "text": "Чат в сайт за запознанство: – Опишете се, моля! – Ми аз съм блондинка. – Очи? – Имам... Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554082.html", "text": "Старшината в армията: - Нека всички, които не се страхуват от жените си, да направят една крачка напред! Всички остават на мястото си, само един дребен, приличащ на мухльо излиза напред. Всички го гледат невярващо. Старшината: - Ти ли, бе, ти ли не се страхуваш от жена си? - Ми да. - И как го правиш, бе? - Ами... слушкам. Сподели:", "date": "2019.06.26", "title": ":)"}
{"url": "https://pik.bg/-news553397.html", "text": "Жена след дълги дебати отива заедно с мъжа си на риболов. Пристигат. Той прави бивак, приготвя такъмите и казва: – Жена, къде е хлябът? – Ми, изядох го по пътя. – А, качамакът? – И него изядох. Мъжът примирено: – Ми дояж и червеите тогава и да си ходим... Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553399.html", "text": "Срещат се двама студенти. Единият казва: – Вчера си купих готварска книга, само че нищо от нея не мога да сготвя. Няма нито една смислена рецепта. – Защо? – Ами всички рецепти започват с: “Вземете чиста тенджера.” Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553401.html", "text": "Сър Джон бил безкрайно влюбен в лейди Мери. Всяка сутрин той минавал с белия си кон под прозорците на нейния замък, но тя дори не го забелязвала. Един ден той боядисал коня си в зелено, отправил се към дома на възлюблената си и си мислел: \"Когато лейди Мери ме види ще възкликне: - Сър Джон, какъв зелен кон имате! - а аз ще й отвърна: - Да, но аз Ви обичам!\" Щом стигнал до замъка, на прозореца се показала лейди Мери и извикала: - Сър Джон, аз Ви обичам! - Да, ама я виж какъв зелен кон имам! Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553403.html", "text": "В киното. - Скъпи, виж съседът до тебе е заспал. - И какво от това? Не мисля, че това е повод да ме будиш. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553400.html", "text": "- Ало, зоопаркът ли е? - Да, зоопаркът е. - Вашия телефон ми го дадоха от номер 112. - Да, какъв е проблемът? - Ами вкъщи се вмъкна някаква змия. - Ти да не си от Дружеството за защита на животните? - Не съм. - Зелената партия? - Не. - Ми шибни я с лопатата тогава! Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553398.html", "text": "Манго и Айшето отишли на кино да гледат филма “Титаник”. В сцената, когато корабът потъва, Манго започнал да плаче. Айшето го попитала: – Защо плачеш, да не ти е жал за хората. Манго казал: – Не, ма, виж колко метал потъна. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553402.html", "text": "Двама борци пътуват в една кола и единият казва: - Абе, я виж каква красива природа. Другият отговаря: - Аз от тези дървета нищо не мога да видя. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553405.html", "text": "На пазара. - Тези маратонки чие производство са? - Италиански! - Но вижте, под стелката пише, че са китайски! - За нормалните хора са италиански, а за любопитните – китайски! Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553408.html", "text": "Умният ученик влиза в час и започват да го изпитват. - Кой е създал българската държава? - пита учителката. - Хан Аспарух - отговаря ученикът. - През коя година? - 681. - Къде е гробът му? - Учените още не са го установили. - Браво шестица. Междувременно отвън Иванчо подслушвал и решил да каже същите отговори, за да изкара и той шестица. Влиза Иванчо. - Как се казваш? - пита учителката. - Хан Аспарух - казва Иванчо. - На колко си години? - 681. - Ти имаш ли мозък? - Учените още не са го установили - отговаря Иванчо. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553404.html", "text": "- Г-н Иванов, много съм недоволен от вас - казва шефът. - Вече пет пъти ви звъня. - Много се извинявам. Какво желаете? - Нищо. Исках само да ви кажа, че първият път звъннах, без да искам. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553471.html", "text": "Двама чукчи си говорят. - Според теб кой е най-бързият транспорт? - пита единият. - Тролеите - отговаря другият. - И защо така мислиш? - Ами виж го само как върви, като е вързан, представяш ли си какво ще е, ако го отвържат! Сподели:", "date": "2019.06.26", "title": ":)"}
{"url": "https://pik.bg/-news553470.html", "text": "Младеж се разхожда с гаджето си по улицата и се разминават с представителен, богато облечен мъж. Поздравяват се и си продължават по пътя. Момичето пита: - Кой беше този? - А, познаваме се от работата... Помощник ми е. - Как така? - Ами той подписва писмата, които аз нося до пощата. Сподели:", "date": "2019.06.26", "title": ":)"}
{"url": "https://pik.bg/-news553406.html", "text": "Върви си един златотърсач в Аляска и изведнъж чува глас: - Копай! Тук има злато! Почва златотърсачът да копае и намира голяямо парче самородно злато. А гласът изумено: - Я, злато! Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553407.html", "text": "Един мъж си седял в автобуса. По едно време се разсмива на глас и хората го питат: - Защо се смееш? - Разказвам си вицове - отговорил мъжът. След пет минути се чува много силен смях. Хората пак питат: Сега защо се смееш бе, човек? - Ами този виц не го бях чувал! Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553472.html", "text": "Двама се блъскат на пътя. Излизат от колите, оглеждат. По едно време единия вади бутилка уиски: - Дай да пием по едно… Другият изпива половината шише и му го връща: - Пийни и ти! - А, не, аз ще изчакам полицията да дойде и тогава. Сподели:", "date": "2019.06.26", "title": ":)"}
{"url": "https://pik.bg/-news553476.html", "text": "Пациент позвънил на лекаря си, за да си запише час. - Извинявайте, отговорила му дежурната сестра, но можем да ви приемем след две седмици. - Но дотогава аз може и да умра. - Няма проблеми. Жена ви ще се обади да отмени часа. Сподели:", "date": "2019.06.26", "title": ":)"}
{"url": "https://pik.bg/-news553362.html", "text": "Тъщата отива на гости на младото семейство и носи палма за подарък. Зетят отваря вратата и казва: – Ти ми даде маймуната, а сега и дървото ли ми носиш? Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553396.html", "text": "Генко, дадох новите ти дънки на съседа. - И по какъв повод? - Нали не ти харесват? - Ами тогава да дадем и майка ти на съседите... Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553477.html", "text": "Eдин ловeц сe връщa вкъщи слeд лов и от врaтaтa кaзвa нa жeнa си: - Жeнa, цял мeсeц нямa дa купувaш мeсо! - Зaщо бe, мъжо? Дa нe би дa си зaстрeлял сърнa? - Нe! Пропих цялaтa си зaплaтa. Сподели:", "date": "2019.06.26", "title": ":)"}
{"url": "https://pik.bg/-news553475.html", "text": "Жена се връща ядосана вкъщи, носейки голям куфар. Още от вратата подхваща мъжа си: - Край, омръзна ми! Напускам те! Ето, и куфар си взех да си събера багажа - отивам си обратно при мама! - Късно е, тя преди малко дойде тука. Напуснала баща ти... Сподели:", "date": "2019.06.26", "title": ":)"}
{"url": "https://pik.bg/-news553474.html", "text": "Катаджия спира шофьор и му казва: - Превишихте скоростта - напишете обяснение за това на японски. Шофьорът казва: - Ама аз не знам японски. След това помисля малко и подава талона си с 10 долара в него. Катаджията: - А-а-а, вече си го научил наполовина японския. Сподели:", "date": "2019.06.26", "title": ":)"}
{"url": "https://pik.bg/-news553473.html", "text": "Двама абсолютно пияни мъже седят на улицата. Срещу тях се задава полицай. - Пешо, гледай, гледай! - сочи единият - Този е обратен... - Как разбра? - Ами гледай колко красиви жени има!. - Е, да, пълно е с тях. - А тоя ще се лепне за нас сега... Сподели:", "date": "2019.06.26", "title": ":)"}
{"url": "https://pik.bg/-news553363.html", "text": "Жена посещава мъжа си в затвора: - Е, как се чувстваш тук? - Като вкъщи - не можеш да излезеш и храната една никаква... Сподели:", "date": "2019.06.26", "title": "ВИЦОВЕ"}
{"url": "https://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F%D1%82-%D1%82%D1%80%D0%B8%D0%BB%D1%8A%D1%80-%D1%81-%D0%B4%D0%B5-%D0%BB%D0%B8%D1%85%D1%82-%D0%B5-%D0%BF%D1%8A%D0%BB%D0%B5%D0%BD-news851528.html", "text": "Трансферният трилър около 19-годишния ас на Аякс Матайс де Лихт е пълен. Наскоро излязоха информации, че централният бранител е много близо до подпис с Ювентус. Последните слухове около трансферния пазар обаче сочат, че е твърде вероятно Де Лихт да се размине с италианския колос заради различия по отношение бъдещото възнаграждение на Матайс. Твърди се, че младият холандец иска 12 милиона евро годишна заплата плюс бонуси. Куп грандове са свързвани с евентуално привличане на Де Лихт. Сподели:", "date": "2019.06.26", "title": "Трансферният трилър с Де Лихт е пълен"}
{"url": "https://pik.bg/-news553367.html", "text": "- Здравей, каня те на среща тази събота! - Не мога, тази събота се омъжвам. - Тогава - в неделя? Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553365.html", "text": "Митничар умира. Свети Петър го посреща с въпроса: - Къде да те пратя в рая или ада? - На бариерата, на бариерата! - Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553368.html", "text": "- Иване, знаеш ли, измислили са нов сорт пчели стръвници? Едри като врабчета, зли. - А мед носят ли? - Да, ходят да го крадат от бабите от пазара и го носят направо с бурканите. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553364.html", "text": "Жена към мъжа си: - Скъпи, кой звъня? - Абе някакъв от метеорологичната служба сбърка номера. Попита ме: “Слънце, хоризонтът чист ли е?” Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553360.html", "text": "Турист обикаля из джунглата и стига до негърско село. Всички мъже са застанали на площада и думкат тимпани. - Какво правите? - Ами от две седмици нямаме вода и... - И какво, молите се за дъжд ли? - Не, викаме водопроводчика от съседното село да си оправи тръбите. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553366.html", "text": "Мъж споделя: – А на моята приятелка не й харесва сутрин да й нося кафето в леглото. Притеснява се, че мъжът й ще се събуди... Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553369.html", "text": "Тате, мисля, че моята учителка се е влюбила в теб! - Защо мислиш така, сине? - Отново те вика в училище. - Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553372.html", "text": "Две блондинки, качени на дървото, режат клон. Минава някаква старица: - Не режете клона, на който седите, че сигурно ще паднете! Не обръщат внимание те и продължават да режат. Съответно падат и се озовават в болницата. На другия ден бабата минава край болницата. Едната от гипсираните я вижда и пита другата: - Това не е ли медиумът, който ни предсказа бъдещето? Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553371.html", "text": "Две блондинки си говорят и едната пита другата: - Муцка, абе според теб, кое по-далече: Лондон или Луната? А другата й отговаря: - Абе Муцка, толкова си ми глупавичка, ти да виждаш някъде Лондон? Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553373.html", "text": "Двама напушени наркомани пред светофар: - Гледай, червено! Супер! Колко интересно! - Я! Стана жълто! - Зелено! Красота... - Пак червено... взеха да ги повтарят, скука. Давай да пресичаме. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553370.html", "text": "В трамвая влетява маскиран и въоръжен мъж, стреля в тавана и вика: - Всички на пода! Това е обир! Давайте парите! Още на следващата спирка полицията го хваща. На разпита го питат: - Добре, де, защо пък си тръгнал да обираш трамвай? Хората банки обират... - Ами грешка стана… Гледам отвън надпис “Първа частна банка”... Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553376.html", "text": "Отишъл попът при кмета и му се оплакал: - Някой ми е откраднал колелото. Какво да правя? - Кметът го посъветвал: - В неделя извърти проповедта към десетте божи заповеди. Когато стигнеш осмата „Не кради”, се спри за малко и се огледай. Който си наведе главата, той го е откраднал. В понеделник кметът вижда попа да си кара колелото. - Е, попе, кой го беше откраднал? - Не, бе. Аз като стигнах до седмата \"Не пожелавай жената на ближния\" и се сетих къде съм го забравил… Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553375.html", "text": "Двама си говорят: - Мисля да отворя магазин, търся съдружник. - Чудесно, точно търсех с какво да се заема. - Добре, значи се разбираме за утре вечерта. Взе си една щангa. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553374.html", "text": "Срещат се двама приятели... Единят е измъчен, притеснен. - Как е? - Не е добре, моите хлебарки обявиха война на съседските. - Радвай се, ще се избият помежду си... - Да, бе! Вчера докараха в плен 1500! Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553382.html", "text": "Гърция поискала от целия свят хонорар за две хиляди години използване на демокрацията. - Оказва се, че само Русия, Китай, Северна Корея и Куба нищо не ни дължат - уточнил Алексис Ципрас. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553383.html", "text": "- Здрасти, приятелко, как си, що си? - Ами гърча се. Бачкам яко, ама не стигат кинтите, взимам заеми, после ги връщам. А ти как си? - Ами... гърчея се. - В смисъл? - Ами не бачкам в момента. Взимам заеми и не ги връщам. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553378.html", "text": "Стоматолог излиза от кабинета си в предверието, крачи нервно и пали цигара от цигара. Медицинската сестра го пита: - Тежък случай ли имате, докторе? - Много тежък. Направо невероятно. Пациентът е червив от пари, а няма нито един развален зъб. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553384.html", "text": "Журналистка пита французин: - Мосю, какви са Ви впечатленията от българите? - Ами, много добри! Ако искате да чуете нещо лошо, питайте друг българин! Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553377.html", "text": "Из ученическо съчинение: „Прабългарите нямали цигани и затова, когато им изчезнел примерно казанът за ракия, те обвинявали злите сили.” Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553385.html", "text": "Кратка новина: В Казанлъшката болница се родиха четиризнаци. Лекарите се борят за живота на бащата... Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553381.html", "text": "Мъж, облечен в костюм на Супермен, стои, олюлявайки се, пред гишето на авиокомпания... Служителят го поглежда и казва: - Мога ли да ви помогна? - Да, един билет до Амстердам, моля... - Да, но вие сте много пиян и не сте в състояние да летите, сър. - Знам, знам... Затова ще ползвам самолет. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553379.html", "text": "През цялата нощ тя стенеше във възглавницата и изпитваше неистово желание. Прехапваше устните си, сънят й бе тревожен и накъсан... До края на пустата диетата оставаше само час и половина. Сподели:", "date": "2019.06.26", "title": "ВИЦОВЕ"}
{"url": "https://pik.bg/%D0%BA%D0%BE%D0%BC%D0%B0%D1%80%D0%B8-%D0%BC%D1%83%D1%82%D0%B0%D0%BD%D1%82%D0%B8-%D0%BD%D0%B0%D0%BF%D0%B0%D0%B4%D0%B0%D1%82-%D0%BF%D0%BE-%D0%BA%D1%80%D0%B0%D0%B9%D0%B1%D1%80%D0%B5%D0%B6%D0%B8%D0%B5%D1%82%D0%BE-%D0%BD%D0%B0-%D0%B4%D1%83%D0%BD%D0%B0%D0%B2-news851598.html", "text": "Комари мутанти нападат край Дунав! Нито препарати, нито мерките на общините могат да унищожат досадните насекоми, които агресивно хапят, и вече има няколко сериозно пострадали човека. Традиционно по това време на годината комари има в населените места по поречието на река Дунав. Обикновено след няколко пръскания те измират, но тази година положението е критично. Честите дъждове измиват препаратите и размножаването на насекомите в заблатени райони е огромно. Според експерти комарите са развили имунитет срещу химическите препарати и след пръскане продължават да си летят необезпокоявано. Особено драматично е положението в Русе, където мъж разказва, че само за секунди е бил нападнат и нахапан от хиляди насекоми. В резултат на атаката целият му гръб е на решето. В социалните медии се появиха видеа на хора, които са заснели къщите си в речния град. На клиповете се вижда, че по стените има 200-300 комара и избиването им е невъзможно. Русенци възнегодуваха, че не се пръска достатъчно срещу агресорите, но от общината контрираха, че го правят, но дъждът измива препаратите. Друг сериозен проблем е, че не се пръска едновременно от българска и румънска страна на реката. Така се получава само временно прогонване на насекомите, които прелитат между двата бряга, пише столичен вестник. От общината в Оряхово обявиха, че си купуват специална техника за борба с комарите, която ще им струва 16 000 лева. Във Видин съобщиха, че започват по-масово третиране на тревните площи, засилиха се с пръскането и в Козлодуй. В Лом също се опитват да избият агресорите. Мутирали комари носят най-голям риск от западнонилска треска у нас, предупредиха здравни инспектори. Те поясниха, че тези насекоми са по-издръжливи срещу препаратите, използвани за унищожаването им. Затова властите са принудени да използват новости в борбата срещу тях, но колко са ефективни, тепърва ще става ясно. При нормално протичане на западнонилската треска симптомите са близки до тези на класическа настинка и грип - общо неразположение, леко повишена температура, болки в ставите. Тъй като заболяването е сравнително ново, българинът няма имунитет. Сподели:", "date": "2019.06.26", "title": "Комари мутанти нападат по крайбрежието на Дунав"}
{"url": "https://pik.bg/-news553392.html", "text": "Мъж хваща жена си с любовник, вади пушката и хуква да го гони, стреляйки, но патроните свършили. Любовникът се спрял, обърнал се и самодоволно попитал: - И сега какво следва? Боц с рогата ли? Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553479.html", "text": "От детската площадка детенце крещи към осмия етаж: - Мамооооооооо! Ма-моооооо! Мааа-ма-моооооо! Майката най-после се показва на балкона. - Какво има? - Извикай татко! Сподели:", "date": "2019.06.26", "title": ":)"}
{"url": "https://pik.bg/-news553391.html", "text": "Съпруг се втурва бързо у дома, целува жена си. След малко отново я целува. - Е, сега кажи ми харесваш ли ме без мустаци? - А! Ти ли си, бе?! Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553394.html", "text": "Пазачът в зоопарка: – Ало... Русата дама! Престанете да тъпчете животното със сладолед! И без това устата му е от другата страна. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553386.html", "text": "В кухнята на луксозен ресторант жена с вечерен тоалет мие чинии и ги подава на мъж в смокинг да ги подсушава: - Какви ястия само! Ами десертът - разкош. А шампанското!? Всичко беше толкова хубаво, но следващия път, моля те, като ме каниш на романтична вечеря, нека да ти е валидна кредитната карта. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553395.html", "text": "Професорът: - Колега, моля, събудете колегата от лявата ви страна! Студентът: - Вие си го събудете! Все пак вие го приспахте... Сподели:", "date": "2019.06.26", "title": "ВИЦОВЕ"}
{"url": "https://pik.bg/-news553478.html", "text": "Седи си един на една пейка с много тъжна физиономия. Идва при него един и му казва: - Защо си толкова тъжен? Какво е станало? - Седни, ще ти разкажа. Мъжът сяда. - Проблемът е, че пейката е прясно боядисана... Сподели:", "date": "2019.06.26", "title": ":)"}
{"url": "https://pik.bg/-news553483.html", "text": "Двама индианци край пазара: - Ех,Червен бизон, да знаеш как ми липсва жена ми. - Защо? Какво е станало с нея? - Вчера я смених за едно уиски. - И още ти е мъчно за нея? - Не, но страшно ми се пие. Сподели:", "date": "2019.06.26", "title": ":)"}
{"url": "https://pik.bg/-news553490.html", "text": "Разговор между двама просяци: - Знаеш ли какво се е случило с Иван? - Не, какво е станало? - Започнал е работа. - Винаги съм подозирал, че за пари е готов на всичко... Сподели:", "date": "2019.06.26", "title": ":)"}
{"url": "https://pik.bg/-news553489.html", "text": "Баща и син щели да заминават за Китай. Трябвало да си измислят имена за там и бащата казал: - Ти си лесен, сине, понеже си лентяй, ще се казваш Лен Тяй. - И ти си лесен, тате, понеже те изгониха от всички служби, ще се казваш Вън Дърт Пън. Сподели:", "date": "2019.06.26", "title": ":)"}
{"url": "https://pik.bg/-news553481.html", "text": "Между блондинки: - Намерих си много хубава работа - нищо не трябва да правя, само бърборя и плащат доста прилично. - Какво работиш? - Модел. - Рисуват картини с теб? - Не, пишат вицове за мен. Сподели:", "date": "2019.06.26", "title": ":)"}
{"url": "https://pik.bg/-news553480.html", "text": "Европеец се кани да се изкъпе в Амазонка. Индианец му казва: - Господине, не се къпете тук, пълно е с крокодили. - Има ли място без крокодили, където мога да се изкъпя? - Да, по-близо до океана. - Сигурен ли сте? - Сигурен съм, там крокодили няма, защото се страхуват от акулите. Сподели:", "date": "2019.06.26", "title": ":)"}
{"url": "https://pik.bg/-news553491.html", "text": "Катаджия спира кола за превишена скорост: - Глоба 100 лева! - Защо толкова много? - Спешно ми трябват много пари. Сподели:", "date": "2019.06.26", "title": ":)"}
{"url": "https://pik.bg/-news553482.html", "text": "- Това е нечовешко! - викаха канибалите, четейки вегетарианско меню. Сподели:", "date": "2019.06.26", "title": ":)"}
{"url": "https://pik.bg/-news553488.html", "text": "Двама студенти съквартиранти си говорят: - Много е тежко положението с храната, без никакви доходи. Искаш ли да си вземем едно прасе и да си го гледаме на терасата? - Стига бе, много е мръсно! - Нищо, то ще свикне. Сподели:", "date": "2019.06.26", "title": ":)"}
{"url": "https://pik.bg/-news554605.html", "text": "- Пиян ли си? - Не. - Тогава кажи: „От едноклетъчните еукариоти само метамонадите и микроспориадите нямат митохондрии”. - Пиян съм... Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554607.html", "text": "За разлика от главата, стомахът си казва, когато е празен. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554615.html", "text": "- Момиченце, не яж толкова бонбони, защото не е полезно! - Моят дядо пък доживя до 106 години! - И ядеше много бонбони ли? - Не, не се бъркаше в чужди работи! Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554617.html", "text": "Крайно време е да се учреди Ден на идиота. Има доста хора за поздравяване... Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554614.html", "text": "Българската жена е много умна. Първо те пита какво да прави, след това прави каквото си е решила! Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554606.html", "text": "Най-новата женска реплика: „Боже, какъв мъж! Искам да имам кола от него!”. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554609.html", "text": "Човек никога не е толкова близко до съвършенството, както когато си пише сивито… Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554618.html", "text": "Верният мъж спи само с жена си… С всички останали е буден. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554647.html", "text": "- Aло, КАТ ли е? - Да, кажете? - Тук с колата ударих две кокошки. Какво да ги правя? - Хвърлете ги на банкета да не пречат на движението и не ни занимавайте с глупости! - Добре, а с пежото им какво да правя? Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554643.html", "text": "Ако един мъж има рога, това не означава непременно, че жена му му изневерява. Той може просто да си е говедо. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554646.html", "text": "Бай Стамат и колегата му Ламби човъркат нещо в уличен кабелен канал. - Извинете, госпожо, бихте ли ми подали онзи кабел? - моли Бай Стамат преминаваща жена. - Заповядайте! - услужливо подава жената оголения кабел и отминава. - Видя ли бе, Ламби, че е нула. А ти фаза, та фаза. Сподели:", "date": "2019.06.26", "title": "ВИЦОВЕ"}
{"url": "https://pik.bg/-news554642.html", "text": "Само в нашата страна може да се чуе следният диалог: - Здравей, какво правиш? - Нищо, на работа съм. Сподели:", "date": "2019.06.26", "title": "ВИЦОВЕ"}
{"url": "https://pik.bg/%D1%82%D1%80%D1%8A%D0%BD-%D1%81%D0%B5-%D1%81%D1%82%D1%8F%D0%B3%D0%B0-%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D0%BA-%D0%BD%D0%B0-%D0%BA%D0%B8%D1%81%D0%B5%D0%BB%D0%BE%D1%82%D0%BE-%D0%BC%D0%BB%D1%8F%D0%BA%D0%BE-news851579.html", "text": "Фермери и млекопреработватели от страната ще вземат участие в тазгодишния празник на киселото мляко, който ще се проведе на 29 юни в Трън, съобщиха от фондация \"Д-р Стамен Григоров\". За участие в изложението са поканени и домашни производители, както и фермери от съседна Сърбия. Целта е посетителите да се докоснат до народната традиция в производството на киселото мляко, както и до произведени на неговата основа други млечни продукти. Гостите на празника ще имат възможност да посетят шатрата на занаятите или пък да надникнат в шатрата на науката, където през микроскоп ще могат да видят двете бактерии- лактобацилус булгарикус и термофилния стрептокок, които в симбиоза превръщат прясното мляко в кисело. Това са само част от изненадите на тазгодишния празник. Той се организира от фондация \"Д-р Стамен Григоров\" и община Трън в партньорство с \"Ел Би Булгарикум\". През целия ден ще бъдат отворени Музеят на киселото мляко в родното село Студен извор на откривателя на лактобацилус булгарикус д-р Стамен Григоров и Музеят на бусинската керамика в село Бусинци. Двата музея ще работят без такса за вход. Ще има концертна програма, а освен киселото мляко и млечните продукти посетителите ще могат да дегустират и различни видове домашно приготвени сладка и прочутия мед от Етъра. Сподели:", "date": "2019.06.26", "title": "Трън се стяга за празник на киселото мляко"}
{"url": "https://pik.bg/%D0%BF%D0%B0%D0%B7%D0%B5%D1%82%D0%B5-%D1%81%D0%B5-%D0%BE%D1%82-%D1%82%D0%B5%D0%B7%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B8-news851569.html", "text": "Само в Германия и само за една година този капан е щракнал за близо 700 момичета, които търсят любов в интернет , но попадат на измамници. Сред жертвите има и много момичета или млади жени от България. Техни жертви в повечето случаи са момичета и млади жени, които биват подлъгвани с обещания за вечна любов, а вместо това се оказват принудени да проституират. Между 2014-а и 2017-а година почти 100 деца с германско гражданство са станали жертва на търговията с хора в интернет, става ясно от доклад на Експертната група срещу търговията с хора към Съвета на Европа (Greta). Според експертите, още в училище на децата би трябвало да се разясняват рисковете на общуването в интернет. Учителите и сътрудниците на службите за закрила на децата би трябвало да организират и специални курсове именно за такива случаи, препоръчват от Greta. През 2017 година в този капан само в Германия са се хванали 671 души - със 135 повече отколкото година преди това. Повечето от жертвите, станали обект на сексуална експлоатация, са момичета и млади жени предимно от Румъния, България, Унгария и Нигерия. Докладът на Greta се базира на интервюта и анкети, правени в Германия в периода 2015-а – март 2019-а година. Независимо от нарастващия брой на тези случаи, експертите са на мнение, че Германия отбелязва значителен напредък в борбата срещу търговията с хора. Важна роля в това отношение е изиграло адаптирането на германското наказателно право с Конвенцията срещу търговията с хора. Обект на критики обаче е това, че Германия продължава да няма стратегия или национален план за действие срещу тревожното явление. Освен това липсва система, документираща регистрираните случаи. В превенцията и борбата срещу търговията с хора има нужда и от повече мерки срещу трудовата експлоатация. Полицията и правосъдието би трябвало да бъдат подготвени по-добре, за да се справят ефективно с този вид престъпления, се отбелязва в документа. От американското министерство на външните работи пък обвиняват германското правителство, че изостава в борбата срещу нелегалната търговия с хора . Поради това в годишния доклад на министерството по въпроса, Федералната република е паднала от най-високото първо на второ място в класацията, обхващаща общо четири степени. \"Германското правителство не покрива изцяло минималните стандарти за ликвидирането на търговията с хора, но полага значителни усилия в това отношение\", пише в обосновката. В предишния доклад на Държавния департамент на САЩ се посочваше, че Германия се справя с изискванията. Похвала от Вашингтон има за това, че германските власти са разширили обхвата на разследванията си в сферата на търговията с хора и е била отпусната допълнителна финансова помощ за жертвите. Но пък се критикува обстоятелството, че присъдите спрямо санкционираните търговци на хора твърде често биват отменяни. Освен това броят на присъдите за този вид престъпления в Германия спадал от 2009-а година. Наравно с Германия Вашингтон нарежда Полша, Гърция, Италия, Ирландия и множество балкански държави. С водещи позиции в Европа са страните от Бенелюкс, Франция, Австрия и Великобритания. Определящи за класирането на съответната държава са не мащабите на търговията с хора, а усилията, които се полагат за нейното противодействие. Сподели:", "date": "2019.06.26", "title": "Пазете се от тези любовници"}
{"url": "https://pik.bg/-news554645.html", "text": "При хората смъртта идва с черно наметало, качулка и коса в ръка. При мухите тя идва с бял потник, бира в едната ръка и вестник в другата. Сподели:", "date": "2019.06.26", "title": "ВИЦОВЕ"}
{"url": "https://pik.bg/%D0%B8%D0%B7%D1%80%D0%B0%D0%B5%D0%BB-%D0%BA%D1%80%D1%8A%D1%81%D1%82%D0%B8-%D1%81%D0%B5%D0%BB%D0%B8%D1%89%D0%B5-%D0%BD%D0%B0-%D1%82%D1%80%D1%8A%D0%BC%D0%BF-news851584.html", "text": "Израелското правителство направи символична първа копка на селището Рамат Тръмп, което ще се построи в чест на американския президент на Голанските възвишения. Така израелците искат да се отблагодарят на Доналд Тръмп за неотдавнашното признаване на тази територия за част от еврейската държава въпреки претенциите на Сирия върху нея. „Горди сме, че имаме възможността да основем селище и да отдадем дължимото на нашия велик приятел. Ще продължим да строим и да развиваме Голан за благото на неговите жители, евреи и неевреи, в името на бъдещето на цялата държава Израел“, заяви израелският премиер Бенямин Нетаняху. Местните медии пишат, че реален старт на строителството може да даде само бъдещият кабинет, който ще бъде съставен след изборите на 17 септември. Сподели:", "date": "2019.06.26", "title": "Израел кръсти селище на Тръмп"}
{"url": "https://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%BD%D0%BE%D0%B2%D0%B8%D1%82%D0%B5-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D0%BE%D1%82%D0%B3%D0%BB%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%B4%D0%BE%D0%BC%D0%B0%D1%88%D0%BD%D0%B8-%D0%BA%D1%83%D1%87%D0%B5%D1%82%D0%B0-news851727.html", "text": "Нови правила за отглеждането на домашни кучета ще обсъждат депутатите в комисията по земеделие. Според вносителя това се налага заради зачестилите инциденти през последните десет години, предава Нова телевизия. Ако предложенията станат факт, ще бъде забранено свободното пускане и извеждането без повод на кучета с тегло над пет килограма. Предлагат се и по-високи санкции за стопаните, ако не спазват правилата - от 300 до 1 000 лева. Сега глобата е 100 лева. В предложенията за промени обаче не е уточнено как ще се подобри контрола от страна на институциите. Отговорността за това и сега е на общините. Сподели:", "date": "2019.06.26", "title": "Депутатите обсъждат новите правила за отглеждане на домашни кучета"}
{"url": "https://pik.bg/%D1%88%D0%BE%D0%BA%D0%B8%D1%80%D0%B0%D1%89-%D1%80%D0%B5%D0%BF%D0%BE%D1%80%D1%82%D0%B0%D0%B6-%D1%80%D0%BE%D0%BC-%D0%B4%D0%BE-%D1%80%D0%BE%D0%BC-%D0%B2-%D0%BB%D1%8E%D0%BB%D0%BA%D0%B0%D1%82%D0%B0-%D0%BD%D0%B0-%D0%B2%D1%8A%D0%B7%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-news851540.html", "text": "В Подбалкана от Калофер до Клисура пак дрънкат пушки и се точат ножове. Оръжията обаче нямат нищо общо с бунтарите от Април 1876, нито пък с продукцията на ВЗМ от славните за района години на соца. Размахват ги главатарите на ромските кланове, воюващи за територии. Люлката на Възраждането, дала на страната Левски, Ботев, Вазов и цяла плеяда строители на съвременна България, съвсем скоро ще е с преобладаващо циганско население. На фона на демографските и социално-икономическите процеси в страната това не е новина. Тревожното е, че новите граждани на Подбалкана често действат на принципа \"бог - високо, цар - далеко\" и създават огромна маргинална общност, за която законите и общественият ред са нещо напълно непознато. А държавата, която изхарчи милиони за прословутото ромско включване и интеграция, сега хвърля маса пари за униформените от различни служби, командировани да дежурят в Розино, за да не се изтрепят Сребреви и Скендерови, разказва в репортаж в. \"Марица\". Как се случи така, че младите българи масово напускат, а на тяхно място се заселват ромите? През 19. век Подбалкан​ът е най-силно развитият икономически район в европейската част на Османската империя. Тукашните занаятчии и търговци продават продукцията от Багдад до Виена. Със спечеленото изпращат децата си да учат в най-добрите университети. Именно местните фамилии са в основата на икономическото чудо на Източна Румелия в седемте години между Освобождението и Съединението. В годините на социализма пък Подбалканът се превръща в Меката на българската военна индустрия. ВМЗ и Кинтекс дават огромни за времето заплати и работната ръка пак не достига, та се налага да се внасят гурбетчии от братския Виетнам. Голяма част от мъжете служат срещу добро възнаграждение и в десетките военни поделения в района. Възходът на Подбалкана свършва още в първите години на прехода. Много от армейските поделения са разформировани, военнопромишленият комплекс закъсва и младите хора поемат към София, Пловдив или чужбина. Поминъкът намалява, селата започват да се обезлюдяват. С инвестициите в рози, лавандула и лозя през последните години обаче се появи нова нужда от хора. Българите обаче отдавна не са склонни да си вадят хляба с кърска работа, ако не са чорбаджии или най-малкото трактористи. Така пазарът на труда доведе в Подбалкана ромите. Днес населението в Розино, Кърнаре, Певците и Христо Даново вече е преобладаващо циганско. Тази тенденция скоро ще застигне дори Баня, най-младия град в Стремската долина. В курорта почти 100 процента от децата в основното училище са от ромския квартал. В Розино, което вече наброява близо 5000 жители, живеят 1500 българи, 1500 турци и 3000 роми. Същата е тенденцията в Кърнаре. Там за четири години броят на жителите е нараснал с около 150 души, а броят на избирателите - едва с 5-6 души. В Певците пък обитаемите български къщи се броят на пръстите на едната ръка. Освен с висока раждаемост в етноса специалистите обясняват феномена на циганизация на Подбалкана и с миграцията на роми. Най-мощните вълни от заселници отчитат кметовете на Баня и Розино. Между новите и старите родове често възниква вражда, породена от икономически интереси, борбата за територии за незаконно застрояване и любовни истории в стил \"Ромео и Жулиета\". Кървавото меле, при което роми се гърмяха с пушки на месо в Розино през уикенда, бе обяснено от жителите на махалата именно с дългогодишен конфликт между двата клана Сребреви и Скендерови. Първите са местни и живеят тук откакто се помнят, а вторите се преселили в Розино от съседното село Слатина. Още с идването на мигрантите двата рода влезли в конфликт, който продължава и до днес. Кореняците розински цигани дори обмислят да поискат изселването на Скендерови. Те обаче не са единствените пришълци в махалата. Заради по-лесния начин да се намери препитание в Розино, тук напоследък прииждат цели фамилии от Певците, Слатина, Христо Даново и Соколица. Една част от ромите, които са по-заможни, търсят терени за нови къщи с по-добри условия за живот. Други се надяват просто на сезонна работа. Анализаторите обръщат внимание и на друг важен процес - сред ромите има все по-голямо имотно разслоение. По-предприемчивите вече сами отглеждат рози и лавандула. Някои от по-младите ходят на гурбет в Брюксел и Мюнхен. Работят в строителството и изпращат парите у дома, което прави фамилиите още по-богати. В същото време други ромски семейства живеят изключително бедно и всеки ден се борят за парчето хляб. В Кърнаре, Певците, Слатина и Христо Даново има семейства, които обитават землянки. На 5-6 квадратни метра съжителстват дузина роми от всякаква възраст. Социалното разслоение в ромите е огледална проекция на българското общество - ножицата между бедни и богати се отваря все повече, докато не премине точката на търпимост. Тогава опонентите вадят пушките и ножовете, а българските институции и управници продължават да се питат \"къде сбъркахме\". Истината е, че сбъркахме още с идеята за интеграция. А милионите, инвестирани в нея, са хвърлени на вятъра. След провала на ромското включване днес предизвикателството е още по-голямо - как да накараме хората от етноса да се чувстват равноправни членове на българското общество с всички произтичащи от това права и задължения. Ако не стане, пак ще дрънчат оръжия и този път клановете може да не воюват помежду си. Сподели:", "date": "2019.06.26", "title": "ШОКИРАЩ РЕПОРТАЖ: Ром до ром в люлката на Възраждането"}
{"url": "https://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D1%87%D0%B5%D1%81%D1%82%D0%B2%D0%B0%D0%BC%D0%B5-%D0%B2%D0%B5%D0%BB%D0%B8%D0%BA-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%81%D0%B2%D0%B5%D1%82%D0%B8%D1%8F-%D0%B1%D1%80%D0%B0%D1%82-%D0%BD%D0%B0-%D0%BC%D0%BE%D0%B3%D1%8A%D1%89%D0%B8%D1%8F-%D1%86%D0%B0%D1%80-%D1%81%D0%B0%D0%BC%D1%83%D0%B8%D0%BB-news851714.html", "text": "наречен Мокри. Бил велможа от югозападната част на Първото българско царство, от втората половина на X в. Той е брат на Цар Самуил и най-големият от четиримата синове на комит Никола, които през 976 г. повеждат борба срещу Византия за отвоюване на източните предели на царството, завладени от византийците пет години по-рано. Предполага се, че Давид владее непосредствено област, намираща се в югоизточната част на историко-географската област Македония между реките Вардар и Бистрица или на югозапад, в Преспа. Предполага се също така, че умира още през същата 976 г. или малко по-късно. Сигурни са сведенията за това как Давид умира — той е убит от скитащи власи в местност по пътя между Преспа и Костур, наречена \"Красивите дъбрави (дъбове)\" (на гръцки: καλή δρυς — кале дрис). Дали власите всъщност не са пазителите на прохода между Костур и Преспа или убийството му е организирано от Византия е предмет на догадки, а основния извор за тези събития, Йоан Скилица мълчи по въпроса. В памет на най-големия си брат, Давид и на родителите си, Никола и Рипсимия, през 993 г. българският предводител Самуил поставя каменен надпис, открит в черквата от 10 век при село Герман до Преспанското езеро. Сподели:", "date": "2019.06.26", "title": "ПРАЗНИК: Честваме велик български светия, брат на могъщия цар Самуил"}
{"url": "https://pik.bg/%D0%BE%D0%BF%D0%B8%D1%82%D0%BD%D0%B8%D1%8F%D1%82-%D0%B1%D0%BE%D0%B5%D1%86-%D0%B4%D0%B0%D0%BD%D0%B8-%D0%B0%D0%BB%D0%B2%D0%B5%D1%88-%D0%B1%D0%BB%D0%B8%D0%B7%D0%BE-%D0%B4%D0%BE-%D1%81%D0%B2%D0%BE%D0%B1%D0%BE%D0%B4%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-%D0%B2-%D0%B3%D1%80%D0%B0%D0%BD%D0%B4%D0%B0-news851532.html", "text": "Интер може да привлече Дани Алвеш. Опитният десен бранител се раздели с ПСЖ и вече може да акостира, в който и да е тим със свободен трансфер. Според \"Франс Футбол\" треньорът на \"нерадзурите\" Антонио Конте смята, че големият опит на Алвеш може да бъде изключително полезен за Интер. 36-годишният бразилец е свързван и с преминаване в Манчестър Сити, Борусия Дортмунд или тим от Китай. Сподели:", "date": "2019.06.26", "title": "Опитният боец Дани Алвеш близо до свободен трансфер в гранда..."}
{"url": "https://pik.bg/%D0%BA%D0%B0%D0%BF%D1%80%D0%B8%D0%B7%D0%B8-%D0%BD%D0%B0-%D0%BB%D1%8F%D1%82%D0%BE%D1%82%D0%BE-%D1%81%D0%BB%D1%8A%D0%BD%D1%86%D0%B5-%D0%B8-%D0%B4%D1%8A%D0%B6%D0%B4-%D1%89%D0%B5-%D1%81%D0%B5-%D1%80%D0%B5%D0%B4%D1%83%D0%B2%D0%B0%D1%82-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%89%D0%B5-%D0%B4%D0%BE%D1%81%D1%82%D0%B8%D0%B3%D0%BD%D0%B0%D1%82-%D0%B4%D0%BE-33-%D0%B3%D1%80%D0%B0%D0%B4%D1%83%D1%81%D0%B0-news851704.html", "text": "Повече слънце ще има тази сутрин над северните райони. Вятърът ще е до умерен от север-североизток. Максималните температури в по-голямата част от страната ще са между 28° и 33°. Такава е прогнозата на Националния институт по метеорология и хидрология. Атмосферното налягане ще се задържи по-високо от средното за юни. По Черноморието около и след обяд ще се развива купеста и купесто-дъждовна облачност, ще има валежи от дъжд, придружени с гръмотевици. Повече ще са валежите по южното крайбрежие. Ще духа до умерен вятър от север-североизток. Максимални температури 28°-30°. Температурата на морската вода е 26-27°. Вълнението на морето ще бъде около 3 бала. Над планините ще се развива купесто-дъждовна облачност, ще има краткотрайни валежи, на места, главно в Стара планина, Родопите и Странджа, интензивни и с гръмотевици. Ще духа умерен до силен североизточен вятър. Максимална температура на 1200 метра около 21°, на 2000 метра – около 13°. В четвъртък ще бъде предимно слънчево, с купеста облачност в следобедните часове, без валежи. Температурите ще се повишат и максималните в по-голямата част от страната ще са между 30° и 35°. В петък ще остане горещо, но след обяд отново на места ще има условия за превалявания и гръмотевици; възможни са локални интензивни явления. В западната половина от страната вятърът ще се ориентира от северозапад, в източната ще бъде от север-североизток, а в събота и ще се усили. С него ще прониква хладен въздух. В събота все още има вероятност на места да превали и прегърми. Сподели:", "date": "2019.06.26", "title": "КАПРИЗИ НА ЛЯТОТО: Слънце и дъжд ще се редуват, температурите ще достигнат до 33 градуса"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BD%D0%B5%D0%B9%D0%BC%D0%B0%D1%80-%D0%B1%D0%BB%D0%B8%D0%B7%D0%BE-%D0%B4%D0%BE-%D0%B4%D1%8A%D0%BB%D0%B3%D0%BE%D1%81%D1%80%D0%BE%D1%87%D0%B5%D0%BD-%D0%B4%D0%BE%D0%B3%D0%BE%D0%B2%D0%BE%D1%80-%D1%81-news851543.html", "text": "Бразилската звезда Неймар е все по-близо до завръщане в Барселона. Според информация на вестник \"Спорт\", Ней е имал среща лично с президента на Барса Хосеп Мария Бартомеу, на която веднага е приел предложението да акостира отново на \"Камп Ноу\". Изданието твърди, че южноамериканецът е дал устно съгласие за 5-годишен договор. Визира се, че Неймар се съгласил и на огромно намаление на заплатата, която взима в момента в Пари Сен Жермен. Твърди се, че на \"Камп Ноу\" от следващия сезон Ней ще получава с по над 10 милиона евро по-малко от сегашното му годишно възнаграждение при \"принцовете\". И при все това - Неймар ще взима над 20 милиона евро годишно в Барса. Допълва се също така, че Ней ще се откаже от съдебното дело срещу гранда. То е за бонус от 26 млн. евро, свързан с трансфера му от Барса в ПСЖ. Според информацията 27-годишният Неймар има огромно желание да се завърне в Барселона. Сподели:", "date": "2019.06.26", "title": "ФУТБОЛНА БОМБА: Звездата Неймар близо до дългосрочен договор с..."}
{"url": "https://pik.bg/%D0%B0%D0%B1%D1%81%D0%BE%D0%BB%D1%8E%D1%82%D0%B5%D0%BD-%D1%80%D0%B5%D0%BA%D0%BE%D1%80%D0%B4-35-%D0%BB%D0%B8%D1%82%D1%80%D0%B0-%D0%B4%D1%8A%D0%B6%D0%B4-%D1%81%D0%B5-%D0%B8%D0%B7%D1%81%D0%B8%D0%BF%D0%B0%D1%85%D0%B0-%D1%81%D0%B0%D0%BC%D0%BE-%D0%B7%D0%B0-72-%D0%BC%D0%B8%D0%BD%D1%83%D1%82%D0%B8-%D0%B2-%D1%80%D1%83%D1%81%D0%B5-%D0%BA%D0%BE%D0%BB%D0%B8-%D0%BF%D1%80%D0%BE%D0%BF%D0%B0%D0%B4%D0%B0%D1%82-%D0%B2-%D1%82%D1%80%D0%B0%D0%BF%D0%BE%D0%B2-news851736.html", "text": "Рекордните 35 литра дъжд на кв. метър се изсипаха за 72 минути в Русе във вторник вечерта. Пороят наводни улици и затрудни движението по основните булеварди. Силният вятър събори клони на дървета, а листа запушиха отточните шахти, предава Нова телевизия. „Причината за наводненията е обилният дъжд, който падна на територията на Русе. Бяхме уведомени за него и създадохме групи за реагиране, тъй като не във всички участъци може да се поеме обилното количество вода. Тези групи обикалят и почистват затлачените райони, за да може водата да се оттече”, заяви за „Здравей, България” Георги Игнатов - началник отдел „Екология” в Община Русе. „Сигнали за затруднения при градския транспорт при мен не са постъпвали. Възможно е да е имало такива”, каза още той. Заради необозначен изкоп в наводнена улица, пропадна кола. „Прибирайки се за вкъщи, насреща ми се появи кола. Даде ми път, за да мина първо аз. На 2 м разстояние пропаднах в трапа с колата. Не го видях, защото асфалта беше залят с вода, трапът също е бил пълен и не беше обозначен. Сега са го обозначили”, разказа шофьорът, който е пропаднал в необозначената дупка. Сподели:", "date": "2019.06.26", "title": "АБСОЛЮТЕН РЕКОРД: 35 литра дъжд се изсипаха само за 72 минути в Русе! Коли пропадат в трапове, градът заприлича на Венеция"}
{"url": "https://pik.bg/%D0%BF%D1%80%D0%B5%D1%87%D0%B8%D1%81%D1%82%D0%B2%D0%B0%D1%82%D0%B5%D0%BB%D0%BD%D0%B8%D1%82%D0%B5-%D1%81%D1%82%D0%B0%D0%BD%D1%86%D0%B8%D0%B8-%D0%BF%D0%BE-%D0%BC%D0%BE%D1%80%D0%B5%D1%82%D0%BE-%D0%BD%D0%B5-%D1%81%D0%BC%D0%BE%D0%B3%D0%B2%D0%B0%D1%82-%D0%BD%D0%B0-%D1%82%D1%83%D1%80%D0%B8%D1%81%D1%82%D0%B8-%D0%B8-%D1%81%D1%82%D1%80%D0%BE%D0%B5%D0%B6%D0%B8---%D0%B5%D1%82%D0%BE-%D0%BA%D1%8A%D0%B4%D0%B5-%D1%84%D0%B5%D0%BA%D0%B0%D0%BB%D0%B8%D0%B8%D1%82%D0%B5-%D0%BE%D1%82-news851539.html", "text": "Непречистени отпадни води заливат бреговата ивица по Черноморието. Причината е в пречиствателните станции, които не насмогват на по-големия брой почиващи през лятото и нерядко се налага част от отпадните води се насочват за заустване директно в морето. Все още има морски селища без действащи пречиствателни станции за отпадни води, пише в. \"Монитор\". Те са в най-южната част на бреговата ни ивица, където именно нараства и интересът на туристите и продължават да се строят места за настаняването им. Става дума за Ахтопол, Варвара, Синеморец, Резово. Извън канализацията остават и повечето от къмпингите по южното Черноморие и за тях проблемът стои на дневен ред, признават от РИОСВ Бургас. Някои са изградили водоплътни изгребни ями, които периодично се изпомпват от фекалките и се заустват в близките пречиствателни станции. Този вид ями са с бетонирано дъно и стени и няма никакъв шанс фекалиите да се просмучат в почвата и оттам в морето. Но има и къмпинги, които са още със старите септични ями. Много сериозен е проблемът с пречиствателната станция на вилно селище \"Елените\". Капацитетът й е крайно недостатъчен и съоръжението не успява да поеме всички отпадни води, които преливат и изтичат в морето. Преди години то е било проектирано единствено за нуждите на курорта. През последните 20 години обаче към него са се навързали десетки новоизградени ваканционни комплекси и част от хотелите в Свети Влас. Туристите, които обслужва пречиствателната станция надвишават няколко пъти капацитета й. Отново на юг, в Созопол положението е подобно. Новоизградената също през миналия програмен период ПСОВ е с капацитет от 64 560 жители. Градчето и общината през лятото привличат много повече туристи от посочената по-горе цифра и съответно рискът от надхвърляне на мощността на съоръжението нараства. Въпросната станция приема за пречистване и отпадни води от отделни части от къмпингите \"Каваци\" и \"Смокиня\". В близката зона на Приморско и Китен засега само е започнал строеж на нова пречиствателна станция. Очаква се тя да бъде пусната в експлоатация догодина, като капацитетът й се предвижда да е за 55 хил. екв. жители. Засега там разчитат на старо съоръжение, строено преди почти 40 години, което няма трето стъпало за отстраняване на азот и фосфор и отпадъчните води минават единствено през механично и биологично пречистване, а след това се вливат в река Караагач, а оттам - в Черно море. Самата станция освен това трудно поема голямото натоварване по време пика на летния туристически сезон. На север от Бургас отпадните води от Обзор и Бяла се пречистват от ПСОВ с капацитет 40 000 е. ж., което във върха на туристическия сезон е недостатъчно. По данни на екоминистерството пречиствателната станция за отпадни води (ПСОВ) \"Варна-Акациите\", е била реконструирана през миналия програмен период и е с проектен капацитет да обслужва 425 000 жители в района морската ни столица. Според информация от сайта на Националния статистически институт (НСИ) населението на Варна към края на миналата година е било 336 505 души. Не е е далеч от ума обаче, че през лятото хората в третия по големина български град в най-добрия случай се удвояват и може да достигнат 670 000 души и съответно се увеличава количеството отпадни води, което трябва да се пречиства. В курорта „Златни пясъци“ пък чак догодина се очаква да завърши модернизацията на пречиствателната станция и тя да достигне капацитет от 72 хил. екв. жители. Независимо от липсата на места на всякакво пречистване данните на бургаската РЗИ за морската вода не са тревожни. От всички проби в зоните за къпане, които са взети през този сезон, няма нито една с отклонения извън нормите, каза д-р Марияна Кофинова. Подобни са данните и за района на Варна. От здравната инспекция там обаче отчитат, че морето край плаж \"Панорама\" в северната част на \"Златни пясъци\", където е пречиствателната станция, бе сред най-проблемните участъци в последните години. По традиция най-мръсни са варненските плажове, като първенец сред тях е отново Офицерският плаж. За пета година той е оценен с лошо качество на водата. До края на септември тя ще се проверява поне 2 пъти месечно. Според данни на Басейнова дирекция „Черноморски район“ най-замърсен с морски отпадъци е плажът край Плавателен канал-2 на Варненското езеро, а най-чист, с най-малко количества макроотпадъци е плажът на Дуранкулак. Сподели:", "date": "2019.06.26", "title": "Пречиствателните станции по морето не смогват на туристи и строежи - ето къде фекалиите отиват директно в морето"}
{"url": "https://pik.bg/%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%BD%D0%B8-%D1%82%D1%8A%D1%80%D0%B6%D0%B5%D1%81%D1%82%D0%B2%D0%B0-%D0%B2-%D0%BF%D0%B5%D1%80%D0%BD%D0%B8%D0%BA-%D0%BF%D0%BE-%D1%81%D0%BB%D1%83%D1%87%D0%B0%D0%B9-90-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0%D1%82%D0%B0-%D0%BE%D1%82-%D0%BE%D0%B1%D1%8F%D0%B2%D1%8F%D0%B2%D0%B0%D0%BD%D0%B5%D1%82%D0%BE-%D0%BC%D1%83-%D0%B7%D0%B0-%D0%B3%D1%80%D0%B0%D0%B4-news851720.html", "text": "90 години от обявяването му за град. Предвидено е впечатляващо дефиле с представители на Гвардейската част. Поздрав за всички перничани е концертът на популярния български режисьор Люси Иларионов с участието на Диона, Невена Пейкова, Choko, ARTi, Vessou и Ани Хоанг. След тях на подгрятата сцена ще ескалира група „СкандаУ“. Празникът ще продължи с тържествения спектакъл- метафора „Вдъхнови бъдещето“. Финалът на вечерта ще поставят изпълненията на Невена Цонева, Йордан Йончев –Гъмзата и комикът Краси Радков. Грандиозни тържества ще има днес в Перник послучай На 26 юни 1929 г. с Указ № 402 на Негово Величество Цар Борис ІІІ Перник официално е обявен за град. Перник има уникална история. Още 10 г. преди да обявен за град в него вече има театър. 10,00 – 18,00 ч. Пред Минната дирекция „(Не)Познатият Перник“ – мобилна изложба 10.30 ч. Пред Минната дирекция „Перник през годините“ – моден анонс, ревю 11.30 ч. Регионален исторически музей „Нередактирано детство: Снимките оживяват“ – изложба за децата на Перник, съвместна изява с ЦПЛР Обединен детски комплекс 12.00 – 16.00 ч. Площад „Кракра“ „С Граово в сърцето“ – фолклорен концерт на АНПТ „Граовче“, „Граовска младост“ и „Граово“ 14.00 ч. Галерия „Любен Гайдаров“ Дворец на културата Връчване на награди за принос в изграждането и утвърждаването на Перник като съвременен град 17.00 ч. Паметник на Кракра Пернишки Поднасяне на цветя 17.30 ч. Паметник на Кракра – площад „Кракра“ – Дворец на културата Празнично дефиле 17.45 ч. Дворец на културата Ритуал за издигане националния флаг на Република България, знамето на Европейския съюз и на град Перник 18.00 – 19.30 ч. Площад „Кракра“ ТУРНЕТООО с …. DIONA, Невена Пейкова, VESSOU, ARTi, ЧОКО и ANI HOANG 19.30 – 20.30 ч. Площад „Кракра“ Концерт на група „СкандаУ“ 20.30 – 21.30 ч. Площад „Кракра“ „Вдъхнови бъдещето“ – спектакъл 21:30 ч. Площад „Кракра“ – Невена Цонева, Йордан Йончев – Гъмзата и Краси Радков. Сподели:", "date": "2019.06.26", "title": "Грандиозни тържества в Перник по случай 90-годишнината от обявяването му за град"}
{"url": "https://pik.bg/%D0%BD%D0%B5-%D0%B5-%D0%B7%D0%B0-%D0%B2%D1%8F%D1%80%D0%B2%D0%B0%D0%BD%D0%B5-%D1%82%D0%B5%D0%B7%D0%B8-%D0%B4%D1%83%D0%BC%D0%B8-%D0%BD%D0%B0-%D1%82%D0%BE%D1%82%D0%BE-%D0%BE%D1%82-%D1%81%D0%BA%D0%B0%D0%BD%D0%B4%D0%B0%D1%83-%D1%89%D0%B5-%D0%BF%D0%BE%D1%82%D0%BE%D0%BF%D1%8F%D1%82-%D0%B2-%D1%82%D1%80%D0%B0%D1%83%D1%80-%D1%84%D0%B5%D0%BD%D0%BA%D0%B8%D1%82%D0%B5-%D0%BC%D1%83---%D1%80%D0%B0%D0%BF%D1%8A%D1%80%D1%8A%D1%82-%D0%BF%D0%BB%D0%B0%D0%BD%D0%B8-news851670.html", "text": "Гост в четвъртия епизод на завърналото се на екран по телевизия The Voice предаване Close Up е Тото от \"СкандаУ\". Както обикновено, водещата и продуцент Сантра отиде сутринта в дома му, за да проследи целия му ден. Рапърът призна, че ако предната вечер не е бил на участие, става в шест сутринта. Приготвя си кафе и разглежда \"You Tube\" до към 10:00-10:30 ч. Той следи тенденциите в музиката по цял свят, за да бъде една крачка напред пред конкурентите си. Тийн идолът си изхвърля дрехите на всеки месец, месец и половина. Изрива целия си гардероб и се разделя с него без притеснения. \"Купих си един червен анцуг за клипа на \"Чужди усмивки\". След два месеца излязох с него за първи път. И един пич дойде при мен и ме пита: \"Брат, ти друго нещо нямаш ли?\". Тогава осъзнах, че хората, като гледат постоянно клипа, си мислят, че нося едни и същи дрехи\", сподели той. В дома на Тото Сантра срещна и приятелката му. Нея той определи като най-красивата жена. Освен това не скри, че има много голяма нужда от любов и че, според него, смисълът на живота е в детето, което очаква до няколко месеца. Тото определи танцьорката Кристин не само като най-красивата жена и най-голямата си любов, но и като най-добрия си приятел. За първи път той призна, че и много иска да се ожени. Кога ще бъда сватбата обаче не разкри, пише \"Хотнюз\". Сподели:", "date": "2019.06.26", "title": "НЕ Е ЗА ВЯРВАНЕ: Тези думи на Тото от \"СкандаУ\" ще потопят в траур фенките му - рапърът планира сватба с..."}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B7%D0%B0%D0%B5%D0%B2-%D0%BE%D1%87%D0%B8-%D0%B2-%D0%BE%D1%87%D0%B8-%D0%BD%D0%B0-%D0%B2%D0%B0%D0%B6%D0%B5%D0%BD-%D1%84%D0%BE%D1%80%D1%83%D0%BC-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news851757.html", "text": "Премиерите на България и Северна Македония се срещат в Пловдив. Вторият икономически форум в града ще събере на едно място Бойко Борисов и Зоран Заев. Двамата ще се видят след обострянето на отношенията между двете страни заради исторически спорове около фигурата на Гоце Делчев. Скопие предложи паметта на революционера да бъде чествана заедно от двете държави на 7-ми октомври - датата, на която костите му са предадени от комунистическата власт в България на тогавашна Югославия. Бойко Борисов предупреди Северна Македония да не краде българската история София категорично отхвърли това предложение и заяви, че ще повдигне нерешените исторически въпроси по време на преговорите за членство на Северна Македония с Европейския съюз. Сподели:", "date": "2019.06.26", "title": "ПЪРВО В ПИК: Борисов и Заев очи в очи на важен форум в Пловдив"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%89%D0%B5-%D1%83%D0%B4%D0%B0%D1%80%D0%B8-%D0%BB%D0%B8-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%BF%D0%BE-%D0%BC%D0%B0%D1%81%D0%B0%D1%82%D0%B0-%D0%B7%D0%B0-%D1%87%D0%B5%D0%B7-%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D1%81-%D0%B5%D0%BA%D1%81%D0%BF%D1%80%D0%B5%D1%81%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80--news851737.html", "text": "\"Правителството няма отношение към това на кого ще бъде продадена ЧЕЗ. Няма как българската държава да оказва влияние върху подобен тип сделки\", каза в ефира на Би Ти Ви енергийният министър Теменужка Петкова. Според нея при случая с \"Инерком\", която искаше да купи ЧЕЗ,  \"нещата са били преекспонирани.\" Държавата следи как се развива сделката. \"Затова има наше национално законодателство, регулаторните органи в държавата следят как вървят нещата с оглед на нашата национална сигурност\", поясни Петкова. Теменужка Петкова не е обсъждала с Гинка Върбакова сделката за ЧЕЗ с \"Еврохолд\". Двете се чували по празници. \"Собствеността на отделните енергийните предприятия не е в компетентността на министъра. Важно е този, който ръководи фирмата, да разбира\", каза Теменужка Петкова по повод купуването на ТЕЦ \"Варна\" от Ахмед Доган. Министърът изрично обясни, че варненската централа е втората по големина в страната. \"ЧЕЗ не бяха направили необходимите разходи за сероочистващата система. И централата не отговаряше на изискванията. Новите собственици направиха инвестиции и сега ТЕЦ \"Варна\" работи\", поясни Петкова. Оборудването на АЕЦ \"Белене\" все още било на площадката. Нямало опасност то да бъде компроментирано, вече се извършвала консервацията му. \"Полагаме всички усилия за успешната реализиция на проекта. Надявам се този път да не стигаме до продажба на оборудване\", каза Петкова. Сподели:", "date": "2019.06.26", "title": "ГОРЕЩА ТЕМА: Ще удари ли държавата по масата за ЧЕЗ? Теменужка Петкова с експресен коментар за продажбата и мега сделката на Доган за ТЕЦ \"Варна\""}
{"url": "https://pik.bg/%D1%80%D1%8A%D1%81%D0%B5%D0%BB-%D0%BA%D1%80%D0%BE%D1%83-%D0%BE%D1%82%D0%BA%D0%B0%D0%B7%D0%B0%D0%BB-%D1%80%D0%BE%D0%BB%D1%8F-%D0%B2%D1%8A%D0%B2-%D0%B2%D0%BB%D0%B0%D1%81%D1%82%D0%B5%D0%BB%D0%B8%D0%BD%D1%8A%D1%82-%D0%BD%D0%B0-%D0%BF%D1%80%D1%8A%D1%81%D1%82%D0%B5%D0%BD%D0%B8%D1%82%D0%B5-%D0%B8-%D0%B7%D0%B0%D0%B3%D1%83%D0%B1%D0%B8%D0%BB-145-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-news851497.html", "text": "Не можем да си представим друг, освен Виго Мортенсен като Арагорн в поредицата \"Властелинът на пръстените\". Същото важи и за Хю Джакман и неговата иконична роля на Върколака. А сега си представете за момент в тези роли друг актьор. Например Ръсел Кроу. Може да звучи невероятно, но той наистина е бил първият избор на Питър Джаксън за ролята на Арагорн. Още по-невероятното е, че Кроу си позволил да я откаже. Това призна самият той при гостуване в шоуто на Хауърд Стърн. \"Не мисля, че Питър Джаксън искаше да участвам във филма. Смятам, че той беше принуден от студиото да се обърне към мен, защото по това време всеки режисьор искаше да участвам в неговия следващ филм\", разказва Кроу. Той допълва, че инстинктивно е усещал, че Джаксън има друг предвид за тази роля. Затова и не се учудва, когато изборът на режисьора пада върху Виго. За Стърн обаче по-непонятно е как Кроу се е отказал от невероятната оферта да получи 10 % от приходите на филма. След като само \"Задругата на пръстена\" печели над 1,26 милиарда долара, това означава, че носителят на \"Оскар\" се е отказал от сумата от 145 милиона долара. Но той спокойно отговаря, че никога не се е замислял за това. Кроу допълва, че е отказал и ролята на Върколака в първия филм \"Х-Мен\" от 2000 г. \"Дори да бях участвал в този филм, нямаше да изиграя ролята по толкова елегантен начин, както я представи Хю Джакмън\", допълва той, цитиран от \"Cinefish\". Сподели:", "date": "2019.06.26", "title": "Ръсел Кроу отказал роля във \"Властелинът на пръстените\" и загубил 145 млн. долара"}
{"url": "https://pik.bg/%D0%B4%D0%B2%D0%B0%D0%BC%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D1%81%D0%B0-%D1%83%D0%B1%D0%B8%D1%82%D0%B8-news851729.html", "text": "Reuters Двама американски военнослужещи Афганистан са убити, предава , като се позовава на съобщение от водената от НАТО мисия „Решителна подкрепа“, пише \"Фокус\". В текста не се представят допълнителни подробности, включително имената или длъжностите на убитите. Предстои информиране на близките им. С последните два смъртни случая общият брой на загиналите американци в Афганистан от началото на годината достигна до шестима, а считано от януари 2015 г., когато бе даден старт на мисията – 65. Убийството им се случва по-малко от 24 часа, след като американският държавен секретар на САЩ Майк Помпео направи необявено посещение в Кабул, където обсъди продължаващите усилия за мир и сигурност с афганистанския президент Ашраф Гани и други високопоставени политици. Сподели:", "date": "2019.06.26", "title": "Двама американски военни в Афганистан са убити"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B7%D0%B0-%D1%81%D1%80%D1%8F%D0%B4%D0%B0---%D0%B5%D1%82%D0%BE-%D1%81-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0%D1%82-%D0%B7%D0%BE%D0%B4%D0%B8%D0%B8%D1%82%D0%B5-news851721.html", "text": "ОВЕН Трудности и неприятности, които сте предизвикали сами са причина емоцията ви отново да победи разума и да се превърне в нападателно поведение и агресия. Постарайте се думите и постъпките ви да не изпреварват мисълта. На работното място ви липсва желание за активна работа, но сте длъжни да докажете, че сте перфектни, въпреки трудностите. ТЕЛЕЦ Преценявайте добре новите делови запознанства, за да си спестите проблемите. Работата ви спори, ако не се разсейвате със странични занимания. Не се доверявайте на непознати хора, които може да ви навредят. Замислено начинание ви вълнува, но не сте в състояние да се справите сами. Горите от силно желание да се захванете с него, но го сторете когато сте напълно сигурни в успеха. БЛИЗНАЦИ Още от сутринта се заемете с досадната, но важна задача да въведете ред в документацията си. Подгответе се за деловите си задължения и евентуалните внезапни проверки от ръководството. Ако имате свой бизнес, не е изключено да ви посетят данъчни инспектори. На работното място сте разсеяни и заплашени от грешки и пропуски. РАК Вашата интуицията и умението ви да научавате тайните на хората ще ви бъдат от полза. На работното място създайте хармонични отношения с колегите си. Те са от значение за вашите бъдещи успехи. Стабилизирайте постигнатото и не влагайте емоция в думите си. Не се изкушавайте да започнете нови задачи, които не сте обмислили, за да не се провалите заради вашата прибързаност. ЛЪВ Днес е във ваша полза да овладеете емоцията и да бъдете постоянни. Не предизвиквайте разправии в семейството, последвани от взаимни обвинения. Не започвайте нови занимания. Завършете задачите си, за да получите мечтаните похвали. Избягвайте деловите запознанства. Предпазвайте се от импулсивни решения да помогнете с пари на някого, за да избегнете финансовите проблеми. ДЕВА Овладейте вашата чувствителност и стабилността на работното място ще ви донесе успехи. Възможно е да привлечете негативно настроени хора, които ви вредят с песимизма си. Ако премълчавате и уважавате чуждото мнение, ще избегнете проблемите. Покажете, че сте готови да продължите по-нататък и да доведете докрай започнатите служебни задачи и големи проекти. ВЕЗНИ Наблегнете на социалните си контакти, но внимавайте със запознанствата и не се доверявайте на непознати хора, само защото сте решили да блеснете със знанията си. По-добре най-напред ги опознайте. Доверете се на интуицията си. Наясно сте със своята сила и съзнавате, че замислените начинания изискват от вас саможертва и умение да рискувате в рамките на разумното. СКОРПИОН Време е да си отговорете на въпроса дали причината за непрекъснатите проблеми с околните не се крие във вас. Не подхождайте емоционално към ставащото на вашето работно място. Ако не успеете да поставите чувствата си под контрол ще съсипете деня си. Справяте се отлично със служебните си задачи, но сте склонни да избухнете и да развалите отношенията с колегите си без причина. СТРЕЛЕЦ Обхванати сте от странно нетърпение и нежелание да изчакате до вечерта с разговорите у дома за изясняване на отношенията. Наложете си спокойствие. Справяте се добре със задачите си. Не се разсейвайте с мисли за личните проблеми, които можете да разрешите в края на деня. Не проваляйте добрите възможности за изява и не пропускайте да дадете най-доброто от себе си. КОЗИРОГ Денят не е добър за здравето ви заради бликащата емоция, която ви тласка към депресивни състояния. Като добавим и емоциите от предишния ден ставате неуправляеми. Конфликтите са много. Добре е да премълчавате. Обмислете новите си идеи и се отдайте на творчество. Начинанията отложете за друг ден, въпреки намерението да ги стартирате. Служебните си задачи ще завършите в срок. ВОДОЛЕЙ Въпреки умората от предишния ден сте във форма и ще работите с удоволствие. Напрежението няма да е малко, но ще сте удовлетворени от постигнатото. Бъдете сдържани и предвидливи. Очаква ви финансов успех. Избягвайте доверяване на непознати хора. РИБИ Посещение от чужбина ще ви изненада приятно. Хората, с които се срещате са интелигентни, заети в различни професионални сфери. Поднасят ви интригуваща информация. Не проявявайте доверчивост, за да си спестите нови разочарования, особено ако още не сте се отърсили от предишните. Сподели:", "date": "2019.06.26", "title": "САМО В ПИК: Топ хороскопът на Алена за сряда - ето с какво ще се сблъскат зодиите"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D0%B5-%D0%B7%D0%B0%D0%BF%D1%8A%D0%BD%D0%B0-%D0%BA%D0%B0%D1%82%D0%BE-%D0%BC%D0%B0%D0%B3%D0%B0%D1%80%D0%B5-%D0%BD%D0%B0-%D0%BC%D0%BE%D1%81%D1%82-%D0%B7%D0%B0-%D1%81%D1%83%D0%B1%D1%81%D0%B8%D0%B4%D0%B8%D0%B8%D1%82%D0%B5-%D0%B1%D1%81%D0%BF-%D0%BE%D1%82%D0%BA%D0%B0%D0%B7-news851759.html", "text": "Лидерката на БСП Корнелия Нинова продължава да увърта за надвзетите пари за партийна субсидия. Припомняме, че след като стана ясно, че партиите трябва да връщат пари в държавната хазна, от ГЕРБ първи обявиха, че ще върнат над 5,5 млн. лв. Днес в кулоарите на парламента същото беше запитана и червената председателка Корнелия Нинова, но тя заяви, че столетницата не може да върне сега средствата и те ще бъдат удържани от следващата субсидия. \"Надвзетите пари ще ни бъдат удържани от следващата субсидия, към момента не разполагаме с тях. Имаме, както знаете информацията към декември миналата година - 6 млн. лв., но ние за разлика от ГЕРБ не си държим парите на влогове за лихви. Тези близо 6 млн. лв. от началото на тази година сме похарчили за европейската кампания - 2 млн., старта на БСТВ - около 1, 5 млн. лв., също толкова за средства за издръжка на структурите, така че към момента ние не разполагаме де факто с тези пари. Имали сме ги преди половин година\", допълни тя. На въпрос дали БСП ще отиде на консултации за субсидиите, Нинова отговори: \"Да, разбира се, това беше наша инициатива още преди десетина дни. Смятаме, че това е разумното. Да седнем и с аргументи и без емоции да обсъдим в две посоки. Да не допускаме частни интереси да си купуват партии, да диктуват политиката на България, но да намалим субсидията, така че обществото да се успокои, че партиите не харчат излишни пари. С тези два принципа отиваме на разговори. Трябваше да бъдат днес. Бяхме вчера поканени за днес, но сега на председателски съвет са се уточнили, че няма да има такива\", коментира още Нинова. Тя допълни, че колегите й от ГЕРБ ги няма. \"Ние ще отидем с първоначалната си позиция\". Социалистката изрази съжаление, че няма да падат ДДС за храните. \"Ние внесохме предложение за намаляване на ДДС за храни и лекарства\", припомни Нинова и обърна внимание, че тези мерки са добра европейска практика. Лидерът на БСП подчерта, че ръководената от нея партия ще продължава да отстоява тази политика. \"Ще продължаваме, може би за трети път го внасяме. Ще го аргументираме и в следващия бюджет за следващата година, когато отворим отново данъчните закони през октомври\", посочи още Нинова. Сподели:", "date": "2019.06.26", "title": "ЕКСКЛУЗИВНО В ПИК TV: Корнелия Нинова се запъна като магаре на мост за субсидиите! БСП отказва да върне надвзетите пари на държавата, касата била празна"}
{"url": "https://pik.bg/%D1%80%D1%83%D0%BC%D0%B5%D0%BD-%D0%B3%D1%80%D0%B8%D0%BF%D0%B5%D0%BD%D0%B0-%D1%81%D1%82%D0%B0%D0%BD%D0%B0-%D1%80%D1%83%D0%BC%D0%B5%D0%BD-%D0%BA%D0%BE%D0%BB%D0%B0%D0%B9%D0%B4%D0%B5%D1%80%D0%B0-news851763.html", "text": "Таз година завод за полупроводници, догодина - завод за цели проводници. Таз година - умален адронен колайдер, догодина - цял колайдер. С безподобната си идея от вчера Румен Радев изпревари Тодор Живков във вицовата култура. Мозъкът му явно е по-малък и от бозона. Румен Грипена вече е Румен Колайдера. Да вземе по-добре да си внесе умален модел на грипени... Сподели:", "date": "2019.06.26", "title": "Румен Грипена стана Румен Колайдера"}
{"url": "https://pik.bg/%D1%81%D0%BF%D0%B5%D1%86%D1%81%D1%8A%D0%B4%D1%8A%D1%82-%D0%B4%D0%B0%D0%B4%D0%B5-%D0%BF%D0%BE-5-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%BD%D0%B0-%D1%82%D1%80%D0%B8%D0%BC%D0%B0-%D0%B7%D0%B0-%D0%B4%D0%B0%D0%BD%D1%8A%D1%87%D0%BD%D0%B8-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D1%8F-news851884.html", "text": "Специализираният наказателен съд наложи наказания от по 5 години лишаване от свобода на трима обвинени от Специализираната прокуратура за участие в организирана престъпна група за избягване установяването и плащането данъчни задължения. Групата е действала по вече познатата схема чрез верига от дружества, т.нар. \"кухи фирми\", при търговията с бързооборотни стоки. Реално действащо дружество, контролирано от групата, е декларирало продажби на стоки на \"кухи фирми\". Те от своя страна декларирали с неистински документи фиктивни вътрешнообщностни доставки в страни от ЕС, които са освободени от ДДС. За по-малко от година участниците в престъпното сдружение са ощетили държавния бюджет с 372 667,99 лв. Присъдата на Специализирания наказателен съд не е окончателна и може да бъде обжалвана и протестирана пред Апелативния специализиран наказателен съд. Сподели:", "date": "2019.06.26", "title": "Спецсъдът даде по 5 години затвор на трима за данъчни престъпления"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D0%B8%D0%B3%D1%80%D0%B0-%D0%BD%D0%B0-%D1%82%D1%80%D0%BE%D0%BD%D0%BE%D0%B2%D0%B5-%D0%B2%D0%B4%D0%B8%D0%B3%D0%B0-%D0%B2%D1%82%D0%BE%D1%80%D0%B0-%D1%81%D0%B2%D0%B0%D1%82%D0%B1%D0%B0---%D1%81%D0%BB%D0%B5%D0%B4-%D0%BB%D0%B0%D1%81-%D0%B2%D0%B5%D0%B3%D0%B0%D1%81-%D1%82%D0%BE%D0%B7%D0%B8-%D0%BF%D1%8A%D1%82-%D0%B4%D0%B5%D1%81%D1%82%D0%B8%D0%BD%D0%B0%D1%86%D0%B8%D1%8F-%D0%B5-news851494.html", "text": "Звездата от \"Игра на тронове\" Софи Търнър и поп певецът Джо Джонас ще се венчаят за втори път тази седмица. Това стана ясно от серия от споделени кадри на знаменитостите в Париж, където те ще се разходят до олтара. Двойката, която за първи път си каза заветното \"Да!\" в Лас Вегас в началото на месец май. Тогава церемонията коства на влюбените не повече от 600 долара, като събитието се проведе непосредствено след връчването на наградите \"Билборд\". Този път Търнър и Джонас готвят по-пищно празненство. Въпреки това, актрисата вече е дала заявка, че ще се опитат да оставят сватбата извън светлините на прожекторите, пише \"Монитор\". \"Роклята, костюмът и храната не са важни. Важни са съпругът и съпругата\", казва екранната Санса Старк, цитирана от сп. \"Пийпъл\"\" За факта, че тя ще се облече отново в бяло тази седмица, говори и това, че все повече от роднините и приятелите на двойката пристигат във френската столица. След като през уикенда с фотоси пред Айфеловата кула се похвалиха младоженците, папараци вече засякоха в града и Ник Джонас и съпругата му Приянка Чопра, както и дългогодишният приятел на братята - Уилмър Валдерама и настоящата му половинка Аманда Пачеко. Сподели:", "date": "2019.06.26", "title": "Звезда от \"Игра на тронове\" вдига втора сватба - след Лас Вегас, този път дестинация е..."}
{"url": "https://pik.bg/%D0%BF%D0%BE%D1%80%D0%BE%D0%B9-%D0%BD%D0%B0%D0%B2%D0%BE%D0%B4%D0%BD%D0%B8-%D1%81%D0%B2%D0%B8%D1%89%D0%BE%D0%B2-%D0%B8-%D0%B7%D0%BB%D0%B0%D1%82%D0%B0%D1%80%D0%B8%D1%86%D0%B0-news851870.html", "text": "Обаждането е било за наводнено мазе на къща в село Ореш, като произшествието е ликвидирано от екип на Районната пожарна служба. Същият сигнал, но за наводнени помещения в пет къщи в Горско ново село, е получен и в 17.05 часа. Тук отводняването също е извършено с мотопомпа, но от огнеборци от Районната служба в Златарица. Данни за пострадали граждани няма. Има нанесени материални щети. Поройни дъждове наводниха къщи и мазета в общините Свищов и Златарица. Първият сигнал за проблем е подаден 15 минути след 16.00 часа вчера, на тел 112, съобщават от Регионална дирекция „Пожарна безопасност и защита на населението“ в града. Сподели:", "date": "2019.06.26", "title": "Порой наводни Свищов и Златарица"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%E2%84%961-%D0%BD%D0%B0-2013-%D0%B3-%D0%BF%D1%80%D0%B8%D1%81%D1%82%D0%B0%D0%BD%D0%B0-%D0%BD%D0%B0-%D0%BA%D0%BE%D0%BA%D0%BE-%D0%B4%D0%B8%D0%BD%D0%B5%D0%B2---%D0%B2%D0%B8%D0%B6%D1%82%D0%B5-%D0%BA%D0%BE%D0%B9-%D0%B1%D0%B8%D0%B2%D1%88-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%BF%D0%BE%D0%B4%D1%81%D0%B8%D0%BB%D0%B8-%D0%BF%D0%B8%D1%80%D0%B8%D0%BD-news851820.html", "text": "Футболист №1 на България за 2013 г. Иван Иванов стигна до трета дивизия у нас. Бившият ни национал се е разбрал с ръководството на Вихрен и вчера започна подготовка с тима от Сандански за новия сезон на Югозападната Трета лига. При \"гладиаторите\" 31-годишният защитник ще се събере с Даниел Златков, с който като юноша е бил съотборник в Македонска слава, пише \"Pirinsport.com\". През пролетта Иванов носи екипа на литовския Паланга, а преди това беше част от втородивизионния турски Алтай. Последният му български отбор беше Берое през сезон 2017/18. Русия, както е известен бранителят, е играл е още за ЦСКА, Локомотив (Пловдив), Алания, Партизан, Базел, Панатинайкос и Арсенал (Тула). На вчерашната първа тренировка на Вихрен за това лято присъства силният човек в клуба Георги Бачев, но отсъстваше финансовият благодетел Константин Динев. До дни се очаква да има яснота относно другите нови попълнения на санданчани. Сподели:", "date": "2019.06.26", "title": "Футболист №1 на 2013 г. пристана на Коко Динев - вижте кой бивш национал подсили Пирин..."}
{"url": "https://pik.bg/%D0%BA%D0%BE%D0%BD%D1%86%D0%B5%D1%80%D1%82-%D0%BD%D0%B0-%D0%BE%D1%80%D0%BB%D0%B8%D0%BD-%D0%BF%D0%B0%D0%B2%D0%BB%D0%BE%D0%B2-%D0%BF%D0%BE%D0%B4-%D1%82%D0%B5%D0%BF%D0%B5%D1%82%D0%B0%D1%82%D0%B0-%D0%B2%D0%BB%D0%B8%D0%B7%D0%B0-%D0%B2-%D0%BD%D0%BE%D0%B2%D0%B8%D1%8F-%D1%84%D0%B8%D0%BB%D0%BC-%D0%BD%D0%B0-%D0%BD%D0%B8%D0%BA%D0%B8-%D0%B8%D0%BB%D0%B8%D0%B5%D0%B2-news851784.html", "text": "Секссимволът на родната поп сцена Орлин Павлов ще изнесе тази вечер акустичен концерт в Пловдив, който ще попадне в новия филм на Ники Илиев - \"Завръщане\", научи ПИК. Синеокият изпълнител ще пее в заведението пред Драматичния театър, а на сцената с него ще излязат още Ангел Дюлгеров (китара), Богомил Енчев (перкусии) и Мартин Ташев (тромпет). Всички пловдивчани, които ще отидат да го слушат, ще могат да се гледат на голям екран към края на годината, когато лентата трябва да се завърти по кината. На концерта, естествено, ще присъстват и останалите звезди в \"Завръщане\" - Диляна Попова, Бойко Кръстанов, Александър Кадиев, Евелин Костова, Райна Караянева, Башар Рахал, който е и продуцент заедно с Богомил Грозев от Нова тв. Европейската столица на културата Пловдив от няколко седмици е арена на снимките на филма - четвърти, режисиран от Ники Илиев. Премиерата на \"Завръщане\" е насрочена за 18 октомври и в кината в цялата страна. Сподели:", "date": "2019.06.26", "title": "Концерт на Орлин Павлов под Тепетата влиза в новия филм на Ники Илиев"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%BA%D0%B0%D1%86%D0%BD%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-news851892.html", "text": "Самолет на израелските авиолинии \"Ел Ал\" каца аварийно на Летище София. Полетът е бил от София за Тел Авив, съобщава Нова телевизия. По непотвърдена информация причината за извънредното приземяване е авария, предизвикана от ударила се птица в един от двигателите. Забелязан е дим в кабината на самолета. Сподели:", "date": "2019.06.26", "title": "ОТ ПОСЛЕДНИТЕ МИНУТИ: Израелски самолет кацна извънредно на летище София"}
{"url": "https://pik.bg/%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2-%D0%B8-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B4%D0%B0-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%B5%D0%B7-%D0%B1%D1%82%D0%B2-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%88%D0%B5%D1%84%D0%B0-news851908.html", "text": "Егати историческия проблем, егати чудото. Всеки ден отсъствие на Пламен от работното му място е отвоюван ден от мафията в битката й срещу българската държава. В тази държава всички явно са невинни. Най-големият изверг е Пламен Георгиев, усвоителят на тераси. От вчера БТВ и Нова тв пак бяха активирани от невидимия мозъчен тръст зад тях да пръскат отрова срещу шефа на КПКОНПИ. и е уволнила шефа на Строителния контрол в София. Защото си позволил да се произнесе, че навесите на прословутия балкон не бива да се събарят?! Вземете го обесете човека заради тая тераса, че да се свърши. Ами да - шефът на Строителния надзор е преценил, че няма основание навесите да се бутат. Че са законни. Да приемем ли, че Пламен Георгиев е най-голямото зло в България? Това ли е заслужил този човек за усилията си в полза на реда и справедливостта? Това ли трябваше да му сервира държавата - публично унижение? Синхронно от партията на Прокопиев и Цветан Василев \"Демократична България\" поискали К ПКОНПИ веднага да бъде закрита. В България нямало нужда от антикорупционна комисия. Дръзнаха и да арестуват иконата на психодясното Десислава Иванчева. Елементарно отмъщение, което, за жалост, се радва на отклик сред институциите и властта. Вместо отдавна да е в следствения арест след три повдигнати обвинения за пране на пари, Иво Прокопиев заедно с шайката си от ДБ и кръга \"Капитал\" продължава да буни държавата. И за това е виновна българската прокуратура. В прав текст. а Баневи, Арабаджиеви и Миню Стайков с реципрочни обвинения вече половин година са в килиите без съд и присъда. На Арабаджиев и детето им даже заковаха... Какъв е този двоен стандарт? Само защото Баневи и Арабаджиеви нямат медии и собствена партия? Само защото не пишат доноси по посолствата и Брюксел? Непростима мекушавост, г-н Цацаров. Непростимо спрямо куража на Пламен Георгиев, който прояви доблест да се изправи срещу \"капиталци\", а сега им го поднасяте на тепсия, като ритуална жертва. . Прокуратурата удобно бави резултатите от проверката срещу него. Явно Цацаров чака да му свърши мандата, да прехвърли горещия кестен на някой друг. Защото... от нюзрума на БТВ и партии-миниатюрки с 3-4 процента електорална подкрепа. Знам логиката ви - да, те са малобройни, но са най-кресливите! Да, най-кресливите са, но са най-малобройните! Демокрацията дефинитивно предполага управление на мнозинството над малцинството. Сподели:", "date": "2019.06.26", "title": "Прокопиев и Цветан Василев продължават да управляват България през БТВ. Уволнението на шефа на Строителния контрол е скандално. Пламен Георгиев най-голямото зло в държавата ли е?"}
{"url": "https://pik.bg/%D0%B2%D0%B8%D0%BA%D1%82%D0%BE%D1%80-%D0%BD%D0%B8%D0%BA%D0%BE%D0%BB%D0%B0%D0%B5%D0%B2-%D1%81%D1%87%D1%83%D0%BF%D0%B8-%D1%82%D1%8A%D0%BF%D0%BE%D0%BC%D0%B5%D1%80%D0%B0-%D1%81-%D0%B8%D0%B7%D1%83%D0%BC%D0%B8%D1%82%D0%B5%D0%BB%D0%B5%D0%BD-%D0%B2%D0%B8%D1%86---%D0%B0%D0%B4%D0%B5%D0%BB%D0%B8%D0%BD%D0%B0-%D1%80%D0%B0%D0%B4%D0%B5%D0%B2%D0%B0-%D0%B3%D0%BE-%D0%B3%D0%BB%D0%B5%D0%B4%D0%B0-%D1%81%D1%82%D1%80%D0%B0%D0%BD%D0%BD%D0%BE-news851735.html", "text": "Телевизионният водещ Виктор Николаев направи пореден безсупешен опит да разведри сутрешния ефир с виц, докато показваше зрителски сигнали. Николаев и екранната му партньорка Аделина Радева анализираха случка на светофар, когато журналистът реши да разкаже виц. \"Седи шофьорка във Великобритания на светофар. Светофарът свети червено, жълто, зелено и така цветовете се повтарят, а тя не мърда. Към нея се приближава полицай, който й казва: \"Ще ми дадете ли документи в друг цвят\", сподели шегата Николаев. Очевидно вицът му не предизвика сериозно вълнение у Аделина Радева, която единствено го изгледа странно. Конфузната ситуация принуди журналистите да се върнат към случката, изпратена им от зрител. Сподели:", "date": "2019.06.26", "title": "Виктор Николаев счупи тъпомера с \"изумителен\" виц - Аделина Радева го гледа странно"}
{"url": "https://pik.bg/%D0%B1%D1%80%D0%B0%D0%B2%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81-%D1%80%D0%B5%D0%BA%D0%BE%D1%80%D0%B4-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D0%B8%D0%B3%D1%80%D0%B8-news851894.html", "text": "България вече има 12 медала от Европейските игри в Минск! Това стана факт, след като Антоанета Бонева спечели второто си бронзово отличие, а Станимира Петрова си осигури минимум такова в категория до 57 кг в бокса, защото се класира на полуфинал. Нашето момиче се справи безапелационно в мач с французойката Мона Местиан (5-0) и си гарантира медал. Такъв взе и Антоанета Бонева с 31 точки на 25 метра пистолет, след като преди три дни спечели бронз и на 10 метра пистолет. Тя имаше шансове и за среброто, но загуби престрелката за второто място с швейцарката Хайди Дитхелм Гербер с 2:4 точки. В последната решителна серия за титлата Гербер навакса изоставане от три точки срещу олимпийската шампионка в дисцилината от Рио 2016 Ана Коракаки (Гърция) и изравни за 35:35, като победителката трябваше да бъде определена с нова допълнителна престрелка. В нея Коракаки все пак взе връх с 3:2 точни изстрела и заслужи златото. Гербер остана със сребро. След бронза на Бонева страната ни вече има дузина отличия в Минско, което е рекорд за България от Европейски игри. Предишното ни върхово постижение бяха десетте медала, спечелени в Баку през 2015 година, акцентира \"Новспорт\". Сподели:", "date": "2019.06.26", "title": "БРАВО: България с рекорд на Европейските игри"}
{"url": "https://pik.bg/%D0%B2-%D0%BA%D0%BE%D1%8F-%D1%81%D1%82%D1%80%D0%B0%D0%BD%D0%B0-%D0%B8%D0%BC%D0%B0-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC-%D1%88%D0%B0%D0%BD%D1%81-%D0%B4%D0%B0-%D0%B2%D0%B8-%D0%B2%D1%8A%D1%80%D0%BD%D0%B0%D1%82-%D0%B8%D0%B7%D0%B3%D1%83%D0%B1%D0%B5%D0%BD%D0%B8%D1%8F-%D0%BF%D0%BE%D1%80%D1%82%D1%84%D0%B5%D0%B9%D0%BB-%D1%81-%D0%BF%D0%B0%D1%80%D0%B8-news851770.html", "text": "Ако си изгубите портмонето, шансът да ви го върнат в Германия е по-голям, отколкото в Русия или Румъния. Но германците съвсем не са най-честните на света, показва интересен научен експеримент, проведен в 40 страни. Намирате портмоне с голяма сума пари. Какво ще направите? Не се безпокойте - не ви снимат със скрита камера, но може и да сте станали участник в един глобален експеримент, проведен от швейцарски и американски учени в 40 държави. Общо по света са били разхвърляни над 17 хиляди портмонета. И изпреварвайки малко нещата, да кажем, че над половината са били върнати. Как изобщо им е хрумнало на учените да подхванат точно тази тема? Искали да установят нивото на честност. Защото именно тя стои в основата на икономическите отношения и обществения живот. \"Ако няма честност, се нарушават обещания, не се изпълняват договорености, не се плащат данъци, а държавата се корумпира\", пишат учените в своето изследване. В рамките на експеримента те са разговаряли и с водещи икономисти, които са били помолени да прогнозират резултатите. Повечето били сигурни, че хората няма да върнат намерените пари. Но се оказва, че са сгрешили. Резултатите от изследването истински изненадали учените, а основният им извод гласи: колкото повече пари имало в портмонето, толкова по-честно постъпвали хората, които са го намерили. Разбира се, не винаги и не навсякъде. Диапазонът на \"гражданската честност\", както я наричат учените, варира от 14 до 76 процента в отделните страни. Къде са най-честни? Първото място заема Швейцария . Но само когато става дума за портмонета, в които не е имало пари, посочва Кристиан Цюнд, един от съавторите на изследването. Портмонетата с пари били връщани най-често в Швеция, Дания и Нова Зеландия , а като цяло може да се каже, че водещите позиции в този експеримент заемат богати страни, в които демокрацията има дълги традиции и в които не се наблюдава голямо неравенство. Сред тях попадат всички скандинавски страни, а Германия се класира на девето място. \"Златната среда\" заемат страни като Испания, Румъния и Русия, които са с по-добри позиции от Канада, САЩ и Великобритания. Дали в такъв случай излиза, че руснаците са по-честни от американците? \"Да, поне когато става дума за това да услужиш на непознат човек. Руснаците се решават на тази стъпка по-бързо от американците или англичаните\", обобщава Кристиан Цюнд. На последно място в тази класация се нарежда Китай. Но само що се отнася до невърнатите празни портмонета - портмонетата с пари били връщани по-често. В Мексико, Гана, Кения и Казахстан били върнати най-малко портмонета с пари. Част от изследването бил и следният експеримент: участници в проекта влизали в някоя обществена сграда (банка, музей, театър, поща или полиция), отивали при портиера и казвали: \"Намерих на улицата това портмоне. Но много бързам и затова Ви моля Вие да се свържете със собственика\". След което в продължение на 100 дни учените проверявали електронната поща на фиктивния потърпевш (чийто имейл адрес бил написан на визитката в портмонето), за да проверят честността на съответните служители. Портмонетата без пари били върнати в 40 процента от случаите, а тези с пари - в 50 на сто от случаите. Но дали хората връщали портмонетата главно поради това, че парите в тях не били много? Да речем - 14 долара. За да проверят това предположение, учените решили да увеличат сумата до 94 долара и 15 цента. Разхвърляли портмонета с тази сума в три държави - Великобритания, Полша и САЩ. И се оказало, че от портмонетата без пари били върнати 46 процента, от тези с малка сума - 61 процента, а от портмонетата с голяма сума - 72 на сто. Както вече стана дума в началото, върнати са били над половината от 17-те хиляди портмонета. А след като проверили съдържанието им, учените установили, че са липсвали само 2 процента от общата изходна сума. Сподели:", "date": "2019.06.26", "title": "В коя страна има най-голям шанс да ви върнат изгубения портфейл с пари"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81-%D0%BD%D0%BE%D0%B2%D0%BE-%D0%BE%D1%82%D0%BB%D0%B8%D1%87%D0%B8%D0%B5-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D0%B8%D0%B3%D1%80%D0%B8-%D0%BC%D0%B5%D0%B4%D0%B0%D0%BB%D0%B8%D1%82%D0%B5-%D0%BD%D0%B8-%D0%B2%D0%B5%D1%87%D0%B5-%D1%81%D1%82%D0%B0%D0%B2%D0%B0%D1%82-news851912.html", "text": "Боксьорът Даниел Асенов-Тайсъна се класира за полуфиналите в категория до 52 кг, след като преодоля в Минск коравия французин Билал Бенама с 4:1 съдийски гласа. Тайсъна надви по-високия от него френски боксьор след дълги размени на удари. В крайна сметка Асенов успя да победи силния опонент Бенама и ще се бие в петък на полуфиналите, като засега си е осигурил минимум бронзов медал от Европейските игри. Така родните спортисти ще спечелят поне 13 медала на форума, акцентира \"Новспорт\". Сподели:", "date": "2019.06.26", "title": "ИЗВЪНРЕДНО: България с ново отличие на Европейските игри, медалите ни вече стават..."}
{"url": "https://pik.bg/%D1%84%D0%B5%D1%80%D0%B5%D0%BD%D1%86%D0%B2%D0%B0%D1%80%D0%BE%D1%88-%D1%81-%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%83%D0%B4%D0%B0%D1%80-news851942.html", "text": "Унгарският действащ шампион Ференцварош, който е съперник на Лудогорец Разград в първия квалификационен кръг в Шампионската лига, привлече Елдар Чивич от чешкия Спарта Прага. 23-годишният ляв краен защитник е роден в Тузла, Босна и Херцегодина. Бранителят има осем изиграни мача с екипа на националния тим на своята родина, в който дебютира през 2018 година, акцентира \"Гол\". Юношата на босненския Слобода Тузла е бивш футболист на Словачко (Чехия), като е бил преотстъпен и в Спартак Търнава (Словакия). През последния сезон Спарта Прага завърши на трето място в крайното класиране в шампионата в Чехия. Елдар Чивич игра в 20 мача за Спарта през последната кампания. Сподели:", "date": "2019.06.26", "title": "Ференцварош с трансферен удар"}
{"url": "https://pik.bg/%D0%BF%D0%BE%D1%82%D0%BE%D0%BF-%D0%B2-%D0%BA%D0%BE%D1%82%D0%B5%D0%BB-%D0%B8%D0%BC%D0%B0-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-news851947.html", "text": "Котленска река излезе от коритото си вследствие на проливен дъжд и причини бедствие в град Котел. Реката, минаваща през града, е излязла от коритото си и е заляла къщи по поречието си. Частично разрушена е асфалтовата покривка по улиците. Първият сигнал за бедствието е получен след 15:00 часа на телефон 112. Два екипа на пожарната в Котел и един от Сливен отводняват засегнатите домове. Двама души са евакуирани, като са изнесени на ръце от огнеборците. В момента нивото на реката е спаднало. Кметът на града Коста Каракашев свиква кризисен щаб. Сподели:", "date": "2019.06.26", "title": "Потоп в Котел, има евакуирани"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%BD%D0%B0%D1%88%D0%B5%D0%BD%D0%B5%D1%86-%D0%BF%D1%80%D0%B5%D0%BF%D0%BB%D1%83%D0%B2%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%B7%D0%B0-%D0%B4%D0%B0-%D1%81%D0%B8-%D0%BD%D0%B0%D0%BF%D1%80%D0%B0%D0%B2%D0%B8-%D1%81%D0%B5%D0%BB%D1%84%D0%B8-%D0%B2-%D1%82%D1%83%D1%80%D1%86%D0%B8%D1%8F-%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%B3%D0%BE-%D0%B8-%D1%82%D0%B8%D0%BA%D0%BD%D0%B0%D1%85%D0%B0-%D0%B2--news851932.html", "text": "Българин с инициали П. К. е задържан на турска територия, след като преплувал Резовската река с намерението да си направи селфи под турския флаг на границата, предаде Анадолската агенция. Според информацията от полицията в Къркларели (Лозенград) по време на дежурство граничари засекли плувеца, идващ от българския бряг. Когато стъпил на турска земя, П. К. е арестуван и след разпитите в щаба на жандармерията е пратен в общинския център за миграцията. По време на разпитите той разказал, че отишъл на почивка в село Резово и решил да се снима до националното знаме на Турция, поради което дръзнал да премине незаконно водната граница. Така се озовал в забранената за местните жители и за чужденците гранична зона. Сподели:", "date": "2019.06.26", "title": "ЕКШЪН: Нашенец преплува границата, за да си направи селфи в Турция, закопчаха го и тикнаха в център за мигранти"}
{"url": "https://pik.bg/%D0%B3%D1%83%D1%89%D0%B5%D1%80%D0%BE%D0%B2%D0%B8-%D1%81%D0%B5-%D0%B3%D0%BB%D0%B5%D0%B7%D1%8F%D1%82-%D0%B2-%D0%B4%D0%B2%D0%BE%D1%80%D0%B5%D1%86%D0%B0-%D0%BD%D0%B0-%D1%82%D1%83%D1%80%D1%81%D0%BA%D0%B8%D1%8F-%D1%81%D1%83%D0%BB%D1%82%D0%B0%D0%BD-%D1%81%D0%BD%D0%B8%D0%BC%D0%BA%D0%B0-news851774.html", "text": "Светлана и Християн Гущерови се поглезиха в най-скъпото място в мегаполиса Истанбул - двореца \"Чираган\", построен през 1855 г. от султан Абдул Меджид. Днес в палата се помещава луксозният хотел \"Кемпински\", като в него редовно отсядат холивудски знаменитости и футболни отбори, които гостуват на местните грандове. Освен със съпруга си, Гущерова е край Босфора и с фотографа Георги Малев. Най-вероятно причината да отседнат в петзвездния хотел е поредна фотосесия. Мястото редовно е арена на сцени от турските сериали и таксите за снимки са много солени, коментират запознати. От сторитата й в \"Инстаграм\" стана ясно, че Гущерови са пътували до Истанбул със самолет. В много свои интервюта Светлана е споделяла, че половинката й има фобия от летене, която явно вече е преодолял. Истанбул е считан за едно от световните столици на модата и, естествено, Гущерова не пропусна да обиколи и местните бутици на \"Шанел\" и \"Гучи\", пише \"Хотнюз\". Сподели:", "date": "2019.06.26", "title": "Гущерови се глезят в двореца на турския султан (СНИМКА)"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%82%D1%8F%D0%BB%D0%BE%D1%82%D0%BE-%D0%BD%D0%B0-16-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%B1%D0%BE%D1%8F%D0%BD-%D0%BE%D1%82%D0%BA%D1%80%D0%B8%D1%82%D0%BE-%D0%BD%D0%B0-30-%D0%BA%D0%BC-%D0%BD%D0%B0%D0%B4%D0%BE%D0%BB%D1%83-%D0%BF%D0%BE-%D0%B4%D1%83%D0%BD%D0%B0%D0%B2-%D0%BD%D0%B0-%D1%80%D1%83%D0%BC%D1%8A%D0%BD%D1%81%D0%BA%D0%B8-%D0%BE%D1%81%D1%82%D1%80%D0%BE%D0%B2-news851945.html", "text": "Тялото на 16-годишния Боян, който изчезна във водите на Дунав край Силистра е било открито на 30 километра по течението на реката - на територията на румънския остров Сетеши. Това съобщиха от „Гранична полиция”, цитирани от БНР. От там поясниха, че семейството на момчето е уведомено за развоя на ситуацията. Припомняме, че инцидентът стана на 18 юни вечерта. Тогава 16-годишният младеж влязъл да се къпе, въпреки забраната и течението го отнесло. Приятелите му подали веднага сигнал на телефон 112. Ден след това, освен катерите на българската \"Гранична полиция\", в издирването се включиха и румънски граничари. Сподели:", "date": "2019.06.26", "title": "ТРАГЕДИЯ: Тялото на 16-годишния Боян открито на 30 км надолу по Дунав на румънски остров"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B5%D0%B2%D0%B5%D0%BD%D1%82%D1%83%D0%B0%D0%BB%D0%B5%D0%BD-%D1%81%D1%8A%D0%BF%D0%B5%D1%80%D0%BD%D0%B8%D0%BA-%D0%BD%D0%B0-%D0%BE%D1%80%D0%BB%D0%B8%D1%82%D0%B5-%D1%81%D0%B5-news851902.html", "text": "Ако Лудогорец отстрани Ференцварош, то във втория квалификационен кръг на Шампионската лига, ще срещне победителя от двойката Дюделанж/Валета. Считаният за фаворит отбор от Люксембург обаче бе напуснат от най-добрите си футболисти. Още преди време от клуба си тръгна бившият ни младежки национал Едисон Йорданов. Той подписа с белгийския втородивизионен Виртон. Там треньор ще стане доскорошният наставник на Дюделанж Дино Топмьолер, а с него в Белгия заминават още играчите Давид Тюрпел, Стелвио, Клеман Кутурие, Жери Премпе и Кевин Малже. Това означава, че Дюделанж, който миналия сезон направи чудо и игра в групите на Лига Европа, ще започне с нов треньор и доста нови футболисти, акцентира \"Новспорт\". Така отборът е в период на сериозно подновяване на кадрите. Сподели:", "date": "2019.06.26", "title": "ГОРЕЩО: Евентуален съперник на \"орлите\" се..."}
{"url": "https://pik.bg/%D0%BF%D1%80%D0%B5%D0%B4%D0%B8-%D1%83%D0%B8%D0%BC%D0%B1%D1%8A%D0%BB%D0%B4%D1%8A%D0%BD-2019---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81-%D0%B3%D1%80%D0%B8%D0%B3%D0%BE%D1%80-news851911.html", "text": "Родната тенис звезда - Григор Димитров, се подготвя за \"Уимбълдън\" 2019. Гришо проведе тренировка на кортовете на \"свещената трева\" с Томаш Бердих. Заедно с Григор Димитров отново е тенис легендата Андре Агаси, който се присъедини към Радек Щепанек в щаба на Димитров, акцентира \"Топспорт\". Така Гришо се радва и на звезден екип. Преди \"Уимбълдън\" Григор ще участва в демонстративния турнир The Boodles. Надпреварата от Шлема стартира в самото начало на юли. Сподели:", "date": "2019.06.26", "title": "Преди \"Уимбълдън\" 2019 - ето какво се случва с Григор"}
{"url": "https://pik.bg/%D0%B3%D0%B5%D0%BE%D1%80%D0%B3%D0%B8-%D1%81%D0%B2%D0%B8%D0%BB%D0%B5%D0%BD%D1%81%D0%BA%D0%B8-%D0%B2%D1%81%D0%B8%D1%87%D0%BA%D0%BE-%D0%B5-%D0%BD%D0%BE%D1%80%D0%BC%D0%B0%D0%BB%D0%BD%D0%BE-%D0%BD%D0%B0-%D0%BF%D0%BE%D0%B7%D0%B8%D1%82%D0%B0%D0%BD%D0%BE-%D0%B4%D0%BE%D0%BA%D0%BE%D0%BB%D0%BA%D0%BE%D1%82%D0%BE-%D0%B5-%D0%B2%D1%8A%D0%B7%D0%BC%D0%BE%D0%B6%D0%BD%D0%BE-%D1%81%D0%BB%D0%B5%D0%B4-%D0%B7%D0%B0%D0%B3%D1%83%D0%B1%D0%B0%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%B8-news851946.html", "text": "Преди две седмици поканихме политическите сили на консултации как да бъде финансирана многопартийната политическа система, защото това не е въпрос, който касае само отделните партии, но и цялата система у нас. Българското общество трябва да бъде убедено, че ние, които представляваме гражданите в парламента, сме заслужили финансирането си. Това сподели пред БНТ зам.-председателят на ПГ на БСП Георги Свиленски. \"Ние имаме позиция от години относно размера на субсидиите и как трябва да се финансират политическите партии. Искам да добавя още, че партийните субсидии са най-контролираният разход в държавата, това са най-стриктно контролираните пари'', посочи депутатът и обяви, че ГЕРБ искат да легализират корупцията, допускайки варианта за частно финансиране на партиите. \"В такъв случай българското общество трябва да избере какви политици искат да го управляват - такива, които са зависими от избирателите си, или такива, които са зависими от бизнесмени'', коментира Свиленски. По отношение на сделката с ЧЕЗ народният представител от опозицията изрази разочарованието си, че българската държава не е проявила инициатива да закупи дружеството. \"Всичко е нормално на ''Позитано'', доколкото може да е нормално и спокойно след загубата на евроизборите. Иначе в неделя ще има пленум на Националния съвет на БСП, който ще избере новия началник на предизборния щаб за предстоящите местни избори'', обясни Свиленски. На въпрос какъв трябва да е кандидатът на БСП за кмет на столицата Георги Свиленски подчерта, че е важно да бъде човек, който със сигурност да бъде избран. \"Очакваме най-после да спечелим София, защото от дълго време не сме печелили в столицата'', заключи депутатът от БСП. Сподели:", "date": "2019.06.26", "title": "Георги Свиленски: Всичко е нормално на ''Позитано'', доколкото е възможно след загубата на евроизборите"}
