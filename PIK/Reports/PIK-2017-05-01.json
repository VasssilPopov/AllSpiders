{"url": "http://pik.bg/%E2%80%9E%D0%B8%D0%B2%D0%B0%D0%BD-%D0%B2%D0%B0%D0%B7%D0%BE%D0%B2%E2%80%9D-%D0%BE%D1%81%D1%82%D0%B0%D0%B2%D0%B0-%D0%BD%D0%B0%D0%B9-%D1%81%D0%BA%D1%8A%D0%BF%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%D0%B2-%D1%81%D0%BE%D1%84%D0%B8%D1%8F-news653986.html", "text": "Собствениците на жилищни имоти в София все по-активно излизат на пазара на продажби в началото на 2017 г. По данни на една от големите агенции за недвижими имоти, с около 12% е нараснал обемът на излезлите на пазара продавачи през първото тримесечие на годината спрямо същия период на 2016 г. Според консултантите, ценовите нива в момента са достигнали максималните си стойности, което в голяма степен мотивира инвестиционно настроените продавачи. „В продължение на няколко години бяхме свидетели на постоянен ръст на цените, макар и с различен интензитет. Днес те достигат стабилни нива и ново покачване в скоро време не се очаква”, казва брокерът Георги Павлов. „Това е момент, в който много продавачи основателно решават да пристъпят към сделка, особено ако имат свободен имот или такъв, купен именно за инвестиция в даден етап в миналото”, допълни той. По думите му, продавачите днес постъпват обмислено, проучвайки условията на пазара. „Тези, които искат да сключат сделка днес, знаят, че пазарът, освен активни купувачи, им предлага и добри финансови условия – улеснено кредитиране, ниски лихви по кредити и депозити. На практика, настоящите условия са благоприятни за продажба – състояние, което няма как да бъде константно. В САЩ лихвите вече се покачват, твърде вероятно е скоро това да се усети и у нас”, допълва Павлов. По данни на компанията, над 25% от продавачите имат за цел да излязат от вложена на предходен етап инвестиция. Делът им е значително по-нисък през 2016 г., когато повечето единични продавачи отлагаха продажбата в очакване на по-високи цени и притиснати от значителната конкуренция на новото строителство. В същото време, купувачите на готово строителство бележат слаб спад в активността си спрямо първото тримесечие на 2016 г. „Времето на постоянен ръст в броя сделки и в цените, което се случваше до момента, е време на възстановяване, а не на балансиран и стабилен пазар. Днес виждаме равновесна точка. Част от купувачите, макар и заинтерсовани от сключване на сделка, действат по-бавно и много обмислено. Голяма част от тях се надяват, че новото строителство, което предстои да излезе, ще им предложи именно търсения имот”, казва Павлов. Според консултантите, продължава засиленият интерес към нови сгради, особено към разположените в райони с изградена инфраструтура и добра транспортна комуникация. Сред най-желаните квартали остават източните и южните, централните райони на София, както и някои по-бюджетни локации като Дружба и Люлин. Класацията за най-желани райони се води от Изгрев, Лозенец, Манастирски ливади, Гео Милев. Без почти никакви промени са ценовите нива както в столицата, така и в страната. Колебанията са в рамките на 0.5%-1%, което не може да се определи като показателна тенденция – цените в София достигнаха равновесната си точка. „Макар и стабилни, цените в града продължават да бъдат в изключително широки граници. Валидна е тенденцията, при която в един и същи квартал, дори на една и съща улица, цената на квадратен метър може да се различава с около 40% с тази на друг, сходен като характеристики имот. Това е знак, че пазарът, макар и стабилен, все още не е достигнал своята зрялост и има допълнителен потенциал за ръст в аткивността”, посочва Георги Павлов. Тристайните апартаменти все по-устойчиво се утвърждават като основният избор на купувачите.  Ако преди година те са заемали втората позиция след двустайните, то днес близо 40% от клиентите избират повече на брой помещения. Нараства и делът на сделките за многостайни жилища на годишна база – от 7% на 10% от всички. Увеличават се и покупките на гаражи, посочват от АДРЕС. „Цифрите съвпадат с нашите наблюдения от лични срещи с клиенти – хората се интересуват от по-големи по площ имоти, особено когато става дума за по-нови сгради, в които общите части са включени в квадратурата на имота. С разрастването на града придобиването на гараж при липса на осигурено паркомясто също става сред основните приоритети на купувачите”, коментира Георги Павлов.", "date": "2017.05.01", "title": "„Иван Вазов” остава най-скъпия квартал в София"}
{"url": "http://pik.bg/%D0%B2%D0%B8%D0%B6%D1%82%D0%B5-%D1%84%D0%BE%D0%B1%D0%B8%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%BD%D0%B8-%D0%B2%D0%BB%D1%83%D0%B4%D1%8F%D0%B2%D0%B0%D1%82-news653947.html", "text": "Всички имаме страхове, дребни и по-големи. Някои страхове се превръщат във фобии и животът на хората става кошмарен. Вероатно някои фобии ви изглеждат съвсем необичайни, но те съществуват съвсем реално. Освен силна тревожност, те са придружени и с физически неразположония у хората. Ако смятате, че толкова популярната клаустрофобия е ужасна, вижте още по-странните фобии, от които хората страдат: м . Необичайният страх от готвене може да доведе до нездравословен начин на хранене, ако човек остане сам. Страдащите от тази фобия може да се чувстват застрашени от хора, които са сръчни в готвенето и това чувство на неадекватност може да доведе до други здравословни проблеми. . Това е ирационален страх от всички видове кукли, а не само страшните видове. Фройд казва, че тази фобия може да бъде резултат от страха, че куклата или роботът може да оживее. Страдащите от този вид фобия са толкова ужасени от говоренето на друго лице през време на хранене, че те избягват да вечерят навън изобщо и дори въобще не се хранят сред хора. Хората, страдащи от тази фобия имат тревожност, че те ще се свържат със свръхестествен свят вътре в огледалото. Те също се притесняват, че ако се счупи огледало, това може да донесе лош късмет. Много хора съобщават за усещане за паника при мисълта, че се налага да ядат фъстъчено масло и то ще залепне в устата им. Тази фобия може да бъде предизвикана от болезнен спомен за сядане върху остър предмет или болка от хемороиди. Страдащите от фобията имат ирационален страх от всичко жълто. В своята крайна форма тази фобия може дори да включва огромен страх от думата „жълт“. Тя може да бъде предизвикана от истории за страшни гори, които човекът е чел в детството. Терминът е въведен преди няколко години, когато учените открили този феномен. Оказало се, че доста хора страдат от нея. . Не само мъжете, но и жените страдат от такава фобия. Обикновено се задейства при разговор с красива жена.", "date": "2017.05.01", "title": "Вижте фобиите, които ни влудяват"}
{"url": "http://pik.bg/%D0%B7%D0%B8%D0%BD%D0%B5%D0%B4%D0%B8%D0%BD-%D0%B7%D0%B8%D0%B4%D0%B0%D0%BD-%D0%B2%D0%B7%D0%B5-21-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D0%B8-%D0%B7%D0%B0-%D0%B4%D0%B5%D1%80%D0%B1%D0%B8%D1%82%D0%BE-%D1%81-%D0%B0%D1%82%D0%BB%D0%B5%D1%82%D0%B8%D0%BA%D0%BE-%D0%B2-%D1%88%D0%BB-%D0%B2%D0%B8%D0%B6%D1%82%D0%B5-%D0%B3%D1%80%D1%83%D0%BF%D0%B0%D1%82%D0%B0-%D0%BD%D0%B0-%D1%80%D0%B5%D0%B0%D0%BB-news654005.html", "text": "Наставникът на Реал Мадрид Зинедин Зидан определи група от 21 футболисти за дербито с Атлетико Мадрид в първия полуфинал за Шампионската лига. Френският специалист взе всичко най-добро, като от списъка му отпаднаха само контузените Гарет Бейл, Пепе и Фабио Коентрао. Първата среща между градските съперници е във вторник, от 21.45 часа на стадион „Сантяго Бернабеу“. Реваншът е на 10 май. Кейлор Навас, Кико Касия, Рубен Йанйес, Дани Карвахал, Данило, Варан, Серхио Рамос, Начо, Марсело, Каземиро, Кроос, Модрич, Ковачич, Иско, Марко Асенсио, Хамес Родригес, Лукас Васкес, Кристиано Роналдо, Карим Бензема, Мариано и Мората.", "date": "2017.05.01", "title": "Зинедин Зидан взе 21 футболисти за дербито с Атлетико в ШЛ (вижте групата на Реал)"}
{"url": "http://pik.bg/%D0%B3%D0%B0%D0%B2%D1%80%D0%B0-%D1%81-%D0%B1%D0%BE%D0%BB%D0%BD%D0%BE-%D0%B4%D0%B5%D1%82%D0%B5-%D0%B2%D1%82%D0%BE%D1%80%D0%B8-%D1%81%D0%BB%D1%83%D1%87%D0%B0%D0%B9-%D0%BD%D0%B0-%D0%B7%D0%B0%D0%B1%D0%B0%D0%B2%D0%B5%D0%BD%D0%BE-%D0%BB%D0%B5%D1%87%D0%B5%D0%BD%D0%B8%D0%B5-%D1%81%D0%B0%D0%BC%D0%BE-%D0%B7%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%B7%D0%B0%D1%80%D0%B0%D0%B4%D0%B8-%D0%B1%D1%8E%D1%80%D0%BE%D0%BA%D1%80%D0%B0%D1%86%D0%B8%D1%8F-news653987.html", "text": "Втори случай на забавено лечение на дете само за седмица. Трети месец 8-годишно момиченце чака животоспасяваща операция на гръбнака. Междувременно състоянието на Самуела се влошава. Държавата одобрила документите на момиченцето още през февруари, но операцията не се насрочва. На 8-годишната Самуела трябва да се поставят импланти на гръбнака за близо 94 000 лева, в противен случай детето ще бъде лишено от нормален живот. Според родителите единственото място, където може да се извърши операцията е „Токуда”. В частната болница нямат проведена обществена поръчка за медицински изделия. Фондът обаче настоява за търг, иначе няма да възстанови парите на лечебното заведение. Самуела е родена с тежко заболяване – спина бифида, при което прешлените в лумбалната област не са затворени. Страда и от сколиоза. Досега на детето са направени 4 операции. Единственият шанс за живот е нова интервенция за поставяне на магнитни импланти, които ще изправят гръбнака й. Операцията е необходимо за живота на детето, защото изкривяването на гръбнака е голямо, 100 градуса, може и повече, защото са минали вече 3-4 месеца, обяснява бащата Емануил Куриан. Още през февруари детето е одобрено за лечение от Фонда. Оттам обаче не им казват, че частната болница, която единствена може да извърши операцията, няма проведена обществена поръчка за имплантите. „В момента, в който подписахме договорите, доктор Троева ни извика и каза, че не могат да преведат парите към болница „Токуда\", допълни бащата. От болницата коментираха, че към момента са оперирани над 100 деца със сколиоза и се надяват държавата да намери решение на административния казус. „Лечебното заведение, от една страна, не е длъжно да провежда обществена поръчка. А именно, че това е едно уникално по рода си медицинско изделие – може да се пристъпи към директно договаряне или договаряне без обявление\", коментира адвокатът Мария Шаркова. Свързахме се с директора на Фонда. Д-р Троева отговори, че семейството може да избере друга болница, която има проведена поръчка за медицински изделия или отново да подаде документите на детето за лечение в чужбина. Това обаче ще отнеме поне още месец. Междувременно състоянието на Самуела се влошава. Това е вече вторият подобен случай. Преди 6 дни вече ви разказахме за 3-годишната Мерал, която има нужда от животоспасяваща операция на гръдния кош. От болница \"Пирогов\" нямат проведена обществена поръчка за импланти и затова лечението й се бави.", "date": "2017.05.01", "title": "ГАВРА С БОЛНО ДЕТЕ! Втори случай на забавено лечение само за седмица заради бюрокрация "}
{"url": "http://pik.bg/%D0%B3%D0%B5%D0%BE%D1%80%D0%B3%D0%B8-%D0%BF%D0%B5%D1%82%D0%BA%D0%BE%D0%B2-%D1%81%D0%B0%D0%BC%D0%BE-%D1%80%D0%B0%D0%B7%D0%BD%D0%B0%D1%81%D1%8F%D0%BC%D0%B5-%D1%84%D0%BB%D0%B0%D0%BD%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D1%81%D0%BB%D0%B0%D0%B2%D0%B8%D1%8F-%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B5-%D0%B5-%D0%B2%D0%B8%D0%BD%D0%BE%D0%B2%D0%B5%D0%BD-news654003.html", "text": "Капитанът на Славия Георги Петво обяви, че в последно време белите само разнасят бялата фланелка. Причина за коментара е поредната домакинска загуба на тима, този път с 0:1 от Верея. \"Нищо не се случва. Нямам обяснение. Не може Ботев да дойде, да те надиграе и да ти вкара три гола. А днес само разнасяме фланелката на Славия. В България се търси проблемът в треньора, но мисля, че проблемът е в нас\", каза Петков, който отказа да отговори на въпрос дали не се притеснява, че с тази игра Славия може да изпадне.", "date": "2017.05.01", "title": "Георги Петков: Само разнасяме фланелката на Славия, треньорът не е виновен"}
{"url": "http://pik.bg/%D0%B8%D0%B7%D0%BB%D0%B0%D0%B3%D0%B0%D1%86%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2-%D0%B0%D0%BD%D0%B0%D0%BB%D0%B8%D0%B7%D0%B0%D1%82%D0%BE%D1%80-%D0%BA%D1%80%D0%B0%D0%B9-%D1%81%D0%BE%D0%B7%D0%BE%D0%BF%D0%BE%D0%BB-%D0%BA%D0%B0%D1%80%D0%B0%D0%BB-%D0%BA%D0%BE%D0%BB%D0%B0%D1%82%D0%B0-%D1%81%D0%B8-%D0%BD%D0%B0%D0%B4%D1%80%D1%83%D1%81%D0%B0%D0%BD-news653991.html", "text": "Финансов анализатор сгафи сериозно, след като беше спипан от катаджии да шофира след употреба на наркотици. В. Т. е спрян за проверка в разгара на миналото лято край Созопол, съобщи \"Флагман\". Мъжът шофирал „Тойота Корола“ на път за Бургас и около 22 ч. вечерта е спрян от полицейски патрул. Униформените тествали висшиста за употреба на наркотици, като по делото е приложена и химическа експертиза, която показала наличието на тетрахидроканабинол (основното вещество в канабиса) в кръвта на водача. Преди няколко дни Бургаският районен съд призна В. Т. за виновен за шофиране след употреба на дрога. Заради чистото си съдебно минало финансистът се размина с административно наказание – глоба от 1 500 лв. Той няма да има право да кара автомобил за 8 месеца. Това наказание обаче вече е изтекло, тъй като деянието е извършено на 9-ти август м. г. Решението на Бургаския районен съд подлежи на обжалване пред следващата инстанция в 15-дневен срок.", "date": "2017.05.01", "title": "ИЗЛАГАЦИЯ! Задържаха финансов анализатор край Созопол, карал колата си надрусан "}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%BF%D0%B0%D1%86%D0%B8%D0%B5%D0%BD%D1%82-%D0%BF%D1%80%D0%B5%D0%BA%D0%B0%D1%80%D0%B0%D0%BB-54-%D0%B3%D0%BE%D0%B4%D0%B8%D0%BD%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news653971.html", "text": "Преди дни във Великобритания почина пациентът, прекарал най-дълъг период в болница- цели 54 години,   съобщи „Metro”. Джеймс Морис бил ветеран от войните, служил е в шотландски стрелкови полк. През 1962 година попада в катастрофа на пътя и чупи бедрената си кост. Закаран е в болница за операция. Но още по пътя започнали усложнения, а и самата операция не била направена както трябва-на операционната маса дори сърцето на Морис спряло, та го свестявали в реанимация. След операцията, пациентът получил здравословни проблеми и практически краката му отказали да се движат. Оттогава не е напускал клиниката. Понякога при него пристигали роднини, но с времето те установили, че за Морис докторите и персоналът са станали по-близки, отколкото семейството му и престанали да идват.", "date": "2017.05.01", "title": "Почина пациент, прекарал 54 години в болница"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B5%D1%81%D0%BA%D0%BE-%D0%BC%D0%B0%D1%80%D0%B8%D0%BD%D0%BE%D0%B2-%D0%B8%D1%81%D0%BA%D0%B0-%D0%BF%D1%80%D0%BE%D1%88%D0%BA%D0%B0-%D0%BE%D1%82-%D0%BD%D0%B5%D0%B2%D1%8F%D1%80%D0%BD%D0%B0%D1%82%D0%B0-%D1%86%D0%B2%D0%B5%D1%82%D0%B0%D0%BD%D0%BA%D0%B0-news653654.html", "text": "Най-голямата лична драма в живота на Веселин Маринов го сполетя в края на 2011 г. Твърди се, че причина за раздялата им били системните изневери на булката. А според най-разпространената версия за раздялата им Веско подозирал съпругата си в афера със самия Христо Стоичков. Изпълнителят на \"Червено вино\" обвинявал за развода си журналистката Миглена Ангелова. С Мадам „Искрено и лично“ Цветанка подхвана орташки бизнес - двете се пробваха да издават свое списание, \"Сезони\", интервю за което Камата даде на самата Маринова. Нищо неподозиращата Цветанка бе натирана от мъжа си по възможно най-унизителния начин. Тя намерила целия си багаж, опакован в куфари, а на нощното й шкафче певецът оставил прощално писмо. Във фермана от цели 30 страници ревнивият съпруг обвинявал жена си надълго и нашироко в грях сред грях. А до последно, преди да й събере куфарите и да й посочи вратата, Веско дори не й е загатнал, че има такива намерения. \"Той не за първи път действа по този начин. От страх ли, от какво, като запазена марка му е. Веско написа писмо на Цвети, което дори не й предаде лично. Без никакъв разговор, без никакви обяснения! Това нормално ли е за един зрял мъж?\", коментират приятелки на унизената съпруга. Тази грозна постъпка и до днес тежи на съвестта на звездата. През изминалите години Веско много пъти е търсил контакт с бившата си втора съпруга, но Цветанка не искала нито да го чува, нито да го вижда. Вече няколко поредни години за всеки празник Маринов изпращал на адреса й букет цветя и шоколадови бонбони. Подаръците му обаче оставали без отговори, понеже блондинката се зарекла никога да не му прости начина, по който я изложи пред цялата страна. \"И двата ми развода бяха по моя инициатива. И двата пъти смятах, че съм бил предаден. Сега, от дистанцията на времето, започвам да изпитвам съмнения дали съм постъпил правилно, дали е трябвало да взимам толкова крайни решения\", ожалил се наскоро певецът. Макар да е вече на 55 години, Веско отчел огромна слабост в характера си. Стигнал до извода, че е безсилен пред своята пословична ревност, разбила и двата му брака. А след тях в личния му живот настъпвала разруха. Маринов се е зарекъл, че ще направи всичко възможно, за да не попада за трети път в подобен кошмарен сценарий, в какъвто намерения да го вкара имала настоящата му половинка - адашката му Веселина Пеева от Добрич. Блондинката сериозно мислела за сватба с известното си гадже, като плановете й дори били в напреднал стадий. Веселина вече поканила 3 шаферки, без обаче да подозира, че изобщо няма да им се налага да ходят на сватба. Според клюката една от проектошаферките била дама на име Светлана Иванова - близка дружка на Веселина, която обаче имала два брака по сметка. След като научил за сметките, които си прави гаджето му и най-вече какви жени са в обкръжението й, Веско Маринов вече бил категоричен за себе си, че до трети брак, и особено с Веселина, няма да стига. Бардът обаче още не е прекратил отношенията си с Пеева, за да не остава съвсем без жена, но пък строго проверявал къде отиват парите, които й отпускал чат-пат. С няколко думи - отново се е превърнал в детектив както преди развода си с Цветанка.", "date": "2017.05.01", "title": "САМО В ПИК И \"РЕТРО\"! Веско Маринов иска прошка от невярната Цветанка"}
{"url": "http://pik.bg/%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%B2%D0%B0%D0%B4%D0%B8-100-%D0%BC%D0%BB%D0%BD-%D0%B5%D0%B2%D1%80%D0%BE-%D0%B7%D0%B0-%D1%82%D1%80%D0%B8%D0%BC%D0%B0-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D0%B8-news653974.html", "text": "Ръководството на Барселона планира сериозна лятна селекция, пише AS. От клубното ръководство са готови да отделят 100 милиона евро за подсилване на състава за следващия сезон. Каталунците искат да привлекат двама крайни защитници и един плеймейкър, който да бъде опция за заместник на ветерана Андрес Иниеста. Сред трансферните цели са бековете Ектор Белерин от Арсенал и Тео Ернандес от Атлетико Мадрид и полузащитникът Фелипе Коутиньо от Ливърпул. Като алтернатива на бразилския халф \"лос кулес\" виждат халфа на Пари Сен Жермен Марко Верати. Шефовете на Барса смятат да платят около 30 млн. евро за Белерин и клаузата на Тео, която е 24 милиона. Останалите пари ще отидат за желания креативен полузащитник. Барселона планира да се раздели с няколко играчи. През лятото се очаква да напуснат Арда Туран, Жереми Матийо и Андре Гомеш. Португалският халф беше закупен за 35 милиона евро през миналото лято и най-вероятно ще бъде продаден за около 25. Спортал", "date": "2017.05.01", "title": "Барселона вади 100 млн. евро за трима футболисти"}
{"url": "http://pik.bg/%D1%81%D0%B0%D0%BC%D0%BE-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D1%80%D0%B5%D0%B0%D0%BB-%D1%81%D1%80%D0%B5%D1%89%D1%83-%D0%B0%D1%82%D0%BB%D0%B5%D1%82%D0%B8%D0%BA%D0%BE-%D0%B8%D0%BB%D0%B8-%D0%B4%D0%B2%D0%B5%D1%82%D0%B5-%D1%80%D0%B0%D0%B7%D0%BB%D0%B8%D1%87%D0%BD%D0%B8-%D1%84%D0%B8%D0%BB%D0%BE%D1%81%D0%BE%D1%84%D0%B8%D0%B8-%D0%BD%D0%B0-%D1%84%D1%83%D1%82%D0%B1%D0%BE%D0%BB%D0%B0-news653990.html", "text": "Статистиката на УЕФА преди 1/2-финалната схватка между Реал Мадрид и Атлетико Мадрид говори красноречиво и не изненадва специалистите. \"Лос бланкос\" са отбелязали над два пъти повече попадения от своя съперник в настоящата кампания на Шампионската лига - 28:13. Кралят на Европа е отправил много повече удари от своя градски опонент в изиграните десет срещи - 191:140. Интересното е, че съставът на Диего Симеоне е създал повече чисти голови положения - 19:16 в полза на \"червено-белите\". Сериозно е предимството на Атлети в пробяганите километри - с цели 50 км повече. Тимът от \"Висенте Калдерон\" е допуснал едва пет попадения във вратата си. При момчетата на Зинедин Зидан тази статистика изглежда стряскаща - цели 15 допуснати гола.", "date": "2017.05.01", "title": "Само статистика: Реал срещу Атлетико или двете различни философии на футбола"}
{"url": "http://pik.bg/%D0%B1%D0%B5%D1%81%D0%B5%D0%BD-%D1%84%D1%83%D0%B3%D0%B0%D1%82%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D1%82%D0%B5%D0%B7%D0%B8-%D0%BA%D0%BE%D0%B8%D1%82%D0%BE-%D0%BD%D0%B8-%D0%BF%D1%81%D1%83%D0%B2%D0%B0%D1%82-%D0%B4%D0%B0-%D0%B4%D0%BE%D0%B9%D0%B4%D0%B0%D1%82-%D0%B8-%D0%B4%D0%B0-%D0%B3%D0%BE-%D0%BD%D0%B0%D0%BF%D1%80%D0%B0%D0%B2%D1%8F%D1%82-%D0%B2-%D0%BE%D1%87%D0%B8%D1%82%D0%B5-%D0%BD%D0%B8-news653988.html", "text": "Наставникът на Славия Владимир Иванов остана крайно разочарован от загубата на неговия тим с 0:1 от Верея в София. Специалистът обаче е още по-възмутен от поведението на някои от феновете на “белите”, които са нападнали словесно него и играчите. “Неприятно е да те освиркват. След всичко, което сме сторили през това време и особено аз, мисля, че не заслужаваме това. Хората са в правото си да не са доволни. Някои от тях идват на стадиона, ръкуват се с нас и после обидни думи. Бих им препоръчал да дойдат и да ми го кажат лично в очите, защото отгоре от трибуните е най-лесно. Аз съм от десет години на Славия, а те нищо не са направили за отбора. Ако имат смелост да заповядат, но мисля, че ще заобикалят от далеч. Тези момчета имат нужда от подкрепа, а не да бъдат обиждани”, каза Фугата. “Загубихе, защото допуснахме елементарна грешка в края. Имахме ситуации да реализираме гол, но не успяхме. Всички футболисти се стараха, но не успяхме. Само късмет може да ни помогне, да не играем за спасяване. Почти невъзможно е. Ако не стане, ще играем за оставане в групата. Не е приятно, но нещата изглеждат по този начин. Нямам ултиматум от ръководството. Ако те не са доволни от моята работа, ще сложат друг човек на мое място. Такъв разговор не е имало. Когато работиш имаш успех, когато нямаш е нормално да бъдеш сменен. Пълното право е на ръководителите да дойдат и да вземат решение”, каза още Иванов, цитиран от Спортал.", "date": "2017.05.01", "title": "БЕСЕН! Фугата скочи на феновете: Тези, които ни псуват, да дойдат и да го направят в очите ни"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D0%B4%D0%B0%D0%B2%D0%B0-%D1%81%D0%B5-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%B0-%D1%81%D1%80%D0%B5%D1%89%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B3%D0%BE%D1%82%D0%BE%D0%B2-%D0%B4%D0%B0-%D0%B3%D0%BE%D0%B2%D0%BE%D1%80%D0%B8-%D0%BE%D1%87%D0%B8-%D0%B2-%D0%BE%D1%87%D0%B8-%D1%81-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news653989.html", "text": "Президентът на САЩ Доналд Тръмп обяви ,че е готов лично да се срещне със севернокорейския лидер Ким Чен Ун, ако това е целесъобразно. Това стана ясно от интервю на американския президент пред „Блумбърг”. „Ако такава среща е необходима, аз съм готов безусловно да отида на нея, разбира се при подходящи условия. Повечето лидери не биха постъпили така, но аз съм готов да го направя, за мен ще бъде чест”, каза Тръмп. Северна Корея се превърна в най-големият проблем пред външната политика на американския президент в първите 100 дни на неговото управление. Край Корейския полуостров в момента има струпване на значителни военни сили, напрежението в региона расте, тъй като Пхенян не се отказва от опитите си да изстреля балистична ракета. От своя страна, Тръмп обяви ,че няма да позволи на тази страна да разработи атомно оръжие, което може да достигне САЩ. Ким Чен Ун не се е срещал никога с друг лидер, след като застана начело на страната през 2011 година. Той не е напускал пределите на Северна Корея нито веднъж, откакто стана лидер. Последната среща на американски държавник с лидер на Северна Корея бе през 2000 година, когато Мадлин Олбрайт се срещна с Ким Чен Ир и обсъди с него ядрената програма на Пхенян.", "date": "2017.05.01", "title": "ИЗВЪНРЕДНО! Задава се сензационна среща! Доналд Тръмп готов да говори очи в очи с Ким Чен Ун"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B5%D1%82%D0%BE-%D0%B7%D0%B0%D1%89%D0%BE-%D0%BE%D1%81%D0%B2%D0%B8%D1%80%D0%BA%D0%B0%D1%85%D0%B0-%D0%B6%D0%B5%D1%81%D1%82%D0%BE%D0%BA%D0%BE-%D0%B5%D0%B4%D0%B8-%D1%85%D1%8A%D1%80%D0%BD-%D1%81%D0%BB%D0%B5%D0%B4-%D0%B5%D0%BF%D0%B8%D1%87%D0%BD%D0%B0%D1%82%D0%B0-%D0%B1%D0%B8%D1%82%D0%BA%D0%B0-%D0%BC%D0%B5%D0%B6%D0%B4%D1%83-%D0%BA%D0%BB%D0%B8%D1%87%D0%BA%D0%BE-%D0%B8-%D0%B4%D0%B6%D0%BE%D1%88%D1%83%D0%B0-%D0%BD%D0%B0-%D1%83-news653995.html", "text": "Промоутърът на грандииозната галавечер на стадион „Уембли“ Владимир Кличко – Антъни Джошуа – Еди Хърн, беше освиркан жестоко от феновете, когато взе микрофона след края на двубоя. Британският бизнесмен си навлече гнева на зрителите заради съмнително бързото изчерпване на официално пуснатите билети за срещата, съобщи Спортал. Те бяха изкупени за минути по номиналните цени. Веднага след това пропуските бяха пуснати в сайтове за препродаване, като цените започваха с надценка от поне 50%. Според британските медии е имало умишлена спекула, в която е участвал и самият Хърн, макар той да отрича своята роля в нея. Най-скъпите билети за двубоя достигнаха до 2200 паунда по официални цени, а в интернет се продаваха за по 6000 паунда", "date": "2017.05.01", "title": "Скандал! Ето защо освиркаха жестоко Еди Хърн след епичната битка между Кличко и Джошуа на \"Уембли\""}
{"url": "http://pik.bg/%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D0%BF%D1%80%D0%B8%D0%B7%D0%BE%D0%B2%D0%B0-%D0%B4%D0%B0-%D1%81%D0%B5-%D0%BF%D0%BE%D0%BC%D0%BE%D0%BB%D0%B8%D0%BC-%D0%B7%D0%B0-%D1%81%D0%BF%D0%BE%D0%BA%D0%BE%D0%B9%D1%81%D1%82%D0%B2%D0%B8%D0%B5-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news653935.html", "text": "Главата на Римокатолическата църква папа Франциск по време на неделното си обръщение пред няколко десетки хиляди хора на площад „Свети Петър“ във Ватикана призова вярващите да се помолят за Република Македония. Според него от голямо значение е спазването на демократичните ценности в обществото. Той лично се помоли за по-бързо успокояване на ситуацията в югозападната ни съседка.", "date": "2017.05.01", "title": "Папа Франциск призова: Да се помолим за спокойствие в Македония"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D0%B7%D0%B0%D0%BF%D0%BE%D1%87%D0%BD%D0%B0-%D1%81-%D1%83%D1%81%D0%BF%D0%B5%D1%85-%D0%B7%D0%B0-%D0%BA%D1%83%D0%BF%D0%B0%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news654008.html", "text": "Волейболистките на Левски, които играха за титлата в първенството преди дни, започнаха с победа турнира за Купата на България. \"Сините\" надиграха сребърните медалистки от Раковски (Димитровград) с 3:0 (25:16, 26:24, 25:17) в първия мач от предварителна група B на надпреварата. Три \"легионерки\" подсилват тима - Мирослава Паскова, Кристина Гунчева и Вероника Бежандолска, предава Спортал. Играта стартира равностойно, но впоследствие \"сините\" направиха преднина след серия от сервиси на Вероника Бежандолска. Доминацията им продължи до края и левскарките затвориха без проблем. Във втората част борба от страна на момичетата на Иван Радичев не липсваше, като успяха да намалят огромната дистанция със съперничките си. Грешките на левскарките за малко да им костват спечелването на гейма, те обаче се мобилизираха и поведоха в резултата с 2:0. Третият гейм също бе доста интересен. Раковски започна силно, но играта тръгна точка за точка. Ситуацията се запази до 16:15, след това \"сините\" направиха преднина, която им осигури спокойствие и те затвориха частта, поздравявайки се с чиста победа. Така тимът излиза начело в класирането. Утре Раковски се изправя срещу ЦСКА в 15:00 ч., а Левски излиза срещу ЙЕБ-Шумен 05 в 17:30 ч.", "date": "2017.05.01", "title": "\"Левски\" започна с успех за Купата на България"}
{"url": "http://pik.bg/%D1%82%D1%80%D1%8A%D0%BC%D0%BF-%D1%85%D0%B0%D1%80%D1%87%D0%B8-%D0%BC%D0%B8%D0%BB%D0%B8%D0%BE%D0%BD-%D0%B8-%D0%BF%D0%BE%D0%BB%D0%BE%D0%B2%D0%B8%D0%BD%D0%B0-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%B4%D0%B0-%D1%81%D0%B5-%D1%85%D0%B2%D0%B0%D0%BB%D0%B8-%D0%BA%D0%B0%D0%BA%D0%B2%D0%BE-%D0%B5-%D0%BD%D0%B0%D0%BF%D1%80%D0%B0%D0%B2%D0%B8%D0%BB-%D0%BF%D1%80%D0%B5%D0%B7-%D0%BF%D1%8A%D1%80%D0%B2%D0%B8%D1%82%D0%B5-100-%D0%B4%D0%BD%D0%B8-news653958.html", "text": "Телевизионни реклами на стойност 1,5 милиона щатски долара ще възхваляват постиженията на Доналд Тръмп през първите му 100 дни като президент на САЩ, съобщи Асошиейтед прес. Организацията, която ръководи предизборната кампания на Тръмп, е поела разходите за рекламите, които ще бъдат излъчвани в цялата страна и ще бъдат насочени към определени електорални групи в интернет. Рекламната кампания, озаглавена \"Първите 100 дни\", представя \"ясната визия, решителното лидерство и безкомпромисната отдаденост\" на Тръмп към американския народ, \"точно както той обещаваше по време на предизборната кампания\", посочи в комюнике организацията \"Доналд Тръмп за президент\".", "date": "2017.05.01", "title": "Тръмп харчи милион и половина долара, за да се хвали какво е направил през първите 100 дни  "}
{"url": "http://pik.bg/%D0%B1%D1%80%D0%BE%D0%BD%D0%B7-%D0%B7%D0%B0-%D0%BE%D1%82%D0%B1%D0%BE%D1%80%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D0%BA%D0%BE%D1%80%D0%B1%D0%B5%D0%B9-%D0%B5%D1%81%D0%BE%D0%BD-news653978.html", "text": "Бронзов медал спечели отборът на България на международния турнир по художествена гимнастика в Корбей Есон (Франция). При жените ни представяха Ерика Зафирова (с личен треньор Белла Каратанчева), Петя Борисова (с личен треньор Николай Боев) и при девойките Елизабет Йовчева (с личен треньор Филипа Филипова). Ансамбълът ни девойки в състав Мария Спасова, Галатея Герова, Биляна Писова, Биляна Везирска Бояна Гелова и Лидия Василева беше поканен да изиграе демонстративно съчетанието си с пет чифта бухалки. Момичетата на Мария Кънчева се справиха отлично със съчетанието си и заслужиха аплодисментите на публиката в залата.", "date": "2017.05.01", "title": "Бронз за отбора на България в Корбей Есон"}
{"url": "http://pik.bg/%D0%B4%D0%B5%D0%B9%D0%B2%D0%B8%D0%B4-%D0%BA%D0%B0%D0%BC%D0%B5%D1%80%D1%8A%D0%BD-%D0%BF%D1%80%D1%8A%D1%81%D0%BD%D0%B0-25-%D1%85%D0%B8%D0%BB%D1%8F%D0%B4%D0%B8-%D0%BF%D0%B0%D1%83%D0%BD%D0%B4%D0%B0-%D0%B7%D0%B0-%D0%B1%D1%83%D0%BD%D0%B3%D0%B0%D0%BB%D0%BE-%D0%B7%D0%B0-%D0%B4%D0%B0--%D0%BF%D0%B8%D1%88%D0%B5-%D0%BA%D0%BD%D0%B8%D0%B3%D0%B0-%D0%B2%D1%8A%D1%82%D1%80%D0%B5-news653963.html", "text": "Дейвид Камерън съобщи, че планира да напише своята автобиографична книга в дизайнерска каравана, която е вече разположена в двора на неговия семеен дом. Подвижното бунгало, за което се вярва, че струва 25 хиляди паунда. Вътре има печка на дърва, диван и изолация от овча вълна, разказват от \"Новини Лондон\". Дизайнерските решения за вътрешността на бъдещата къщурка на бившия премиер са направени от жена му Саманта. Децата пък искали да си направят от караваната площадка за игра, с много играчки. Бившият лидер на Консерваторите споделя, че било голяма битка преди да ги убеди, че ще използва помещението за писане.", "date": "2017.05.01", "title": "Дейвид Камерън пръсна 25 хиляди паунда за бунгало, за да ... пише книга вътре "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D1%81-%D1%80%D0%B0%D0%B7%D0%B1%D0%B8%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B2-%D0%BC%D0%BE%D0%BC%D0%B5%D0%BD%D1%82%D0%B0-%D1%81%D0%B5-%D1%81%D0%BB%D1%83%D1%87%D0%B2%D0%B0-%D0%B4%D1%8A%D1%80%D0%B6%D0%B0%D0%B2%D0%B5%D0%BD-%D0%BF%D1%80%D0%B5%D0%B2%D1%80%D0%B0-news653829.html", "text": "\"В момента в Македония се случва държавен преврат\", каза евродепутатът Ангел Джамбазки пред Би Ти Ви. „Има избори, има резултат, а президентът нарушава Конституцията и не си изпълнява задълженията да връчи най-сетне мандат”, отбеляза той. Според него президентът изцяло зависи от Никола Груевски и е решил да следва изцяло неговата политическа линия. Вътрешни и външни фактори влияят върху събитията в Македония, отбеляза Джамбазки. „Вътрешните фактори са свързани с нежеланието на ВМРО-ДПМНЕ да отстъпи от властта, държат цялата държавна администрация и имат много какво да крият и от какво да се притесняват. От другата страна също няма добри герои. Опозицията в лицето на Зоран Заев прави тежки и опасни компромиси с т. нар. албанска платформа”, обясни той. Анализът на участниците сред нападателите в македонския парламент показва, че това са основно служители в македонската полиция и армия и ръководни постове в други държавни предприятия, коментира историкът македонист Спас Ташев. По думите му другата част са криминално проявени.", "date": "2017.05.01", "title": "ЕКСКЛУЗИВНО! Джамбазки с разбиващ коментар за Македония: В момента се случва държавен преврат"}
{"url": "http://pik.bg/%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%B4%D0%B0%D0%BD%D0%BD%D0%B8-%D0%BD%D0%B0-%D1%81%D0%BE%D1%86%D0%B8%D0%BE%D0%BB%D0%BE%D0%B7%D0%B8-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D1%89%D0%B5-%D0%B5-%D0%BD%D0%BE%D0%B2%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-news653941.html", "text": "Според последните публикувани данни от проведени социологически проучвания на общественото мнение в навечерието на втория тур на президентските избори във Франция, Еманюел Макрон убедително води с 61% от гласовете, докато Льо Пен има подкрепата на 39%. Това съобщи компанията OpinionWay, провеждала проучванията. Всички досега проведени проучвания показаха сериозна преднина за Макрон, така че и последното едва ли е някакво изключение. Според анкетираните французи, съществува и сериозна група французи-около 40%-които не харесват нито един от двамата кандидати, но ще гласуват за по-малкото зло.", "date": "2017.05.01", "title": "Последни данни на социолози: Еманюел Макрон ще е новият президент на Франция"}
{"url": "http://pik.bg/%D0%B2-%D0%B8%D0%BD%D0%B4%D0%B8%D1%8F-%D1%80%D0%B0%D0%B7%D0%B4%D0%B0%D0%B2%D0%B0%D1%82-%D0%BD%D0%B0-%D0%BC%D0%BB%D0%B0%D0%B4%D0%BE%D0%B6%D0%B5%D0%BD%D0%BA%D0%B8-%D0%B1%D1%83%D1%85%D0%B0%D0%BB%D0%BA%D0%B8---%D0%B4%D0%B0-%D1%81%D0%B5-%D0%BE%D1%82%D0%B1%D1%80%D0%B0%D0%BD%D1%8F%D0%B2%D0%B0%D1%82-%D1%81%D1%80%D0%B5%D1%89%D1%83-%D0%B0%D0%B3%D1%80%D0%B5%D1%81%D0%B8%D0%B2%D0%BD%D0%B8-%D1%81%D1%8A%D0%BF%D1%80%D1%83%D0%B7%D0%B8-news653922.html", "text": "Министър от индийски щат раздава стотици дървени бухалки на младоженки, призовавайки ги да ги използват като оръжие, ако техните съпрузи се пропият или започнат да упражняват насилие срещу тях. Гопал Бхаргава е раздал бухалките, които обикновено се използват, за да се изтупва праха от дрехи и килими, на близо 700 жени по време на масова брачна церемония, организирана от властите в щат Мадхя Прадеш в събота, съобщи  британският  \"Гардиън\",цитиран от \"Дарик\". Бухалките са гравирани с надписи като \"За биене на пияндета\" и \"Полицията няма да се намеси\". Бхаргава посъветва младите булки първо да поговорят със своите съпрузи и да оставят \"дървените бухалки да говорят\", ако любимите им не слушат. Идеята на министъра зад необичайния подарък е да привлече общественото внимание към проблема на много от жените в провинциалните части на щата, които са жертва на домашно насилие от техните съпрузи, които имат проблеми с алкохола. \"Жените споделят, че всеки път, щом техните съпрузи се напият, стават агресивни. Взимат им спестяванията и ги пръскат за алкохол\", казва той, допълвайки, че неговата цел не е да провокира насилие, а да предпазва от него. Неговата акция е само началото - той е поръчал общо 10 000 бухалки, които да раздаде на жени, встъпващи в брак. Много индийски щати започнаха чистка на алкохолните напитки през последните години или като ги забраняват, или като ограничават продажбата им в опит да спрат насилието, предизвикано от употребата им. Миналата година властите в щат Тамил Наду обещаха да забранят алкохола като част от предизборната им кампания. Съседният щат Керала пък през 2014 г. забрани продажбата на алкохол в по-голяма част от хотелите на своя територия. Източният щат Бихар също въведе забрани за продажба и консумация, а в западния Гуджарат такава съществува от години.", "date": "2017.05.01", "title": "В Индия раздават на младоженки бухалки - да се отбраняват срещу агресивни съпрузи "}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D0%B2%D0%BE%D0%B4%D0%B0%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%BE%D1%82-%D0%B4%D0%BD%D0%B5%D1%81-%D0%B5-%D0%BF%D0%BE%D1%87%D1%82%D0%B8-3-%D0%BB%D0%B5%D0%B2%D0%B0-%D0%B7%D0%B0-%D0%BA%D1%83%D0%B1%D0%B8%D0%BA-news653921.html", "text": "Водата във Варна поскъпва с 15% от днес, 1 май. Решението за по-високата цена бе взето на заседание на Комисията за енергийно и водно регулиране през миналата седмица. Така вече варненските потребители ще плащат по 2,93 лева за кубик вместо както досега по 2,54. Увеличението ще бъде отразено в сметките през юни, съобщи „Варна утре”. Поскъпване е предвидено и през следващите години в приетия от регулатора бизнес план на “Водоснабдяване и канализация-Варна”. Догодина цената на водата в морската столица ще бъде 2,95 лв., а през 2019-а – 2,99 лева. За следващите две години услугата ще се увеличава с по една стотинка на година,т.е. 3,01 през 2020 г. и 3,02 – 2021 г. Така за периода от пет години цената ще се е увеличила с близо 19% спрямо досегашната. Сметките в бизнес плана на ВиК оператора показват, че варненци могат да понесат и по-сериозно повишение в цените. Така например поскъпването тази година е 2,93, а според социалната поносимост цената би могла да достигне 4,06 за кубик.", "date": "2017.05.01", "title": "ЧЕСТИТО: Водата във Варна от днес е почти 3 лева за кубик"}
{"url": "http://pik.bg/%D1%85%D0%B0%D0%BC%D0%B0%D1%81-%D0%B4%D0%B0%D0%B2%D0%B0-%D1%81%D0%B8%D0%B3%D0%BD%D0%B0%D0%BB%D0%B8-%D1%87%D0%B5-%D1%89%D0%B5-%D1%81%D0%BC%D0%B5%D0%BA%D1%87%D0%B8-%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D1%81%D0%B8-%D0%B7%D0%B0-%D0%B8%D0%B7%D1%80%D0%B0%D0%B5%D0%BB-news653959.html", "text": "Източници от арабските държави сочат, че палестинската групировка „Хамас“ ще премахне призива си за унищожаването на Израел и ще прекъсне връзките си с „Мюсюлманско братство“ в нов документ, който ще бъде издаден днес, съобщи Ройтерс. Решението на „Хамас“ цели подобряването на отношенията с арабските държави, които смятат, че „Братството“ е терористична държава, както и със Запада, който определя групировката като терористична заради враждебността ѝ към Израел. Източниците сочат, че „Хамас“ , който контролира Ивицата Газа от 2007 г. насам ще заяви в документа, че е съгласен за преходна Палестинска държава според границите от 1967 г. Бъдещата държава обхваща Газа, Западния бряг и Източен Йерусалим. Това е и целта на конкурентната групировка „Фатах“, водена от президента на Палестинската автономия Махмуд Аббас. Ревизираният политически документ на „Хамас“ ще бъде обявен по-късно в понеделник. От групировката не са дали официален коментар.", "date": "2017.05.01", "title": "\"Хамас\" дава сигнали, че ще смекчи позицията си за Израел "}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%B1%D0%B0%D1%81%D0%BA%D0%B5%D1%82%D0%B1%D0%BE%D0%BB%D0%BD%D0%B0%D1%82%D0%B0-%D0%BB%D0%B5%D0%B3%D0%B5%D0%BD%D0%B4%D0%B0-%D0%B0%D1%80%D1%82%D0%B5%D0%BD%D0%B8%D0%BA-%D0%B0%D1%80%D0%B0%D0%B1%D0%B0%D0%B4%D0%B6%D0%B8%D1%8F%D0%BD-news653949.html", "text": "На 87-годишна възраст, след тежко боледуване, в Ню Йорк почина една от най-ярките личности в историята на българския баскетбол Артеник Арабаджиян. Легендарният съдия бе един от само двамата наши сънародници, приети в Залата на славата на ФИБА (Междунардната федерация по баскетбол - б.а.), предаде Би Ти Ви. Думите не стигат, за да се изрази благодарност за наследството, завещано от Арабаджиян. Той е единственият български рефер, свирил олимпийски финал - този в Мюнхен 1972. Финал, който СССР побеждава САЩ с кош в последната секунда. Арто, както всички го наричат, съдийства още два пъти на летни игри - в Монреал 1976 и в Москва 1980, както и на две световни първенства (Пуерто Рико 1974, Филипините 1978) и на шест европейски първенства. Избран сред петимата най-влиятелни съдии в историята на играта от ФИБА. Избран сред петимата най-добри съдии през последния половин век в Евролигата. След инфарктния финал в Мюнхен, загубен от американците, Арабаджиян признава, че в продължение на 20 години не е получил нито един съдийски наряд за двубой, отвъд океана, макар че през цялото това време живее и работи в САЩ. Арабаджиян влиза в Залата на славата като член на Клас 2009 заедно с още 10 други големи имена на играта. Церемонията се провежда в Катовице, по време на европейското първенство за мъже през 2009 г. Преди него, макар и посмъртно, тази чест бе отдадена и на друга велика българка - Ваня Войнова. Дългогодишният капитан на женския национален отбор и на \"Славия\", европейски шампион с България от Лодз 1958 и носител на КЕШ с \"белите\", влиза в Храма на великите на 1 март 2007 г., редом до иконата на НБА Бил Ръсел.", "date": "2017.05.01", "title": "ТЪЖНА ВЕСТ! Почина баскетболната легенда Артеник Арабаджиян"}
{"url": "http://pik.bg/%D0%B0%D1%82%D0%B5%D0%BD%D1%82%D0%B0%D1%82%D0%BE%D1%80-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%81%D0%B5-%D0%B2%D1%80%D1%8F%D0%B7%D0%B0-%D1%81-%D0%BA%D0%BE%D0%BB%D0%B0-%D0%B2%D1%8A%D0%B2-%D0%B2%D0%BE%D0%B5%D0%BD%D0%B5%D0%BD-%D0%BA%D0%BE%D0%BD%D0%B2%D0%BE%D0%B9-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news653925.html", "text": "Самоубийствен нападател е загинал, след като е с кола-бомба се е врязал с конвой на чуждестранни сили в източната част на Афганистан в понеделник, съобщи агенция \"Синхуа\". Атаката се е случила около 15 ч. местно време, заявиха властите в провинция Нангархар. „Никой не е преминавал близо до пътя, когато експлозията е избухнала, а членовете на конвоя не са пострадали, тъй като са пътували в брониран военен автомобил“, допълниха властите. Вече е започнато разследване по случая. Към момента никоя групировка не е поела отговорност за нападението.", "date": "2017.05.01", "title": "Атентатор загина, след като се вряза с кола във военен конвой в Афганистан"}
{"url": "http://pik.bg/%D0%B1%D0%B0%D1%80%D0%BE%D0%B2%D1%86%D0%B8-%D0%B4%D0%B5%D0%BC%D0%B1%D0%B0-%D0%B1%D0%B0-%D0%B8-%D0%B5%D0%B4%D0%B5%D0%BD-%D0%B0%D0%B7%D0%B0%D1%80-%D1%81%D1%82%D0%B0%D0%BD%D0%B0%D1%85%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%86%D0%B8-%D0%BD%D0%B0-%D0%BE%D1%82%D0%B1%D0%BE%D1%80-%D0%B2-%D1%81%D0%B0%D1%89-news653951.html", "text": "Бившият футболист на Челси Демба Ба заедно с Еден Азар и Муса Соу станаха собственици на отбор от Сан Диего. Футболистите също така намериха инвеститори, които ще им помагат в развитието на клуба. Клубът базиран в Калифорния ще играе в Северно Американската футболна лига. „Клубът е базиран в Сан Диего, но ще разкрия неговото име, когато имаме зелена светлина за реализирането на проекта“, коментира Ба. „Близко сме до реализирането на нашия проект, като очакваме той да бъде ратифициран. Вярваме, че това ще се случи скоро. Ние предлагаме всичко, което втората дивизия на САЩ иска. Проектът се нуждае от много пари, но успяхме да намерим достатъчно инвеститори. Освен това най-важното е, че ще успеем да реализираме нашата философия за развитие на проекта. Аз, Муса Соу, Еден Азар и всички останали сме напълно отдадени на развитието на проекта“, каза още Демба Ба, цитиран от Гонг.", "date": "2017.05.01", "title": "Баровци! Демба Ба и Еден Азар станаха собственици на отбор в САЩ"}
{"url": "http://pik.bg/%D0%BA%D0%BE%D0%BD%D1%82%D1%80%D0%B0-%D0%BC%D0%B5%D1%80%D0%BA%D0%B5%D0%BB-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D1%81%D0%B5-%D0%B7%D0%B0%D0%B1%D1%80%D0%B0%D0%B4%D0%B8-%D0%BF%D1%80%D0%B8-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5%D1%82%D0%BE-%D1%81%D0%B8-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-news653926.html", "text": "Ангела Меркел, която е на работно посещение в Саудитска Арабия не се е съобразила с дрес-кода при посещението си на крал Салман бен Абдел Азис Ал-Сауд и не се е забрадила, съобщи „Индипендънт”. Германският канцлер пристигна в кралството, за да обсъди икономическото и военно сътрудничество между двете държави, както и борбата срещу „Ислямска държава”. Меркел разкритикува спазването на правата на човека в Саудитска Арабия, както и налагането на смъртни присъди. За да покаже, че страната трябва да се промени, тя се срещна и със саудитски жени-предприемачи, които не са никак много. Ангела Меркел не е единствената представителка на западна държава, която не покрива лицето си при посещение при саудитците. Мишел Обама също остана с открита глава, когато пристигна тук за да присъства на погребението на предишния крал. Освен двете, и испанската министърка на търговията- Мария Луиза Понсела също отказа да се забради при разговорите си с краля на страната.", "date": "2017.05.01", "title": "КОНТРА! Меркел отказа да се забради при посещението си в Саудитска Арабия"}
{"url": "http://pik.bg/%D0%B1%D0%B0%D0%BB%D0%BE%D1%82%D0%B5%D0%BB%D0%B8-%D1%81%D0%B5-%D0%BF%D0%BE%D0%B4%D0%B8%D0%B3%D1%80%D0%B0-%D0%BD%D0%B0-%D0%BA%D0%B8%D0%BC-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D1%82%D1%8F-%D0%B5-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B0%D1%82%D0%B0-%D0%B6%D0%B5%D0%BD%D0%B0-%D0%BA%D0%BE%D1%8F%D1%82%D0%BE-%D0%B8%D0%B7%D0%B3%D0%BB%D0%B5%D0%B6%D0%B4%D0%B0-%D0%BF%D0%BE-%D0%B7%D0%BB%D0%B5-%D1%81%D0%BB%D0%B5%D0%B4-%D0%BF%D0%BB%D0%B0-news653928.html", "text": "Италианският футболист Марио Балотели се произнесе за американската тв и риалити звезда Ким Кардашиян. Ексцентричният нападател, който се слави с острия си език и безпардонност написа в Инстаграм под снимката на Кардашиян с доста целулит по бедрата: „Какво е това? Кание, как можеш да търпиш това? Ужасно! Това е единствената жена, която си прави пластични операции и от това изглежда все по-зле”. След известно време Супер Марио изтри снимките и своят коментар, но хората вече го бяха видели и разпространили. Както ПИК вече писа, появилите се в мрежата необработени снимки на светската лъвица с доста целулит предизвикаха доста коментари и само за няколко дни повече от 100 000 души с възмущение напуснаха нейната страница в социалната мрежа.", "date": "2017.05.01", "title": "Балотели се подигра на Ким Кардашиян: Тя е единствената жена, която изглежда по-зле след пластична операция"}
{"url": "http://pik.bg/%D1%80%D1%83%D1%81%D0%B8%D1%8F-%D1%85%D0%B2%D1%8A%D1%80%D0%BB%D0%B8-%D1%80%D1%8A%D0%BA%D0%B0%D0%B2%D0%B8%D1%86%D0%B0%D1%82%D0%B0-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B8%D0%B7%D0%B3%D1%80%D0%B0%D0%B6%D0%B4%D0%B0-%D0%BD%D0%BE%D0%B2%D0%B0-%D0%B2%D0%BE%D0%B5%D0%BD%D0%BD%D0%B0-%D0%B1%D0%B0%D0%B7%D0%B0-%D0%B2-%D1%81%D0%B8%D1%80%D0%B8%D1%8F-news653931.html", "text": "Съобщение за неочаквана стъпка на руския военен контингент в Сирия се появи в Туитър. В него сириецът Абдула Хафез твърди, че е забелязано придвижване на руска военна техника и руски военни части в сирийската провинция Африн, където живеят предимно кюрди. Частите са се движили към границата с Турция. Според непотвърдена официално информациья в този район ще бъде създадена нова руска военна база, която ще бъде ползвана и от кюрдските отряди за самообрана.", "date": "2017.05.01", "title": "Русия хвърли ръкавицата на Турция: Изгражда нова военна база в Сирия"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%B3%D0%BE%D1%80%D0%B5%D1%89-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D1%81-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D1%81%D1%82%D0%BE%D1%80%D0%B8%D0%BA%D1%8A%D1%82-%D0%BD-news653952.html", "text": "Масово Свето кръщение на деца беше извършено днес в реставриращата се Голяма базилика в Плиска. Ритуалът по масовото кръщение се извършва за четвърта поредна година и е по повод 1 152 години от покръстването на българите и 1 110 години от успението на Св. цар Борис І Михаил-Покръстителят. Агенция ПИК потърси проф. Божидар Димитров, който ръководи реставрацията на църквата в Плиска и беше специален гост, за да разкаже подробности за обичая и за напредъка по възстановяването на Голямата базилика. Пред медията ни директорът на НИМ разкри за любопитен разговор с бъдещия министър-председател Бойко Борисов. - Днес се състоя едно знаменателно тържество, което в светлината на други празници - Празника на труда и Празника на Априлското въстание, остана някак си незабелязано от българските журналисти. А то е масовото кръщение на деца, което се състоя в развалините на реставриращата се от 1 година по поръчение на правителството на Бойко Борисов Голяма базилика, построена от цар Борис в периода 865-875 година и разрушена от Турция. Това е най-голямата църква в Европа до 15 век - по-голяма е от Папската базилика, по-голяма е и от катедралата на Вселенския патриарх. Тази църква е майка на всички български църкви, но майка и на Руската, Беларуската, Украинската, Румънската, Сръбската, Молдовската, Босненската и Черногорската църкви. От тази църква тръгват книгите, написани на кирилица. - Голямата базилика се реставрира бавно и сигурно. Днес бяха кръстени много деца. Имаше родители от София, Варна, българи от Молдова и Румъния също присъстваха. Децата получиха иконки от Бойко Борисов и от мен - всяко с името на светеца си, който да го закриля в този нелек живот, който му предстои. Снощи разговарях с Бойко Борисов, за да го попитам дали в последния момент няма да успее да дойде на това масово кръщение, тъй като той взе решението за възстановяване на Голямата базилика именно в тази църква преди две години. Народът знае и помни, че църквата в Плиска се реставрира с пари от правителството. - Борисов ми каза, че не може да дойде, защото е много зает заради съставянето на кабинета, което в четвъртък ще представи. Аз се пошегувах с него, че няма да го поливам със светена вода, ако идва, тъй като кладенецът е затворен, защото сега в него се работи упорито, за да стане водата годна. Прави се сребърна решетка, през която водата ще минава, за да бъдат убити всякакви отрови. Казах му на Борисов, че парите свършват и имаме само още 50 хиляди лева, които ще ни стигнат за 1-2 седмици. Съобщих му, че първата докладна, която ще напиша до него и до министъра на културата, вероятно Вежди Рашидов, казвам вероятно, защото той не ми е казвал и аз не съм на 100% сигурен, ще бъде именно за Голямата базилика в Плиска. Борисов ме помоли да направя и изпратя хубави снимки, за да може по-лесно да убеди министрите да отпуснат средства и да бъдат по-щедри. Извиках светкавично фотографа на музея, наех дори и дрон и направихме стотици снимки. Днес снимахме тържеството, а утре ще снимаме църквата, когато е празна и няма хора. - Да, разбира се. Това е негова работа, аз съм само изпълнител. Негова беше идеята. Преди 2 години се бяха навършили 1150 години от кръщението на българите. В развалините на Голямата базилика патриархът Неофит, в присъствието на 13 архиепископи, я освети за църква. Тя си е църква, макар и в развалини. Не само кръщенета стават, а и сватби. Тогава Борисов ме попита: \"Каква е тази църква, много е голяма?\". Казах му, че това е най-голямата църква в Европа и я имаме ние. \"Но хората по света не знаят за нея\", сподели ми Борисов, а аз му отвърнах, че не знаят, защото е съборена. Тогава той ме попита дали може да я възстановим, съгласно международните закони, а аз му отговорих: \"Да, разбира се!\". После му обясних, че в Рим реставрират Колизеума, в Гърция също реставрират. Борисов тогава поиска веднага да възстановим Голямата базилика. Попита ме дали мога да свърша аз тази работа и му казах, че за мен няма да е проблем, тъй като вече съм реставрирал 60 църкви. - Ние не строим завод. Ние дори не строим, а реставрираме. Това е нещо съвсем друго. Цар Борис я е строил 10 години, ние за 3-4 години ще я реставрираме. Имаме техника, имаме всичко, но трябва да внимаваме, защото това, което правим е съвсем друго - иска се внимание и точност. Ще направим всичко така, че да не ни се смеят хората, когато идват на посещение в Плиска.", "date": "2017.05.01", "title": "ЕКСКЛУЗИВНО И САМО В ПИК! Проф. Божидар Димитров разкри горещ разговор с Борисов! Историкът наел дрон, за да впечатли бъдещите министри"}
{"url": "http://pik.bg/%D1%83%D0%B6%D0%B0%D1%81-%D0%B2-%D0%BA%D0%B0%D1%88%D0%BC%D0%B8%D1%80-%D0%B1%D0%B0%D0%BD%D0%B4%D0%B8%D1%82%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B1%D0%B0%D0%BD%D0%BA%D0%BE%D0%B2-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%BF%D1%8A%D0%BB%D0%B5%D0%BD-%D1%81-%D0%BF%D0%B0%D1%80%D0%B8---7-%D0%B7%D0%B0%D0%B3%D0%B8%D0%BD%D0%B0%D1%85%D0%B0-news653933.html", "text": "В понеделник седем души, включително петима полицейски служители, са били убити при нападение срещу банков автомобил, превозващ пари в индийската провинция Кашмир,  съобщи АФП. „Всички седем души, които са били в превозното средство: петима полицаи и двама банкови служители, са били убити“, съобщиха органите на реда.", "date": "2017.05.01", "title": "УЖАС В КАШМИР! Бандити нападнаха банков автомобил, пълен с пари - 7 загинаха "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B9%D0%BE%D1%80%D0%B4%D0%B0%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BA%D0%BE%D0%B9-%D0%B5-%D0%BF%D0%BE-%D0%B3%D0%BE%D0%BB%D1%8F%D0%BC-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82-%E2%80%93-%D1%81%D1%82%D0%B0-news653860.html", "text": "1 май 1941 година в Москва. На Червения площад е пълно с военни. Има и чуждестранни гости – от приятелска нацистка Германия. Но защо „военни” и защо от „нацистка Германия”? По времето на т.нар. „социализъм” за този 1 май не се говореше. Все едно не го е имало. А го е имало. Но наистина, защо „военни” и защо от „нацистка Германия” на Червения площад в Москва? Това пише в страницата си във Фейсбук Александър Йорданов - български политик и дипломат, литературен историк и критик, видя ПИК. Ето и какво още споделя: Първо, защото комунистическият СССР и нацистка Германия са съюзници и, както е добре известно – подпалвачи на Втората световна война. На 1 септември 1939 г. Германия напада Полша, а на 17 септември същото прави и СССР. Договорили са се двете държави да си разпределят Европа. И договорката им струва на Европа десетки милиони жертви, десетки милиони неживени животи. Цената на този комунистическо-фашистки договор (известен като договор \"Рибентроп–Молотов\") e масовата гибел във Втората световна война. Затова е нормално съюзниците да си празнуват заедно празника на „труда”. Към 1 май 1941 г. те вече са се потрудили яко – избили са десетки хиляди, а това си е труд, откъдето и да го погледнеш. Второ , защото партиите, които управляват двете тоталитарни държави – комунистическия СССР и нацистка Германия, са партии „работническо-социалистически”. И Хитлер е социалист и Сталин е социалист. Разликата е малка и несъществена: Хитлер е националсоциалист, а Сталин интернационален такъв, т.е. с една идея по-голям социалист от Хитлер. Но кой ти гледа малките разлики. Важна е голямата цел – завладяването и разпределението на Европа на два лагера: националсоциалистически и комунистически. А сега да се вгледаме в снимките. От радост, че е заедно със своите съветски приятели на Червения площад, немският офицер е изплезил дори език. Затова пък ясно се вижда, че „зрителите” на парада изцяло следят с поглед само немските офицери. Виждат ги за първи път на живо и не подозират, че само след 50 дни ще има дълго, дълго да ги гледат. Защото, това вече сме го учили, на 22 юни 1941 г. единият съюзник напада другия съюзник. Разбойническа им работа. И днес у нас мутрите уж са заедно, пък току се сбият помежду си. И все делят територия. А иначе са си едни и същи – мутри. Гледат обикновените московчани немските офицери, виждат как ги поздравява дори самият генерал Тимошенко и няма начин да не се питат: какво става? Нали уж учехме, си казват, че тия германци са фашисти, нали приветствахме само преди няколко години борецът срещу тях, „героят от Лайпциг”, българинът Георги Димитров? Минава им този въпрос през кратуните на московчани, но не намират отговор. И затова пулят зъркели, зяпат. Винаги, когато народите пулят зъркели и само зяпат, политиците си правят с тях каквото си искат. А съветските политици, както и германските тогава, искат само едно: народите да вървят след тях като стада и да умират за налудничавите им идеи. И народите мряха. 1 май 1941 година на Червения площад в Москва. Бойни другари, приятели, партийни съмишленици празнуват заедно празника на труда. А на входа на концентрационния лагер в Освиенцим вече е написано: „Трудът ще ви направи свободни”! Написано е, защото нацистите са взели пример от своите приятели – болшевиките, които много преди тях са създали лагерната система наречена ГУЛАГ, в която основен принцип е „изолиране на хора чрез обществено полезен труд и приспособяване към условията на трудовото общежитие\". С други думи истински първомайски почин. И нацисти и комунисти явно много са се грижили за „трудовите хора” и за да е грижата голяма, те строят и големи лагери. Разбира се, комунистите бяха безспорни победители в трудовото съревнование с фашизма. Те превърнаха цели държави в един общ лагер. Нарекоха го социалистически лагер. В него трудовите хора излизаха на първомайски манифестации, за да приветстват своите политически господари. Те от своя страна гледаха на живо как работническата класа носи техните портрети. Хвърляха око под поличките на гимназистките физкултурнички, помахваха с ръчички от мавзолея – на Ленин и Сталин в Москва, на Георги Димитров в София. Така беше, нали? Но да не се отплесвам. На 1 май 1941 година в Москва нацисти и комунисти са заедно. Над Европа се бе спуснал нацистко-комунистически мрак. Трагедията бе започнала. А те се поздравяваха. На 1 май 1941 година!", "date": "2017.05.01", "title": "ИЗВЪНРЕДНО В ПИК! Александър Йорданов с ексклузивен коментар: Кой е по-голям социалист – Сталин или Хитлер? Те се поздравяваха на първи май"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D0%B0%D0%BF%D0%BA%D0%B0-%D0%BD%D0%B0%D1%82%D0%B8%D1%81%D0%BA%D0%B0-%D0%B2%D0%BE%D0%BB%D0%B5%D0%BD-%D0%B7%D0%B0-%D0%BF%D0%BE%D1%81%D1%82-%D0%B2%D1%8A%D0%B2-%D0%B2%D0%BB%D0%B0%D1%81%D1%82%D1%82%D0%B0---%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%E2%80%9E%D0%B0%D1%82%D0%B0%D0%BA%D0%B0%E2%80%9C-%D1%81%D0%B5-%D1%81%D1%82%D1%80%D0%B0%D1%85%D1%83%D0%B2-news653932.html", "text": "Един от лидерите на „Обединени патриоти” Волен Сидеров се намира в доста деликатна ситуация. В момента, когато се решава бъдещето на България, той се сблъсква с доста деликатни въпроси, подмятат депутати от бъдещия коалиционен партньор ГЕРБ. Според слуховете в кулоарите на парламента „младият татко“ е притискан от бившата си изгора Капка Георгиева, която му звъняла по телефона и искала едно или друго нещо. Ако Волен не успеел да задоволи прищевките на Капка, тя тутакси се появявала в някоя медия и започвала да злослови по адрес на бившия си любим. \"От няколко дни Волен не е на себе си. Ходи като в унес. Нищо не казва, но доколкото разбрах, има проблеми с бившата си“, издаде народен избраник от групата на Патриотите. Според мълвата сега Капка натискала Сидеров да я уреди с пост в Министерството на образованието. Атакистът обаче се дърпал и спрял да си вдига телефона. Бивши съратници на Волен от времето му на водещ по телевизия СКАТ твърдят, че той избягва да говори за бившата жена в живота си, тъй като смятал, че самото произнасяне на името й му носи лош късмет. Наскоро пък лидерът на „Атака“ се оплакал пред приятели на маса, че Капка има лоши очи, с които се страхува да не урочаса новороденото му детенце. Огнената фурия се сдобила с доста силни психични способности след кончината на близката си приятелка – голямата екстрасенска Вера Кочовска.", "date": "2017.05.01", "title": "САМО В ПИК И \"РЕТРО\"! Капка натиска Волен за пост във властта - лидерът на „Атака“ се страхувал, че бившата му жена може да урочасва лошо"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B2%D0%B5%D1%82%D1%8A%D1%82-%D0%B2-%D1%88%D0%BE%D0%BA-%D0%BE%D1%82-%D0%BC%D0%B5%D0%BB%D0%B5%D1%82%D0%B0%D1%82%D0%B0-%D0%BD%D0%B0-%D1%81%D1%82%D0%B0%D0%B4%D0%B8%D0%BE%D0%BD-%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8-news653919.html", "text": "Хвърлената бомбичка по треньорите на ЦСКА-София по време на дербито с Левски получи глобален медиен отзвук. Както е известно, „червените“ спечелиха с 3:0, но при неприятния инцидент пострада помощник-треньорът Стефан Генов. Други двама асистенти на Стамен Белчев също бяха засегнати. Томас Нойберт е имал временно оглушаване, а Кирил Динчев е ударен с камък по главата. Голяма част от световните медии ползват един и същ текст, който е кореспонденция на агенция \"Ройтерс\". Други се спират на собствени публикации, базирани на преводни материали от български медии. Камъни и бомби по треньорите на дербито в София Насилие на софийското дерби, треньор на ЦСКА пострада Фенове на Левски раниха треньори на ЦСКА Българското дерби излезе извън контрол Шокиращи сцени на Левски – ЦСКА Лудост на дербито в София Треньори на ЦСКА ударени от бомбичка и камъни Фенове на Левски целят треньорите на ЦСКА с камъни и бомби Треньори на ЦСКА уцелени от бомбички", "date": "2017.05.01", "title": "ИЗВЪНРЕДНО! Светът в шок от мелетата на стадион \"Васил Левски\""}
{"url": "http://pik.bg/%D1%83%D0%B6%D0%B0%D1%81-%D1%83%D0%B1%D0%B8%D1%85%D0%B0-%D0%BC%D1%8A%D0%B6-%D1%81-%D0%B1%D1%80%D0%B0%D0%B4%D0%B2%D0%B0-%D0%BA%D1%80%D0%B0%D0%B9-%D1%80%D0%B0%D0%B7%D0%B3%D1%80%D0%B0%D0%B4-news653903.html", "text": "55-годишен мъж от село Дянково почина след сбиване със свой съселянин, съобщават от ОДМВР-Разград, цитирани от Дарик. Скандалът между двамата започнал около 17.00 ч. на 28 април и прераснал в бой на ливада западно от селото. Заради стара вражда и неуредени взаимоотношения, 53-годишният Б.Х. нанесъл удари с брадва по главата на Ю.М. Пострадалият бил откаран в МБАЛ-Разград, където впоследствие починал. За случая е уведомена Окръжна прокуратура-Разград. По случая е образувано досъдебно производство. Днес от Окръжен съд-Разград е взета постоянна мярка „задържане под стража“ – съобщи наблюдаващият прокурор Емилиян Грънчаров. Задържаният не е давал обяснения пред разследващите.", "date": "2017.05.01", "title": "УЖАС! Убиха мъж с брадва край Разград"}
{"url": "http://pik.bg/%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BF%D0%B0%D0%B4%D0%BD%D0%B0-%D1%81-%D0%B5%D0%B4%D0%BD%D0%BE-%D0%BC%D1%8F%D1%81%D1%82%D0%BE-%D0%B2-%D1%80%D0%B0%D0%BD%D0%B3%D0%BB%D0%B8%D1%81%D1%82%D0%B0%D1%82%D0%B0-news653899.html", "text": "Тази седмица Григор Димитров падна с едно място в световна ранглиста на Асоциацията на професионалните тенисисти. Димитров сега заема 13-та позиция с 2820 точки, тъй като беше изпреварен от Томаш Бердих от Чехия, който има 2870 точки. В топ 10 няма промени. Начело на класацията е Анди Мъри (11,870), следван от Новак Джокович (8,085) и Стан Вавринка (5,695). Роджър Федерер е на четвърта позиция (5,125), а след него на пето място е Рафаел Надал (4,735).", "date": "2017.05.01", "title": "Григор Димитров падна с едно място в ранглистата"}
{"url": "http://pik.bg/%D0%B3%D0%B0%D0%B2%D1%80%D0%B0-%D0%BB%D0%B8%D0%BA%D1%8A%D1%82-%D0%BD%D0%B0-%D0%B3%D0%B5%D0%BE%D1%80%D0%B3%D0%B8-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%81%D0%B5-%D0%BF%D0%BE%D1%8F%D0%B2%D0%B8-%D0%BD%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BA%D0%BE%D0%BC%D1%83%D0%BD%D0%B8%D0%B7%D0%BC%D0%B0-news653904.html", "text": "Ликът на бившия лидер на комунистическата партия и Коминтерна Георги Димитров се появи на паметника на жертвите на комунизма в Бургас. Провокацията е извършена снощи, явно е добре подготвена, защото е използван макет, с който е изрисуван портрета на Вожда, съобщава \"Флагман\". Бургазлии с демократични убеждения останаха потресени от гаврата. Те са категорични, че това е подигравка с паметта на 299-те наши съграждани, които са репресирани и убити от режима, признат за престъпен през 2000 година. Припомняме, че паметникът бе изграден по инициатива на СДС и Съюза на репресираните в Бургас.  Дълги години те се бореха, за да се направи монумент, който да почита загиналите заради политическите си възгледи наши съграждани. Паметникът бе открит преди по-малко от два месеца и веднага стана обект на провокация.", "date": "2017.05.01", "title": "ГАВРА! Ликът на Георги Димитров се появи на паметник на жертвите на комунизма"}
{"url": "http://pik.bg/13-%D1%85%D0%B8%D0%BB%D1%8F%D0%B4%D0%B8-%D0%BF%D0%BE%D0%B4-%D0%BD%D0%BE%D0%B6%D0%B0-%D0%B7%D0%B0-%D0%BF%D1%80%D0%B5%D0%B2%D0%B8%D1%88%D0%B5%D0%BD%D0%B0-%D1%81%D0%BA%D0%BE%D1%80%D0%BE%D1%81%D1%82-%D1%81%D0%B0%D0%BC%D0%BE-%D0%B7%D0%B0-%D1%81%D0%B5%D0%B4%D0%BC%D0%B8%D1%86%D0%B0-news653896.html", "text": "са установени при операция на TISPOL в периода от 17 до 23 април. Това съобщиха от пресцентъра на МВР. Операцията е проведена на територията на на службите на \"Пътна полиция\". Целта е била засилени проверки за нарушения на скоростта. От полицията уточняват, че при аналогична операция 12 души са задържани за притежание на наркотици. Установен е един обявен за издирване. Органите на реда Те са свързани основно с шофиране в пияно състояние и в срок на наложени наказания по административен ред. Общо 12 909 случая на шофиране с превишена скорост всички страни членки на Европейската мрежа миналата година са били засечени 13 557 нарушения. отчитат 47 други криминални престъпления.", "date": "2017.05.01", "title": "13 хиляди под ножа за превишена скорост само за седмица"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%82%D0%B0%D0%BA%D1%81%D0%B8-%D0%B8%D0%B7%D0%B3%D0%BE%D1%80%D1%8F-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news653906.html", "text": "Таксиметров автомобил е изгорял на ул. „Болнична“ в Пазарджик, съобщава Фокус, като се позовава на очевидец. От огъня е засегната и друга кола, паркирана в съседство. Инцидентът е станал около 02.30 часа. По думите на очевидеца огънят е тръгнал от една от гумите на таксиметровия автомобил.", "date": "2017.05.01", "title": "ИНЦИДЕНТ! Такси изгоря в Пазарджик"}
{"url": "http://pik.bg/%D0%BF%D0%BE%D1%82%D0%B2%D1%8A%D1%80%D0%B4%D0%B5%D0%BD%D0%BE-%D0%B2%D0%B0%D0%BB-%D0%BA%D0%B8%D0%BB%D0%BC%D1%8A%D1%80-%D1%81%D0%B5-%D0%B1%D0%BE%D1%80%D0%B8%D0%BB-%D1%81-%D1%80%D0%B0%D0%BA-news653907.html", "text": "Американският актьор Вал Килмър потвърди достоверността на информацията, че страда от раково заболяване, пише сп. \"Пийпъл\", цитирано от ТАСС. Журналист от изданието задава въпрос на Вал - \"От доста време Майкъл Дъглас твърди, че страдате от терминална фаза на рак. За какво става дума?\" Килмър отговаря, че очевидно холивудският ветеран е искал да му помогне, тъй като медиите започнаха да се питат къде е изчезнал напоследък. \"Лекувах се от рак, потвърди Вал. Трудно ми беше да общувам с журналисти. Езикът ми беше подпухнал, въпреки лечението. Гласът ми звучеше необичайно!\" През месец октомври миналата година Майкъл Дъглас, който по-рано беше диагностициран с рак на гърлото, заяви в Лондон, че и Вал Килмър страда от същото заболяване. \"Ситуацията му него не е много добра\", довери холивудската легенда. Тогава възникнаха множество спекулации, че Килмър е на смъртно легло. Актьорът на свой ред се опита да опровергае тези слухове и сега твърди, че е здрав. Американският актьор Вал Килмър потвърди достоверността на информацията, че страда от раково заболяване, пише сп. \"Пийпъл\", цитирано от ТАСС. Журналист от изданието задава въпрос на Вал - \"От доста време Майкъл Дъглас твърди, че страдате от терминална фаза на рак. За какво става дума?\" Килмър отговаря, че очевидно холивудският ветеран е искал да му помогне, тъй като медиите започнаха да се питат къде е изчезнал напоследък. \"Лекувах се от рак, потвърди Вал. Трудно ми беше да общувам с журналисти. Езикът ми беше подпухнал, въпреки лечението. Гласът ми звучеше необичайно!\" През месец октомври миналата година Майкъл Дъглас, който по-рано беше диагностициран с рак на гърлото, заяви в Лондон, че и Вал Килмър страда от същото заболяване. \"Ситуацията му него не е много добра\", довери холивудската легенда. Тогава възникнаха множество спекулации, че Килмър е на смъртно легло. Актьорът на свой ред се опита да опровергае тези слухове и сега твърди, че е здрав.", "date": "2017.05.01", "title": "Потвърдено! Вал Килмър се борил с рак"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%80%D0%B0%D0%B4%D0%B5%D0%B2-%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B5%D0%B4%D0%BD%D0%B0%D0%BA%D0%B2%D0%B8-%D0%BA%D0%BE%D1%81%D1%82%D1%8E%D0%BC%D0%B8---%D0%BE%D1%82%D1%86%D0%B5%D0%BF%D0%B8%D1%85%D0%B0-%D1%86%D1%8F%D0%BB-%D0%B7%D0%B0%D0%B2%D0%BE%D0%B4-%D0%B7%D0%B0%D1%80%D0%B0%D0%B4%D0%B8-%D0%BF%D0%B0%D0%BD-news653901.html", "text": "Първите мъже в държавата носят костюми от една и съща българска марка, научи ексклузивно ПИК. Лидерът на ГЕРБ и бъдещ премиер за трети път Бойко Борисов и президентът Румен Радев може да имат различия по много въпроси, но когато става дума за облеклото си, се доверяват на родна фирма, от която лично подбирали дрехите си. Това разкриват пред медията ни работещи в предприятието, които станали свидетели на посещение на държавния глава там преди дни. Президентът се появил с цяла кохорта охрана от НСО направо във фабриката за мъжка мода, където се намирал и централният офис на ръководството. Посещението му било неочаквано, тъй като минути преди да дойде, началниците панически обявили високата визита и забранили на персонала за напуска работните помещения, за да не се създава излишен шум и интерес около Радев. \"Неочаквано влезе бригадирката на смяната и каза никой да не напуска цеха и да не се разхожда по коридорите в рамките на един час. Щял да идва президентът и от охраната му настоявали да има строги мерки за сигурност. Трябва да бъде изчистен от хора пътя до залата с платовете\", разкриват шивачки. По думите им до президента била допусната само директорката на фирмата и двама моделиери. Практиката клиентите да избират сами платовете си от многобройните мостри не била изненадваща, защото предприятието се зареждало със специални поръчкови тъкани директно от Италия, произведени специално за родната модна марка. Затова дори ВИП клиентите идвали на място да огледат наличния избор, да посочат желаните материи и след това да им вземат мерки и да им ушият костюми по поръчка. Досега обаче никой от работещите не помни да е наставала такава суматоха около посещението на високополставен клиент. Многократно в завода идвал на крака и Бойко Борисов, но той съвсем не създавал подобна истерия около личността си, а точно обратното - поздравявал персонала и се здрависвал свойски, без да притеснява от любопитството на шивачките. Освен това той далеч не бил толкова претенциозен и се доверявал напълно на работещите там дизайнери. Докато президентът Радев се оказал доста суетен и прекарал повече от час само в избор на платове, а още толкова на кройки. Държавният глава, който реши да свали униформата на летец, и за сефте носи цивилни дрехи ежедневно, изпипвал нещата в детайли. \"Имали сме случаи, когато готов костюм се връща няколко пъти за поправка. Когато идва на проби, а той го прави доста често тук на място настава истински ужас\", разказват шивачки. Никоя от тях не е виждала лично Радев, а получавали нареждания от моделиерите. Чували обаче, че и първата дама Деси Радева се меси доста в избора на мъжа си и има не по-малко претенции за вида му от самия него. \"Всеки път като дойде, настава ужас. Ето и в петък ни съсипа обедната почивка, тъй като забраниха да излизаме. За капак дори едно \"мерси\" не казва. Борисов не веднъж е идвал да ни поздравява за добрата работа. Този обаче е все едно папата\", възмущават се шивачките.", "date": "2017.05.01", "title": "ЕКСКЛУЗИВНО И САМО В ПИК! Радев и Борисов с еднакви костюми - отцепиха цял завод заради панталоните на президента"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B3%D0%BE%D1%81%D0%BF%D0%BE%D0%B4%D0%B0-8-%D0%B6%D0%B5%D1%81%D1%82%D0%B0-%D0%BA%D0%BE%D0%B8%D1%82%D0%BE-%D1%80%D0%B0%D0%B7%D1%82%D0%B0%D0%BF%D1%8F%D1%82-%D0%B6%D0%B5%D0%BD%D0%B8%D1%82%D0%B5-news653876.html", "text": "Модерните момичета вярват, че учтивите мъже съществуват само в книгите и филмите. Но искаме да ви кажем, че не е точно така. Все още има джентълмени в света. Не се съмняваме, че и днес има истински герои сред мъжете, които карат женските сърца да туптят учестено. Ето 8-те неща, които превръщат мъжа в Чаровния принц. Мъж, който не е твърде мързелив да излезе от колата и да отвори вратата на дамата си, определено показва добро възпитание. Важно е той да знае, че неговата дама се чувства сигурна и й е комфортно. Всяко момиче цени този жест, който на пръв поглед изглежда незначителен. Всеки знае, че пътят към сърцето на мъже минава през стомаха. Без значение колко е банално това, то е истина. Ако мъжът запази последната хапка от храната за жената, това означава, че той се грижи за нея и я обича искрено. Доверете ни се, това е важно. Ако мъжът се интересува истински от бебешки снимки, забавни истории за роднините и сам избира да прекарва време с родителите на партньорката си, вместо да отиде да играе футбол с приятелите си, значи той е човекът. Дори малките жестове към семейството показват, че вашият партньор ви обича и ви цени, както и близките ви, защото семейството е най-важното нещо за всеки човек. Истинският джентълмен знае, че ако не представи момичето на приятел, който срещне случайно на улицата, то момичето ще се чувства нежелано. Добре възпитаният мъж няма да позволи на такова нещо да се случи, защото той се грижи за дамата си и иска тя да се чувства удобно. Днешните принцове нямат нужда от специален повод, за да подарят цветя на любимата. Това може да се случи в един случаен ден, след като се прибира от работа и забележи кокетен цветарски магазин по пътя. Мъже, спомнете си за любимата и й купете дори малък, но красив букет, за да я накарате да засияе от любов. Това е малък жест, който всяко момиче ще забележи. Момичетата забелязват, когато мъжът избере да върви от външната страна на тротоара, за да я защити от непредвидими ситуации със сериозни последствия. Без съмнение, това е жест на истински джентълмен. Ако един мъж изразява чувствата си като нежно я целува по челото, означава, че той е силно привлечен от жената. Това кара жената да усеща любовта и грижата на мъжа. Разбира се, жената и сама може да се облече, но това не е въпрос на способности. Добре възпитаният мъж винаги държи палтото на жената, когато е студено, пише \"Факти.бг\".", "date": "2017.05.01", "title": "ВНИМАНИЕ, ГОСПОДА! 8 жеста, които разтапят жените"}
{"url": "http://pik.bg/%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D0%BF%D0%BE%D0%B2%D0%B4%D0%B8%D0%B3%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%B4%D1%83%D1%85-%D1%80%D0%BE%D0%B4%D0%B8%D0%BD%D0%B0%D1%82%D0%B0-%D0%B5-%D0%B2-%D0%B7%D0%B5%D0%BC%D1%8F%D1%82%D0%B0-%D0%B8-%D0%B2-%D0%BA%D1%80%D1%8A%D0%B2%D1%82%D0%B0-%D0%BD%D0%B8-news653912.html", "text": "прессекретариата на държавния глава. Призвани сме да предадем делото на българските герои и националния дух на децата ни. Родината е в земята и в кръвта ни, но и в нашата съвест, в нашата отговорност за бъдещето. Това заяви вицепрезидентът Илияна Йотова по повод 141 години от Априлското въстание в Копривщица, съобщиха от „Днес ние живеем в сбъдната мечта на българските революционери – като един народ в една държава. Но героите искаха още повече – обединение, сила, ценности и идеали. Дали го изпълнихме? Разделени сме, а обединението ни е нужно повече от всякога, лутаме се в каузите, а ни трябва посока. Ценностите не са модерни, а имаме болезнена нужда от честност, чистота и порядъчност. Имаме език, вяра, свобода, народ, правова държава, но те не са ни дадени веднъж завинаги, битката за тях е всеки ден”, каза още българският вицепрезидент. По думите на Илияна Йотова българските революционери са имали смелостта да накарат цял свят да се обърне към нашия народ, да покажат, че заслужаваме своята независимост и имаме своето място заедно с всички други народи в Европа. „Тази решителност днес ни е повече от необходима и такива хора днес ни трябват – безсребърници, родолюбци и истински водачи. Не можем да търсим националната си гордост само в миналото”, подчерта вицепрезидентът . Според Илияна Йотова в 21 век предизвикателствата са нови, но не по-малко тревожни. „Наш дълг е гласът ни да се чува, да имаме големи цели, да вярваме и показваме, че не сме периферия, а страна с позиции, които трябва да се зачитат и уважават. Някога искахме Европа да погледне към нас, сега сме част от тази Европа, взимаме решения наравно с другите и сме залог за мир и стабилност”, каза българският вицепрезидент. По време на посещението си в Копривщица Илияна Йотова поднесе цветя на гроба на Тодор Каблешков и изгледа спектакъла „Първата пушка” – възстановка на епизоди от Априлското въстание с участието на над 200 самодейци.", "date": "2017.05.01", "title": "Илияна Йотова повдига българския дух: Родината е в земята и в кръвта ни"}
{"url": "http://pik.bg/%D0%BC%D0%B0%D1%80%D0%B8%D0%BD-%D0%BB%D1%8C%D0%BE-%D0%BF%D0%B5%D0%BD-%D0%BF%D0%BE%D0%B8%D1%81%D0%BA%D0%B0-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B0-%D0%BD%D0%B0-%D0%B5%D1%81-%D1%82%D0%B0%D0%B7%D0%B8-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D1%81%D1%82%D1%80%D1%83%D0%BA%D1%82%D1%83%D1%80%D0%B0-%D0%BD%D0%B0%D0%BF%D1%8A%D0%BB%D0%BD%D0%BE-%D1%81%D0%B5-%D0%B5-%D0%BE%D1%82%D0%BA%D0%BB%D0%BE%D0%BD%D0%B8%D0%BB%D0%B0-%D0%BE-news653908.html", "text": "\"Аз съм европейка, но не искам тази политическа структура, която се нарича Евросъюз и която напълно се е отклонила от курса. Тогава бихме могли да й намерим ново име - на тази нова Европа на нациите и сътрудничеството... Например, Европейски алианс, който би позволил на страните да се обединят в проекти, които не противоречат на националните им интереси, защото основният проблем на ЕС е именно това, че той стана на практика тоталитарен\", заявява Льо Пен. Кандидат-президентът на Франция от партията \"Народен фронт\" Марин Льо Пен заяви пред радиостанция Europe 1, че иска да смени Евросъюза с \"Европейски алианс на свободните и суверенни държави\"", "date": "2017.05.01", "title": "Марин Льо Пен поиска алтернатива на ЕС: Тази политическа структура напълно се е отклонила от курса!"}
{"url": "http://pik.bg/%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%B5%D1%81-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D1%80%D0%B5%D1%84%D0%BE%D1%80%D0%BC%D0%B8%D1%80%D0%B0-%D0%B8%D0%BD%D0%B0%D1%87%D0%B5-%D1%89%D0%B5-%D0%BF%D0%BE%D1%81%D0%BB%D0%B5%D0%B4%D0%B2%D0%B0-%D1%84%D1%80%D0%B5%D0%BA%D0%B7%D0%B8%D1%82-news653888.html", "text": "Водещият кандидат за президент на Франция Еманюел Макрон заяви за Би Би Си, че Европейският съюз трябва да се реформира, иначе ще бъде изправен пред перспективата за Фрекзит, съобщава БТА. Проевропейският центрист направи изявлението в последната седмица на кампанията преди балотажа на 7 май, на който ще премери сили с крайнодясната кандидатка и евроскептичка Марин льо Пен. Льо Пен се възползва от антиевропейските настроения и обеща референдум за членството на Франция в ЕС. Тя спечели подкрепата на населението в земеделските и бившите индустриални райони с обещанието да върне контрола на Франция над границите й и да прекрати имиграцията. \"Аз съм проевропеец и постоянно защитавам по време на кампанията си европейската идея и европейската политика, защото вярвам, че те са много важни за френския народ и за мястото на страната ни в глобализацията\", заяви Макрон пред Би Би Си. \"Но същевременно трябва да погледнем истината в очите, да се вслушаме в хората и в това, че те са изключително гневни днес и нетърпеливи, ЕС не бива да продължава да функционира по този начин.\" Макрон добави, че ако бъде избран за президент, една от задачите му ще бъде дълбокото реформиране на ЕС и на европейския проект. Ако позволим ЕС да продължи да функционира както сега, би било \"предателство\", подчерта той. По-късно днес Макрон и съперничката му Льо Пен ще говорят на митинги в Париж. Очакват се и традиционните първомайски демонстрации. Профсъюзите ще призоват членовете си да не допуснат Марин льо Пен до Елисейския дворец, а основателят на Националния фронт Жан-Мари льо Пен, когото неговата дъщеря изключи от партията, ще поведе поход от статуята на Жана д'Арк.", "date": "2017.05.01", "title": "Еманюел Макрон: ЕС трябва да се реформира, иначе ще последва Фрекзит"}
{"url": "http://pik.bg/%D0%BC%D0%BD%D0%BE%D0%B3%D0%BE-%D0%BE%D1%80%D1%8A%D0%B6%D0%B8%D0%B5-%D1%82%D1%83%D1%80%D1%86%D0%B8%D1%8F-%D0%B8-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-%D0%B3%D0%BE%D1%82%D0%B2%D1%8F%D1%82-%D0%B2%D0%BE%D0%B5%D0%BD%D0%BD%D0%BE-%D1%83%D1%87%D0%B5%D0%BD%D0%B8%D0%B5-news653909.html", "text": "Турските и азербайджанските въоръжени сили започнаха съвместни тактически военни учения, съобщава Министерството на отбраната на Азербайджан, цитирано от Фокус. Основната цел на ученията е да се подобри координацията и обменянето на опит между въоръжените сили на двете страни. Според програмата ученията ще продължат до пети май.", "date": "2017.05.01", "title": "МНОГО ОРЪЖИЕ! Турция и Азербайджан готвят военно учение"}
{"url": "http://pik.bg/%D0%BE%D1%81%D0%B5%D0%BC-%D0%B4%D0%B5%D1%86%D0%B0-%D0%BF%D1%80%D0%B8%D0%B5%D1%85%D0%B0-%D1%85%D1%80%D0%B8%D1%81%D1%82%D0%B8%D1%8F%D0%BD%D1%81%D0%BA%D0%B0%D1%82%D0%B0-%D0%B2%D1%8F%D1%80%D0%B0-%D0%B2-%D1%81%D1%82%D0%B0%D1%80%D0%BE%D0%BF%D1%80%D0%B5%D1%81%D1%82%D0%BE%D0%BB%D0%BD%D0%B0-%D0%BF%D0%BB%D0%B8%D1%81%D0%BA%D0%B0-news653910.html", "text": "Масово Свето Кръщение извършиха отец Андрей и отец Димчо в Плиска, на което бяха покръстени 8 деца – Нина, Симеон, Миа, Петър, Данаил, Ангел, Ивайло и най-малкият Борис – на една годинка, съобщава топновини. Въвеждането в светото тайнство на православието се извърши в Голямата базилика в Плиска. Ритуалът по масовото кръщене се извършва за четвърта поредна година и е по повод 1 152 години от покръстването на българите и 1 110 години от успението на Св. цар Борис І Михаил-Покръстителят. Родители и близки на децата, които днес приеха християнската вяра, бяха дошли по-рано на светото за християните място, за да си направят снимки. По-възрастните с вълнение обясняваха на внуците си, че именно от първата българска столица Плиска започва покръстването на българите. Младите християни получиха като подарък от община Каспичан сребърно кръстче, грамота и икона, дарена им от проф. Божидар Димитров. Малки икони на различни светци подари проф. Божидар Димитров на младите християни. Община Каспичан подари на децата сребърно кръстче, бурканче с мед и грамота. Сред гостите на масовата кръщавка бяха народните представители Димитър Александров, д-р Румен Генов, проф. Божидар Димитров, Димитър Димитров, кмет на община Ветрино, Асоциацията на българите по света, Иван Боримечко, създател на театъра на бесарабските българи „Смешен петък“ и Михаела Чокани, представител на българите в Румъния. Организатори на тържествата са община Каспичан, кметство Плиска, Дворът на кирилицата, с партньорството на Асоциацията на българите по света. Програмата на тържествата продължи с открит урок по родолюбие в културно-историческия комплекс „Двора на кирилицата“ в Плиска. Вечерта читалище „Просвета 1911“ в Плиска театър „Смешен петък“ ще представи постановката Република Молдова. Честванията ще продължат и утре със Света литургия в храм „Св. Цар Борис Михаил“ в Плиска, която ще бъде отслужена от Варненския и Великопреславски митрополит Йоан. По-късно в Двора на кирилицата ученици ще се мерят знания за Първата българска държава, които ще бъдат оценява от жури. Ще бъде осветен и изграденият паметник на Цар Борис I.", "date": "2017.05.01", "title": "Осем деца приеха християнската вяра в старопрестолна Плиска"}
{"url": "http://pik.bg/%D0%B0%D0%BD%D1%82%D1%8A%D0%BD%D0%B8-%D0%B4%D0%B6%D0%BE%D1%88%D1%83%D0%B0-%D1%80%D0%B5%D0%B2%D0%B0%D0%BD%D1%88-%D1%81-%D0%BA%D0%BB%D0%B8%D1%87%D0%BA%D0%BE-%D0%B4%D0%B0%D0%B2%D0%B0%D0%B9%D1%82%D0%B5-%D0%B4%D0%B0-%D0%B3%D0%BE-%D0%BF%D1%80%D0%B0%D0%B2%D0%B8%D0%BC-news653915.html", "text": "Новият световен шампион по бокс в тежка категория Антъни Джошуа е готов да даде реванш на украинеца Владимир Кличко. Британецът детронира Кличко, като го победи с технически нокаут в 11-ия рунд на мача за титлата на \"Уембли\" в събота. \"Няма проблем за реванш срещу Кличко. Предполагам, че и самият той го иска. Давайте да го правим. Готов съм да отида където и да е и да спечеля. Не изпитвам напрежение, просто ми харесва да се боксирам. Мач с Фюри? Ако такъв мач би бил интерес за публиката, то с удоволствие ще го направя\", каза Джошуа, цитиран от \"Сън\".", "date": "2017.05.01", "title": "Антъни Джошуа: Реванш с Кличко? Давайте да го правим"}
{"url": "http://pik.bg/%D0%B0%D0%B4%D1%8A%D1%82-%D0%B2-%D0%BD%D0%B5%D0%B1%D0%B5%D1%82%D0%BE-800-%D0%BC%D0%B5%D1%82%D1%80%D0%B0-%D0%B1%D0%B8%D0%BB%D0%B0-%D0%B2%D1%8A%D0%B7%D0%B4%D1%83%D1%88%D0%BD%D0%B0%D1%82%D0%B0-%D1%8F%D0%BC%D0%B0-%D0%B2-%D0%BA%D0%BE%D1%8F%D1%82%D0%BE-%D0%BF%D0%BE%D0%BF%D0%B0%D0%B4%D0%BD%D0%B0%D0%BB-%D1%81%D0%B0%D0%BC%D0%BE%D0%BB%D0%B5%D1%82%D1%8A%D1%82-%D0%BD%D0%B0-%D0%B0%D0%B5%D1%80%D0%BE%D1%84%D0%BB%D0%BE%D1%82-news653895.html", "text": "Преди инцидента ситуацията в самолета била спокойна. Боингът се е намирал в хоризонтален полет, а таблото \"Пристегнете коланите\" е било изключено. 40 минути преди кацането обаче самолетът попаднал във въздушна яма, заради което се наложило и извънредно кацане. На летището в Бангкок самолетът е бил посрещнат от линейки и екипи спешни медици. До момента се съобщава за 25 пострадали и двама души, които са били откарани в болница за операция. Самолетът, изпълняващ полет Москва - Бангкок на авиокомпанията \"Аерофлот\", който попадна в страшна турбуленция, е пропадал в 800-метрова въздушна яма. Вертикалната скорост, с която падала въздушната машина, била 15 метра в секунда, съобщава \"Лайф.ру\". В резултат на адската турбуленция пътниците са получили наранявания и различни травми. От авиокомпанията опровергават първоначалните съобщения, че няколко пътници са били с травми на гръбначния стълб.", "date": "2017.05.01", "title": "АДЪТ В НЕБЕТО! 800 метра била въздушната яма, в която попаднал самолетът на \"Аерофлот\""}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B7%D0%B0%D0%BB%D0%B8%D0%B2%D0%B0-%D0%BD%D0%B8-%D0%B2%D1%8A%D0%BB%D0%BD%D0%B0-%D1%84%D0%B0%D0%BB%D1%88%D0%B8%D0%B2%D0%B8-%D0%BC%D0%B5%D0%B9%D0%BB%D0%B8-news653874.html", "text": "Фалшиви имейли с вируси се разпространяват от името на НАП. Съобщенията съдържат измислена информация за промени в регламента за подаване на данъчни декларации. Към имейлите е прикачен zip файл с име \"известие\", който съдържа вируси. Подателят на съобщенията е описан като НАП, но адресът е с японско окончание. Текстът на фалшивите спам съобщения е: \"Уважаеми госпожи и господа, Национална агенция по приходите (НАП) напомня за промени в регламента и периодите за подаване на декларации в НАП. Необходимо е да се запознаете с нововъведенията с цел спазване на всички срокове. Напомняме, че в случай на данъчно задължено лице, което не подаде декларация по този Закон, не я подаде в срок, не посочи или невярно посочи данни или обстоятелства, водещи до определяне на дължимия данък в по-малък размер или до неоснователно намаляване, преотстъпване или освобождаване от данък, се наказва с имуществена санкция в размер от 500 до 3000 лв. При повторно нарушение имуществената санкция е в размер от 1000 до 6000. Внимание! Всички подробности касаещи изменения на регламента и сроковете ще намерите в прикачения файл. Национална агенция за приходите.\"", "date": "2017.05.01", "title": "ВНИМАНИЕ! Залива ни вълна фалшиви мейли"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D1%80%D0%B0%D0%B7%D0%BF%D1%80%D1%8A%D1%81%D0%BD%D0%B0-%D1%81%D1%8A%D1%81-%D1%81%D1%8A%D0%BB%D0%B7%D0%BE%D1%82%D0%B2%D0%BE%D1%80%D0%B5%D0%BD-%D0%B3%D0%B0%D0%B7-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%B2-%D0%B4%D0%B5%D0%BD%D1%8F-%D0%BD%D0%B0-%D1%82%D1%80%D1%83%D0%B4%D0%B0-news653873.html", "text": "В понеделник турската полиция е използвала сълзотворен газ, за да разпръсне група протестиращи, които са искали да отпразнуват Деня на труда на площад „Таксим“ в Истанбул, въпреки забраната на властите, предава АФП. Органите на реда са се опитали да попречат на около 200 демонстранти от квартал Гайретепе, в европейската част на града, да стигнат до известия площад.", "date": "2017.05.01", "title": " Полицията в Истанбул разпръсна със сълзотворен газ протестиращи в Деня на труда"}
{"url": "http://pik.bg/%D0%BD%D0%B0%D0%B7%D0%B4%D1%80%D0%B0%D0%B2%D0%B5-%D0%B2-%D1%81%D1%80%D1%8A%D0%B1%D1%81%D0%BA%D0%BE-%D1%81%D0%B5%D0%BB%D0%BE-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0%D1%82-%E2%80%9E%D1%80%D0%B0%D0%BA%D0%B8%D1%8F%D0%B4%D0%B0%E2%80%9D-news653858.html", "text": "Любители на ракията от цяла Европа участваха в 14-ата годишна „Ракияда” в сръбското село Пранджани. Ентусиастите опитаха различни видове ракии, след което се включиха и в състезания. След като пиха големи количества от алкохолната напитка и пяха, участниците трябваше да балансират върху греда. А победителят получи цяла бъчва с ракия.", "date": "2017.05.01", "title": "НАЗДРАВЕ! В сръбско село организират „Ракияда” "}
{"url": "http://pik.bg/%D0%BB%D0%B0%D0%B2%D0%B8%D0%BD%D0%B0-%D1%81%D0%B5-%D1%81%D0%B2%D0%BB%D0%B5%D1%87%D0%B5-%D0%BD%D0%B0-%D0%BC%D0%B5%D1%82%D1%80%D0%B8-%D0%BE%D1%82-%D0%BA%D1%83%D1%80%D0%BE%D1%80%D1%82-%D0%B2-%D1%80%D1%83%D1%81%D0%B8%D1%8F-%D0%B2%D0%B8%D0%B4%D0%B5%D0%BE-news653862.html", "text": "Впечатляващи кадри, заснети в Русия показват как лавина пада изключително близо до ски курорт в Русия. Кадрите са заснети преди седмица от ски инструкторът Олег Кошкарев недалеч от Терскол, най-близкото населено място до връх Елбрус.", "date": "2017.05.01", "title": "Лавина се свлече на метри от курорт в Русия (ВИДЕО)"}
{"url": "http://pik.bg/%D0%B6%D0%B5%D0%B3%D0%B0-%D0%B2%D1%8A%D0%B2-%D0%B2%D0%BB%D0%B0%D1%81%D1%82%D1%82%D0%B0-%D1%89%D0%B5-%D1%81%D0%B8-%D0%BC%D0%B5%D1%80%D1%8F%D1%82-%D0%BB%D0%B8-%D1%80%D0%B0%D0%B4%D0%B5%D0%B2-%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%B0%D0%B3%D0%BE%D0%BD%D0%B8%D1%82%D0%B5-news653863.html", "text": "До броени дни ще осъмнем с ново правителство, стига само да свърши ретроградният Меркурий. Защото у нас политиците четат предсказанията на звездобройци. Както се казва, нова булка - нов късмет. Само че този път нещата ще са доста различни. И то не защото патерицата се казва „Обединени патриоти“ вместо разединени псевдореформатори. А защото пишман президентът от миналия мандат на Борисов го няма. Ирландската пастирка този път е заменена от истински генерал, а не набързо скалъпен и произведен, на когото пагоните му стоят като театрален реквизит. В това отношение се очаква сблъсък не само на пагони, но и на характери. Дали мандатът с Патриотите ще е по-успешен от този с Реформаторите, ще видим. Но Борисов да не забравя, че в лицето на Радев, ако не намери партньор, ще има сериозен противник. И то такъв, който не се огъва пред най-малкия натиск и не хвърля оставка за щяло и нещяло. А както е тръгнало, нищо чудно и от  партията майка да се поопарят с льотчика, дето сами си го избраха.", "date": "2017.05.01", "title": "ЖЕГА ВЪВ ВЛАСТТА! Ще си мерят ли Радев и Борисов пагоните "}
{"url": "http://pik.bg/%D0%B4%D0%B0%D0%B2%D0%B0%D1%82-%D0%BD%D0%BE%D0%B2-%D0%B6%D0%B8%D0%B2%D0%BE%D1%82-%D0%BD%D0%B0-%D1%87%D0%B5%D1%80%D0%BD%D0%BE%D0%B1%D0%B8%D0%BB-news653864.html", "text": "В Чернобилската зона започва изграждането на първата слънчева електроцентрала. Това е съобщил украинският министър-председател Владимир Гройсман, съобщава ТАСС. \"Наскоро чествахме тъжна годишнина от трагедията в Чернобил, но днес ние работим за съживяването на района. Първата стъпка е построяването на соларна централа“, е написал той във „Фейсбук”. На 26 април 1986 г. взрив разруши четвърти реактор на Чернобилската атомна електроцентрала и доведе до най-голямата ядрена катастрофа. Оттогава зона от няколкодесетки километра около централата е необитаема. Проектът за соларната централа ще бъде реализиран в 10-километровата зона южно от авариралия реактор на чернобилската АЕЦ, като ще използва запазените пътища, електропреносна мрежа и жп линии. На 26 април министърът на екологията и природните ресурси Остап Семерак е съобщил, че строежът е за сметка на украински инвеститори. Пускането в експлоатация на първата „зелена“ централа в Чернобил вероятно ще се случи още през първата половина на 2018 г. Семерак подчертава, че става въпрос за производство на електроенергия в рамките на 2500 мегавата. „Стойност, която е сравнима с два енергоблока на атомни електроцентрали“, посочва той.", "date": "2017.05.01", "title": "Дават нов живот на Чернобил"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81-%D0%BF%D0%BB%D0%B0%D0%BC%D0%B5%D0%BD%D0%BD%D0%B0-%D1%80%D0%B5%D1%87-%D0%BD%D0%B0-1-%D0%B2%D0%B8-%D0%BC%D0%B0%D0%B9-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news653861.html", "text": "Лидерът на БСП Корнелия Нинова реши да изнесе пламенна реч пред събралата се тълпа по повод деня на труда 1-ви май. Първата социалистка се обърна към привържениците на БСП след речта на Калоян Паргов, който заяви, че всички социалисти ще продължат да се борят за справедливи доходи, за нормални здравословни условия на труд и ще се борят за българските производители и силна икономика. \"131 години проблемите остават нерешени, днес в 21 век съществува нова модерна експлоатация на труд и работа в нечовешки условия. Днес много работници не смеят да вдигнат глас, защото ще загубят и малкото, което имат. Днес ние сме тук хиляди, за да защитим техните права. Няма да предадем тези хора и първата ни стъпка беше и вече имаме комисия, която да се занимава с тези работодатели\". Това заяви Нинова в речта си пред парламента. Тя допълни още, че всички тези несправедливости са следствие, а истинската причина е съществуването на паралелната държава, където някой забогатява на гърба на работещите.", "date": "2017.05.01", "title": "ИЗВЪНРЕДНО В ПИК TV! Корнелия Нинова с пламенна реч на 1-ви май (ОБНОВЕНА)"}
{"url": "http://pik.bg/%D1%83%D0%BD%D0%B8%D0%BA%D1%83%D0%BC-%D0%B4%D0%B6%D0%B8%D0%B3%D0%B8%D1%82-%D0%BC%D0%B5%D1%82%D0%BD%D0%B0-%D0%BA%D0%BE%D0%BB%D0%B0%D1%82%D0%B0-%D1%81%D0%B8-%D0%B2-%D1%80%D0%B5%D0%BA%D0%B0-%D0%B7%D0%B0-%D0%B4%D0%B0-%D1%8F-%D0%BE%D1%85%D0%BB%D0%B0%D0%B4%D0%B8-%D1%81%D0%BD%D0%B8%D0%BC%D0%BA%D0%B8-news653867.html", "text": "Жител на турския град Адана реши да охлади колата си в топлия пролетен ден. Младият мъж обаче избрал най-неочаквания начин за това - метнал возилото си в реката, съобщава \"Миллиет\". \"Пролетта дойде, а колата ми прегря. Доведох я тук, за да я охладя\", обяснил той пред сащисаните полицаи, пристигнали на мястото на инцидента.", "date": "2017.05.01", "title": "УНИКУМ! Джигит метна колата си в река, за да я... охлади (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%BC%D0%B5%D1%82%D1%80%D0%BE%D1%81%D1%82%D0%B0%D0%BD%D1%86%D0%B8%D1%8F-%D0%B2-%D1%81%D0%B0%D0%BD%D0%BA%D1%82-%D0%BF%D0%B5%D1%82%D0%B5%D1%80%D0%B1%D1%83%D1%80%D0%B3-news653865.html", "text": "Метростанцията „Електросила“ в Санкт Петербург е затворена заради оставен предмет, съобщиха служителите от метрото, предава ТАСС. „В 10.09 ч. метростанцията „Електросила“ беше затворена. На платформата има оставен без надзор предмет“, се уточнява в съобщението.", "date": "2017.05.01", "title": "ИЗВЪНРЕДНО! Затвориха метростанция в Санкт Петербург"}
{"url": "http://pik.bg/%D0%B5%D0%BC%D0%B8%D0%BB-%D0%B2%D0%B5%D0%BB%D0%B5%D0%B2-%D0%BA%D0%BE%D0%BA%D0%B0%D0%BB%D0%B0-%D1%81%D0%BB%D0%B0%D0%B1-%D1%86%D1%81%D0%BA%D0%B0-%D1%80%D0%B0%D0%B7%D0%B1%D0%B8-%D0%BC%D0%BD%D0%BE%D0%B3%D0%BE-%D1%81%D0%BB%D0%B0%D0%B1-%D0%BB%D0%B5%D0%B2%D1%81%D0%BA%D0%B8-%D0%BE%D0%B1%D0%B2%D0%B8%D0%BD%D1%8F%D0%B2%D0%B0%D0%BC-%D0%B2%D1%81%D0%B8%D1%87%D0%BA%D0%B8---%D0%BE%D1%82-%D0%BC%D0%B8%D1%82%D0%BE%D0%B2-%D0%B4%D0%BE-%D0%B1%D0%BE%D1%80%D0%B8%D0%BC%D0%B8%D1%80-news653916.html", "text": "Бившият футболист и старши треньор на Левски Емил Велев даде своя коментира за ситуацията при \"сините\". Кокала наблегна на поражението от ЦСКА-София с 0:3. \"Не мисля, че разликата между двата тима е толкова голяма. ЦСКА не е толкова по-добър от Левски. Един слаб ЦСКА победи един много слаб Левски. Причина за загубата? Лоша постановка, лош избор на състав и необходимост от незабавна реакция. Такава обаче не видяхме. Това е градивна критика. Николай Митов няма какво да се сърди. Едно време обръщахме от 0:2 до 3:2, но тогава го правихме с бойци. С опит, рутина. Ами ако беше 0:4 още до почивката? На кого трябваше да се сърдят от спортно-техническото ръководство на клуба тогава? Безобразни решения на всички в тази насока - от треньора чак до спортния директор. Клубът се намира в спортно-техническа криза. Обвинявам за това всички по звената - от Митов до Боримиров. Трябват решения и действия на \"Герена\", сподели Кокала пред \"Топспорт\".", "date": "2017.05.01", "title": "Емил Велев-Кокала: Слаб ЦСКА разби много слаб \"Левски\", обвинявам всички - от Митов до Боримиров"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%88%D0%B5%D1%81%D1%82%D0%B2%D0%B8%D0%B5%D1%82%D0%BE-%D0%BD%D0%B0-%D0%B1%D1%81%D0%BF-%D0%BF%D1%80%D0%B5%D0%B4-%D0%BF%D1%80%D0%BE%D0%B2%D0%B0%D0%BB-%D0%BC%D0%BE%D1%89%D0%BD%D0%B0-%D0%B0%D0%B3%D0%B8%D1%82%D0%BA%D0%B0-%D1%81%D0%BA%D0%B0%D1%87%D0%B0-%D0%BD%D0%B0-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D1%87%D0%B5%D1%80%D0%B2%D0%B5%D0%BD%D0%B8-%D0%B1%D0%BE%D0%BA-news653870.html", "text": "Мощен антипротест се е образувал в центъра на София и опита да спре шествието на социалистите, но бе плътно оградено от кордон полицаи. Голяма агитка скандира \"Червени боклуци\", докато минава лидерът на БСП Корнелия Нинова. Групата развяващи знамето на ЕС е охранявана строго от полицията, за да не се стигне до ескалация на напрежението. От манифеста на социалистите обаче, никой не отговори на обидите и подминаха протеста в пълна тишина на път за Борисовата градина, където традиционни се събират да отбележат празника.", "date": "2017.05.01", "title": "ПЪРВО В ПИК TV! Шествието на БСП пред провал! Мощна агитка скача на социалистите: Червени боклуци! (ОБНОВЕНА)"}
{"url": "http://pik.bg/%D1%83%D0%B6%D0%B0%D1%81-%D0%BA%D1%80%D0%B0%D0%BD-%D1%80%D1%83%D1%85%D0%BD%D0%B0-%D0%B8-%D0%BF%D1%80%D0%B5%D0%BC%D0%B0%D0%B7%D0%B0-%D0%B4%D0%BE-%D1%81%D0%BC%D1%8A%D1%80%D1%82-%D0%BF%D0%B5%D1%82%D0%B8%D0%BC%D0%B0-news653869.html", "text": "Кран падна на пристанище в Южна Корея и премаза до смърт петима души, а още 12 бяха ранени. Какот съобщават южнокорейските медии, пострадалите са откарани в болница с различни травми. По думите на спасителите, броят на жертвите може да нарасне предвид факта, че под крана може да има затиснати още хора. Причините за тежкия инцидент се изясняват.", "date": "2017.05.01", "title": "УЖАС! Кран рухна и премаза до смърт петима"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BD%D1%81%D0%B1-%D0%B2%D0%B7%D0%B5-%D0%BD%D0%B0-%D0%BC%D1%83%D1%88%D0%BA%D0%B0-%D0%BC%D0%BE%D0%B4%D0%B5%D1%80%D0%BD%D0%BE%D1%82%D0%BE-%D1%80%D0%BE%D0%B1%D1%81%D1%82%D0%B2%D0%BE-%D0%BD%D0%B0%D0%B2%D1%80%D1%8A%D1%85-%D0%BF%D1%80%D0%B0%D0%B7%D0%BD%D0%B8%D0%BA%D0%B0-%D1%81%D0%B8-news653898.html", "text": "КНСБ чества празника на организацията си със събитие, което се проведе в градинката до НДК. Синдикалистите подхващат битка с \"модерното рабство\" и слагат във фокуса на вниманието си заплатите на хората на наемния труд и работодателите, които нарушават правата им. Синдикатът на Пламен Димитров отбеляза отделно от БСП деня на трудещите се. Столетницата събра хората си пред Народното събрание половин час по-рано и по традиция се отправи към Борисовата градина.", "date": "2017.05.01", "title": "ИЗВЪНРЕДНО В ПИК TV! КНСБ взе на мушка \"модерното робство\" навръх празника си"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B3%D1%80%D0%B8%D0%B3%D0%BE%D1%80-%D0%B7%D0%B4%D1%80%D0%B0%D0%B2%D0%BA%D0%BE%D0%B2-%D0%BF%D0%BE%D0%B5%D0%BC%D0%B0-%D0%B0%D0%B3%D0%B5%D0%BD%D1%86%D0%B8%D1%8F-%E2%80%9E%D0%BC%D0%B8%D1%82%D0%BD%D0%B8%D1%86%D0%B8%E2%80%9D-%D0%B3%D0%B5%D1%80%D0%B1%D0%B0%D0%B4%D0%B6%D0%B8%D0%B8-%D0%BD%D0%BE%D0%BC%D0%B8%D0%BD%D0%B8%D1%80%D0%B0%D0%BB%D0%B8-%D0%B1%D0%BE%D1%80%D0%B5%D1%86%D0%B0-%D1%81%D1%80%D0%B5%D1%89%D1%83-%D0%BC%D0%B0%D1%84%D0%B8-news653852.html", "text": "Рулетката за министерските кресла продължава да се върти. Както първо ПИК съобщи преди минути, окончателният списък ще стане ясен в сряда. Интрига обаче има и в други сектори на властта, тъй като Агенция \"Митници\" също скоро ще си има нов шеф и вече имало няколко номинации, разкриха наши източници. Сред тях е и това на Григор Здравков, който от години се бори и разкрива афери и далавери в сектора и громи контрабандата. Другото име, което се спрягало за евентуален началник на митниците, е това на бившия главен секретар Георги Костов. Той бе освободен след чутовен скандал от служебния вътрешен министър Пламен Узунов. Тогава Костов заяви, че ще си търси правата в съда, защото според него е освободен неправомерно, а от ГЕРБ заявиха, че това е погрешна стъпка в решението на временното правителство. Прокуратурата пък отказа да образува разследване по казуса на бившия главен секретар, а според наши източници той не само се ползвал с големи симпатии в редиците на ГЕРБ, но това можело да бъде и компенсация за очернения му имидж. Здравков бил номинират от хора в ГЕРБ, тъй като освен публичен борец с мафията в митниците, има и опит - той е човек от системата, бивш митнически служител и учредител на гражданското сдружение Българска легия „Антимафия“. От години нейната  цел е да противодейства на корупцията и корупционните практики в държавните институции. Според млади хора от най-голямата политическа сила у нас именно човек като Здравков можел да изчисти името на агенцията, която от години е под прицела на прокуратурата.", "date": "2017.05.01", "title": "ПЪРВО В ПИК! Григор Здравков поема Агенция „Митници”? Гербаджии номинирали бореца срещу мафията"}
{"url": "http://pik.bg/%D1%81%D0%BC%D1%8A%D1%80%D1%82-%D0%BD%D0%B0-%D0%BF%D1%8A%D1%82%D1%8F-%D0%B6%D0%B5%D0%BD%D0%B0-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B2%D0%B5%D1%81%D0%B5%D0%BB%D0%B8%D0%BD%D0%BE%D0%B2%D0%BE-news653875.html", "text": "40-годишна жена е загинала при пътен инцидент край село Веселиново преди ден. Това съобщиха от ОДМВР - Шумен. Произшествието възникнало около 5.00 часа. Водач на лек автомобил Опел “Вектра” с варненска регистрация, който се движил от Веселиново към гр. Смядово загубил контрол над автомобила. На ляв завой водачът с инициали В. А. (на 40 г.) от Варна навлязъл пътно платно за насрещно движение и се блъснал в идващия товарен автомобил с молдовска регистрация. 40-годишна жена от Варна, която пътувала на задната седалка в автомобила, е починала. В автомобила на предната седалка пътувал и мъж с инициали С. А. (на 42 г.), също от Варна. Водачът и пътникът са откарани за преглед в МБАЛ - Шумен. На С. А. е установена фрактура на лява предмишница, В. А. бил без сериозни наранявания. Водачите В. А. (на 40 г.) и П. Е. (на 53 г.) от Молдова са правоспособни, тествани са за алкохол, наличие не е установено. Образувано е досъдебно производство.", "date": "2017.05.01", "title": "СМЪРТ НА ПЪТЯ! Жена загина при тежка катастрофа край Веселиново"}
{"url": "http://pik.bg/%D0%B1%D0%BE%D0%BB%D0%BA%D0%B0-%D0%BD%D0%B5-%D0%B8%D1%81%D0%BA%D0%B0%D0%BC-%D0%B4%D0%B0-%D0%B1%D1%83%D0%B4%D1%8F-%D1%83-%D0%B2%D0%B0%D1%81-%D1%81%D1%8A%D0%B6%D0%B0%D0%BB%D0%B5%D0%BD%D0%B8%D0%B5-%D0%B7%D0%B0%D1%82%D0%B2%D0%B0%D1%80%D1%8F%D0%BC-%D0%BE%D1%87%D0%B8-%D0%B8-%D0%B2%D0%B8-%D0%BC%D0%BE%D0%BB%D1%8F-%D0%B7%D0%B0-%D0%BF%D0%BE%D0%BC%D0%BE%D1%89-news653879.html", "text": "Като повечето млади хора, моят 24-годишен син, Данчо, желае да започне да гради кариера и да реализира мечтите си, но за съжаление едно от най-коварните заболявания - рак се настани в дома ни и преобърна живота ни. Това написа една майка, която иска да види отново сина си здрав. Ето какво споделя още тя: Диагнозата му е е ходжкинов лимфом трети стадий, за която турската клиника „Anadolu Johns Hopkins Medicine” ни даде шансове за излекуване. Шокът беше голям за нас, последваха дни и нощи изпълнени с ужасни страхове и сълзи, но въпреки това, с помощта на познати и непознати добри хора, успяхме да съберем сумата от 50 000 лв. и Данчо мина курс на лечение от 12 химиотерапии в рамките на 6 месеца в турската клиника. Резултатът беше впечатляващ, лечението на Данчо мина успешно. Еуфорията и радостта ни бяха огромни, но за кратко… докато не дойде деня на контролния ПЕТ скенер, който показа, че за огромно съжаление болестта рецидивира и се налага спешно по-продължително лечение с много тежки химиотерапии. Ако те дадат резултат,следващата и единствена стъпка е трансплантация на стволови клетки. Необходимо е да продължим отново с борбата, налага се да съберем общата сума от 110 000 лв. НЕ ИСКАМ ДА БУДЯ У ВАС СЪЖАЛЕНИЕ. ПОЕМАМ ВЪЗДУХ,ЗАТВАРЯМ ОЧИ И ВИ МОЛЯ ЗА ПОМОЩ. Ще бъда безкрайно благодарна на всеки, който може и помогне на Данчо. ЩЕ МЕ РАЗБЕРЕТЕ, ЗАЩОТО НЯМА ПО-ГОЛЯМА ЛЮБОВ ОТ МАЙЧИНАТА. IBAN: BG48STSA93000023630269 Титуляр по сметката: Йордан Огнянов Петров Обслужваща банка: ДСК клон 0408 гр.Павликени пл.“Свобода“ 6 BIC: STSABGSF", "date": "2017.05.01", "title": "БОЛКА! Не искам да будя у вас съжаление, затварям очи и ви моля за помощ!"}
{"url": "http://pik.bg/%D1%80%D1%83%D1%81%D0%BA%D0%B0-%D0%BF%D0%B5%D0%B2%D0%B8%D1%86%D0%B0-%D0%B2%D0%B4%D0%B8%D0%B3%D0%BD%D0%B0-%D0%B2%D1%80%D1%8F%D0%B2%D0%B0-%D0%BF%D1%80%D0%B5%D0%B1%D0%B8%D1%85%D0%B0-%D0%BC%D0%B0%D0%B9%D0%BA%D0%B0-%D0%BC%D0%B8-%D0%B2-%D0%BA%D0%B8%D0%B5%D0%B2-news653882.html", "text": "Популярната в Русия певица Лолита Милявская се оплака в ефира на НТВ.ру, че майка й била пребита миналата година в Киев. \"След като мама бе пребита на улицата в Киев, тя ме помоли горещо да не коментирам отношенията между Русия и Украйна. Мама тъкмо била взела дъщеря ми от училище. И изведнъж някой я ударил силно в тила. Мама паднала на земята. Започнали да я ритат. Не взели нито портмонето й, нито други вещи. След това бях принудена да наема охрана за семейството си\", разказва певицата. Изданието припомня, че на 23 април Лолита не бе допусната на територията на Украйна. По думите на певицата, тя била качена обратно на влак за Москва, като при това не й върнали документите, в това число и руския паспорт. Когато тя попитала какво се случва, й отговорили, че началникът на влака ще й върне документите едва след като тя премине руско-украинската граница", "date": "2017.05.01", "title": "Руска певица вдигна врява: Пребиха майка ми в Киев!"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B2-%D0%B8%D1%81%D1%82%D0%B5%D1%80%D0%B8%D1%8F-%D0%B1%D0%B5%D0%B7-%D1%86%D0%B8%D0%B3%D0%B0%D1%80%D0%B0---%D0%BA%D1%80%D0%B8%D0%B5-%D1%81%D0%B5-%D0%BE%D1%82-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%BD%D0%B0-%D1%88%D0%B5%D1%81%D1%82%D0%B2%D0%B8%D0%B5%D1%82%D0%BE-%D0%B7%D0%B0-%D0%B4%D0%B0-news653878.html", "text": "Лидерката на БСП Корнелия Нинова едва издържа 30 минути без цигара и се чуди как да се скрие от шествието на социалистите, за да запали. Първата соцдама след дълго лутане из Борисовата градина, където участва в парада за 1 май, се скри от зорките погледи на камерите и в компанията на пиарката си Бояна, се наслади на любимия си порок. Докато се радваше на слънцето и събралата се тълпа от привърженици на БСП, Нинова, която е страстен пушач за няма 10 минути изпуши поне три цигари, за да се зареди за дълго с никотин, видя папарак на ПИК. По-рано тя изнесе пламенна реч пред множеството, като за пореден път обяви, че ще бори паралелната държава и ще направи всичко възможно, за да подобни условията на труд у нас. След това Нинова се включи в традиционното шествие на БСП по случай 1-ви май. Тя бе поздравена и от привържениците на руския президент \"Вълците на Путин\". Докато вървеше Нинова бе прегърнала сина на своя колега Жельо Бойчев, който вървеше плътно зад тях. На пътя на социалистите имаше и контрапротест", "date": "2017.05.01", "title": "САМО В ПИК! Корнелия Нинова в истерия без цигара - крие се от социалисти на шествието, за да пуши (ПАПАРАШКИ СНИМКИ)"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%88%D0%BE%D1%84%D1%8C%D0%BE%D1%80-%D0%BD%D0%B0-%D0%BA%D0%B0%D0%BC%D0%B8%D0%BE%D0%BD-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D1%83%D0%B4%D0%B0%D1%80-%D0%B2-%D0%BC%D0%BE%D1%81%D1%82-news653885.html", "text": "Камион катастрофира на пътя Стара Загора – Казанлък. Шофьорът беше затиснат в кабината и изваден след спасителна операция, но е починал. Инцидентът е в района на жп моста при Змейово. Заради катастрофата движението се извършва в една лента – тази от Казанлък към Стара Загора, с пропускателен режим. По първоначална информация шофьорът на камиона не е успял да вземе завоя заради несъобразена скорост и колата се е обърнала.", "date": "2017.05.01", "title": "ТЕЖЪК ИНЦИДЕНТ! Шофьор на камион загина след удар в мост"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D0%BE%D0%B3%D0%B0-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%E2%80%9E%D1%81%D0%B8%D0%BD%D1%8F-%D0%B7%D0%BE%D0%BD%D0%B0%E2%80%9C-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news653889.html", "text": "„Синя зона“ в Пловдив няма да работи четири дни през месец май. Това съобщиха от ръководството на ОП „Паркиране и репатриране“. Паркирането за автомобили ще бъде безплатно на 1, 6, 8 и 24 май. От общинското предприятие напомнят на жителите и гостите на града, че стандартното работно време на „Синя зона“ е от понеделник до събота, включително, от 08.30 до 17.30 часа. Клиентите могат да заплатят престоя си в „Синя зона” и чрез изпращане на SMS, съдържащ регистрационен номер на автомобила. Винаги трябва да се прави проверка дали регистрационният номер на автомобила отговаря на този, посочен в текстовото съобщение с обратен отговор на системата.", "date": "2017.05.01", "title": "ВАЖНО! Ето кога няма да има „Синя зона“ в Пловдив"}
{"url": "http://pik.bg/%D1%88%D0%BE%D0%BA-%D0%BF%D1%8A%D1%82%D0%BD%D0%B8%D1%86%D0%B8-%D0%B2-%D1%81%D0%B0%D0%BC%D0%BE%D0%BB%D0%B5%D1%82-%D1%82%D0%B5%D0%B6%D0%BA%D0%BE-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D1%82%D1%80%D0%B0%D1%88%D0%BD%D0%B0-%D1%82%D1%83%D1%80%D0%B1%D1%83%D0%BB%D0%B5%D0%BD%D1%82%D0%BD%D0%BE%D1%81%D1%82-%D0%B2%D0%B8%D0%B4%D0%B5%D0%BE-news653819.html", "text": "На кадрите, снимани с телефон, се виждат паднали на пътеката между седалките хора, както и разхвърляни вещи от багажа на пътниците. \"Час преди кацането въздушни ями предизвикаха страшна турбулентност. Хората си изпочупиха ръцете и краката, получиха вътрешни и външни кръвоизливи. Тези, които седяха към опашката на самолета, си счупиха носовете. Някои получиха и травми на гръбнака. Имаше ранени бебета, хората буквално губеха съзнание от стрес. Благодаря, че останахме живи!\", коментира авторът на видеото. По-късно ТАСС съобщи, позовавайки се на посланика на Русия в Банкок Кирил Барски, че двама от ранените пътници са били откарани в болница, където им е направена операция. В мрежата се появи видео от инцидент, станал със самолет, летящ от Москва за Банкок. По предварителни данни, 25 пътници са получили травми по време на силна турбулентност заради попадане на машината във въздушна яма.", "date": "2017.05.01", "title": "ШОК! Пътници в самолет тежко ранени при страшна турбулентност (ВИДЕО)"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%B5-79-news653835.html", "text": "Тежка катастрофа е станала тази сутрин на международен път Е-79 между Монтана и Видин, съобщава \"Булнюз\". Сблъскали са се ТИР и бус. Инцидентът е станал в района на село Медовица. Към момента няма информация дали има ранени при произшествието. Движението в района е силно затруднено. Желателно е водачите да проявят търпение и да преминават с повишено внимание през този пътен участък.", "date": "2017.05.01", "title": "Тежка катастрофа на Е-79"}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B0-%D0%BE%D1%82-%D0%BF%D0%BE%D1%80%D0%B5%D0%B4%D0%BD%D0%B0%D1%82%D0%B0-%D1%81%D1%82%D0%B0%D1%87%D0%BA%D0%B0-news653820.html", "text": "24-часова обща стачка е обявена по случай Международния ден на труда в Гърция. Протестът е срещу реформите и допълнителните мерки за икономии, които изискват международните кредитори на страната. Заради стачката фериботите ще останат по пристанищата, а общественият транспорт ще се движи с нарушен график. Двете основни синдикални централи призовават работещите масово да се включат в стачката и в планираните протестни митинги. Тазгодишното послание е, че работещите не издържат на повече саможертви.", "date": "2017.05.01", "title": "Гърция блокирана от поредната стачка"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%81%D0%B0%D0%BD-%D0%B4%D0%B8%D0%B5%D0%B3%D0%BE-%D0%B8%D0%BC%D0%B0-%D1%83%D0%B1%D0%B8%D1%82%D0%B8-%D0%B8-%D1%80%D0%B0%D0%BD%D0%B5%D0%BD%D0%B8-news653818.html", "text": "при стрелба в до Калифорнийския университет в американския град Сан Диего, предаде АП. Това се е случило до плувен басейн в жилищен комплекс. Полицаите, пристигнали на мястото, Някои от ранените са в критично състояние. Не се разкриват имената и възрастта им. Един е убит, а други 7 души са били ранени са ликвидирали заподозрения за убийствата, докато се е канел да стреля отново. За момента полицията не разкрива какви са били мотивите на извършителя.", "date": "2017.05.01", "title": "ИЗВЪНРЕДНО! Стрелба в Сан Диего, има убити и ранени "}
{"url": "http://pik.bg/%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D1%8F-%D1%81%D0%B0%D1%89-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D1%83%D1%87%D0%B5%D0%BD%D0%B8%D1%8F-news653815.html", "text": "Южна Корея и САЩ завършиха годишните си съвместни военни маневри , като същевременно продължават военноморски учения , които предизвикват гнева на Северна Корея, предаде АФП, цитирани от \"Дарик\". Положението на Корейския полуостров е особено напрегнато заради признаци, че КНДР може да извърши шести ядрен опит, както и поради предупрежденията на администрацията на Тръмп , че не се изключва прибягването към сила за решаване на проблема. В завършилите днес съвместни военни маневри участваха 20 000 южнокорейски и 10 000 американски войници. Те бяха по сценарий на конфликт със Северна Корея . Сеул и Вашингтон настояват, че тези учения са с чисто отбранителна цел. Пхенян обаче ги представя като репетиции на бъдещо нахлуване в Северна Корея. Приключването на тези ежегодни учения обикновено води до по-спокоен период на Корейския полуостров. Тази година обаче едва ли ще стане така, след като в четвъртък Доналд Тръмп предупреди, че може да има сериозен конфликт с КНДР, която не спира забранената си балистична програма. Освен това днес южнокорейското министерство на отбраната потвърди, че в Японско море продължават съвместни военноморски учения със САЩ, в които ще участва бойната група на самолетоносача \"Карл Винсън\". Ученията имат за цел проверка на способността за прехващане на севернокорейски ракети и ще продължат още няколко дни.", "date": "2017.05.01", "title": "Провокация! САЩ и Южна Корея продължават военните учения"}
{"url": "http://pik.bg/in-memoriam-%D0%BF%D0%BE%D1%87%D0%B8%D0%BD%D0%B0-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B0%D0%BB%D0%B5%D0%BA%D1%81-%D1%80%D0%B0%D0%B5%D0%B2%D0%B0---%D0%B0%D0%BA%D1%82%D1%8C%D0%BE%D1%80%D1%8A%D1%82-%D0%B8%D0%BB%D0%B8%D1%8F-%D1%80%D0%B0%D0%B5%D0%B2-news653822.html", "text": "На 77 годишна възраст след продължително боледуване почина актьорът Илия Раев – директор на Драматично-куклен театър „Васил Друмев Шумен”. Това съобщи Съюзът на артистите в България. Илия Раев бе директор на шуменския театър от 2008 година. Той е роден на 23-ти февруари 1940 година в Шумен. Завършва НАТФИЗ „Кръстьо Сарафов“ със специалност актьорско майсторство в класа на професор Желчо Манджаджиев. Работил е в Драматичния театър в Хасково от 1964 до 1967, а след това в Драматичен театър „София“ до 1990 г. След това преминава в Малък градски театър \"Зад канала\". Илия Раев е участвал във филмите „Борис първи: Покръстването и слово за буквите”, „Опасен чар”, Маргарит и Маргарита”, „Огледалото на дявола” и много други. Последното му превъплъщение на малкия екран е в сериала „Седем часа разлика”. Раев е баща на водещата и певица Алекс Раева.", "date": "2017.05.01", "title": "IN MEMORIAM! Почина бащата на Алекс Раева - актьорът Илия Раев"}
{"url": "http://pik.bg/%D0%BF%D1%80%D0%BE%D1%87%D1%83%D1%85%D0%BC%D0%B5-%D1%81%D0%B5-%D1%82%D0%BE%D0%B2%D0%B0-%D0%B5-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F%D1%82-%D1%88%D0%B0%D0%BC%D0%BF%D0%B8%D0%BE%D0%BD-%D0%BF%D0%BE-%D0%B8%D0%B4%D0%B8%D0%BE%D1%82%D1%81%D0%BA%D0%BE-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5-%D0%BE%D1%82-%D0%B2%D1%80%D0%B0%D1%86%D0%B0-%D0%B5-news653821.html", "text": "Вече падна световният рекорд по идиотско спиране. За наша гордост това не е румънски мамалигар или турски тираджия, а горд собственик на джип с врачанска регистрация, съобщава булнюз. Снимка онагледява по великолепен начин поредното безцеремонно паркиране на наглец. Мъж с джип „КИА Соренто“ е решил, че точно на кръстовището на бул. „Демокрация“ и ул.“Екзарх Йосиф“ във Враца, е най-подходящо да спре, за да проведе телефонен разговор. Паркирането като нарушения може да се окачестви като „Голям шлем“!", "date": "2017.05.01", "title": "ПРОЧУХМЕ СЕ! Това е световният шампион по идиотско паркиране, от Враца е"}
{"url": "http://pik.bg/%D1%82%D0%B5%D0%B6%D1%8A%D0%BA-%D1%82%D1%80%D0%B0%D1%84%D0%B8%D0%BA-%D1%81%D1%82%D1%80%D0%B0%D1%88%D0%BD%D0%B0-%D1%82%D0%B0%D0%BF%D0%B0-%D0%BD%D0%B0-%E2%80%9E%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE%E2%80%9C-%E2%80%93-%D0%BE%D0%BF%D0%B0%D1%88%D0%BA%D0%B0%D1%82%D0%B0-%D0%B5-7-%D0%BA%D0%BC-news653824.html", "text": "На българо-турската граница трафикът е интензивен, на ГКПП \"Капитан Андреево\" има 7-километрова колона от товарни автомобили на изход от страната, по данни към 06.00 часа, публикувани на сайта на Главна дирекция \"Гранична полиция\". Трафикът на българските гранични контролно-пропускателни пунктове на границите със Сърбия, Македония, Гърция и Румъния е нормален.", "date": "2017.05.01", "title": "ТЕЖЪК ТРАФИК! Страшна тапа на „Капитан Андреево“ – опашката е 7 км"}
{"url": "http://pik.bg/%D1%84%D0%B8%D0%BB%D0%B8%D0%BF-%D0%BA%D0%B8%D1%80%D0%BA%D0%BE%D1%80%D0%BE%D0%B2-%D1%81%D0%B5-%D0%BF%D0%BE%D0%BA%D0%BB%D0%BE%D0%BD%D0%B8-%D0%BF%D1%80%D0%B5%D0%B4-%D1%80%D0%B8%D1%82%D0%BE%D0%BD-%D1%83%D1%87%D0%B8%D1%85-%D1%81%D0%B5-%D0%BD%D0%B0-%D1%88%D0%BE%D1%83-%D0%B8-%D0%BC%D1%83%D0%B7%D0%B8%D0%BA%D0%B0-%D0%BE%D1%82-%D0%BA%D0%B0%D1%82%D1%8F-%D0%B8-%D0%B7%D0%B4%D1%80%D0%B0%D0%B2%D0%BA%D0%BE-%D0%B2%D0%B8%D0%B4%D0%B5%D0%BE-news653880.html", "text": "Филип Киркоров дължи световноизвестната си слава на дует \"Ритон\". Кралят на руската естрада, който в неделя навърши 50 години, направи това откровение в интервю пред БНТ. По времето на соца, когато Киркоров е все още дете, Катя и Здравко жънят огромни успехи в Съветския съюз и се превръщат в кумири на Филип. \"Най-големият спомен от моето детството е едно шоу, което \"Ритон\" изнесоха във Варна. То ме потресе, разтърси ме... Казах си: Боже, искам и аз да имам такова шоу!\", призна Киркиров пред Люба Пашова. Първата срещу с идолите му била през февруари 1979 г. Тогава за първи път родителите му го завели на техен концерт в СССР - Катя и Здравко участвали в международната програма \"Мелодия Друзей\". След концерта Киркорови поканили \"Ритон\" у дома си на гости. Вечерята на Катя и Здравко се оказала преломна за 11-годишния тогава Филип, тъй като преди да се запознае тях, той искал да става илюзионист. Дори изнесъл свое представление пред българските звезди и си заслужил аплодисментите им. \"Как да предполагам тогава, че един ден ще стана толкова близък с моите кумири?! Първите песни, които ми донесоха успех, бяха на Зорница Попов, Морис Аладжем, на патриарха на българската песен Тончо Русев, изпети от \"Ритон\". Например \"Прегърни ме\" - разкошна песен, която стана голям хит не само в Русия, но и по света, където съм пял. Съвсем съзнателно свързах моята съдба с музиката\", споделя още Киркиров. Впечатленията, трупани години наред от пищните музикални спектакли на \"Ритон\", и до днес оказват влияние в сценичните изяви на народния артист на Руската федерация. Още повече, че вече 40 години родният дует не слиза от сцената, а и всеки нов концерт надминава по по блясък и разкош предишния, и като последните мохикани от своята генерация звездите продължават да държат фронна и да не отстъпват на по-младите. Киркоров очаква с нетърпение и новия гала спектакъл на Катя и Здравко \"40 години музика и любов\". Филип е твърдо решен да програмира графика си през есента така, че да е свободен от турнета и участия в средата на октомври, за да може да присъства лично в Зала 1 на НДК и да чуе чисто новите песни на \"Ритон\", които ще намерят място в компакт диск, посветен на юбилея им.", "date": "2017.05.01", "title": "Филип Киркоров се поклони пред \"Ритон\": Учих се на шоу и музика от Катя и Здравко! (ВИДЕО)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B4%D1%8A%D1%80%D0%B2%D0%BE-%D0%BF%D0%B0%D0%B4%D0%BD%D0%B0-%D0%B2%D1%8A%D1%80%D1%85%D1%83-%D0%BC%D0%B8%D1%82%D0%BD%D0%B8%D1%87%D0%B5%D1%81%D0%BA%D0%B0-%D0%BA%D0%B0%D0%B1%D0%B8%D0%BD%D0%BA%D0%B0-news653828.html", "text": "Дърво е паднало върху митническа кабинка. Инцидентът е станал преди минути, съобщава Би Ти Ви. Дървото се е срутило върху сградата, където е кантара на митничарите на Промахон. За щастие няма пострадали.", "date": "2017.05.01", "title": "От последните минути! Дърво падна върху митническа кабинка"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%B0%D0%BB%D1%84%D0%B8%D0%BD-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD-%D0%BE%D1%82-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D1%81%D1%82%D1%8A%D0%BF%D0%BA%D0%B0-%D0%B5-%D1%81%D0%BF%D0%BE%D1%80-%D0%B7%D0%B0-%D0%B0%D0%B2%D1%82%D0%BE%D0%BD%D0%BE%D0%BC%D0%B8%D1%8F-news653816.html", "text": "Когато една малцинствена група получи повече права в една държава, се стига до напрежение. Това на балканите не е от днес. Това че албанец стана шеф на парламента, е само повод. Очаквам следващата стъпка да е спор за автономия. Това обяви пред БНТ Ивайло Калфин, който стана съветник на Гюнтер Йотингер, след като напусна политиката у нас и АБВ. „Всички желания на страни от Балканите да станат Велики страни са завършили с големи проблеми. Имаме общ интерес да работим за спокойствие в Македония. На Балканите страните за мултинационални и това е така от много време. Просто в момента трябва да се действа разумно, а не да се дава приоритет на емоциите. Насаждането на етническо напрежение на Балканите обикновено завършва с война“, обясни Калфин. Бившият социален министър коментира и темата за увеличението на пенсиите и повишаването на заплатите. Цената на труда в България е ниска, но има и високоплатени квалифицирани специалисти, затова усилията трябва да са целенасочено към по-добро образование на работниците. В цяла Европа се върви към дигитализация на труда, така че все по-трудно необразованите ще си намират работа. По думите му, минималната работна заплата като инструмент за увеличаване на доходите е само един от начините за увеличаване на заплащането. По-високите заплати ще доведат и до по-високи пенсии, коментира Калфин. \"Старите пенсии са проблем. И те са проблем, свързан със справедливостта. Хората са работили дълги години, внасяли са си осигуровките. И сега получават много по-ниски пенсии от този, който същото е правил, но и дестина години по-късно. За това не е необходимо преизчисляване на пенсиите. Това е справедливостта в пенсионната система. Да, тя е солидарна и вноските ще дойдат от сегашните работещи. Преизчисляването на пенсиите, е възможно. Ако приемем, като те казаха, че средният доход ще се увеличи с 50% за 4 години, което е възможно, то тогава и вноските за пенсия ще се увеличат с 50%. Това означава - 2,5-3 милиарда повече в пенсионната система. Ето ги парите за преизчисляване на пенсиите. Много просто\", допълни Калфин.", "date": "2017.05.01", "title": "ИЗВЪНРЕДНО! Калфин притеснен от Македония: Следващата стъпка е спор за автономия"}
{"url": "http://pik.bg/%D1%82%D1%80%D0%B0%D1%84%D0%B8%D0%BA-%D1%81%D0%BF%D0%B8%D1%80%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D0%B0%D0%BC%D0%B8%D0%BE%D0%BD%D0%B8-%D0%BD%D0%B0%D0%B4-12-%D1%82%D0%BE%D0%BD%D0%B0-news653825.html", "text": "и най-натоваренитe пътища, съобщиха от АПИ. На 1 май, от 14 до 20 ч. се ограничава движението на камионите над 12 тона. Целта е и спокойно пътуване на шофьорите в края на трите почивни дни. Шофьорите трябва да карат внимателно и със съобразена скорост, да не предприемат резки маневри и да спазват ограниченията, пътната сигнализация и указанията на \"Пътна полиция\", която следи и предприема необходимите действия за организацията на движението, съветват от Пътната агенция. Ограничено ще е преминаването на камионите над 12 тона по следните участъци от републиканската мрежа: , превозващи бързоразвалящи се хранителни продукти и товари на температурен режим, живи животни и опасни товари (ADR). За улеснение на трафика през Владая и повишаване на пътната безопасност утре - 1 май, от 10 ч. до 20 ч. ще има две ленти за влизащите в София на път I-1 (Е-79). Временната организция ще е от км 278+910 до 282+038 и от пътен възел \"Даскалово\" до кръстовище \"Драгичево\" от км 285+660 (кръстовището за Рударци) до км 286+847 (бензиностанция \"Петрол\"). Алтернативният маршрут на първокласния път през Владая е АМ \"Люлин\". Поради продължаващите ремонтни дейности на тръбата за Варна на в тръбата за София. Алтернативният маршрут на движение за избягване на ремонта в двата тунела е: от София за Варна е път I-1 - от 215-ти км /при пътния възел при 30-ти км на АМ \"Хемус\" /Витинска река/ до км 204+200 - обходен път на Ботевград, а след това по път II-17 до пътен възел \"Ботевград\" на АМ \"Хемус\" и обратно. Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, интернет страницата на АПИ - и по всяко време от денонощието на тел. . В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища. Спират движението на камионите над 12 тона по автомагистралите повишаване на безопасността, увеличаване на пропускателната способност на инфраструктурата автомагистралите; Забраната не важи за МПС тунелите \"Витиня\" и \"Ечемишка\" на АМ \"Хемус\" преминаването през съоръженията ще се осъществява двупосочно www.api.bg, lima.api.bg 0700 130 20 в АПИ", "date": "2017.05.01", "title": "Трафик! Спират движението на камиони над 12 тона"}
{"url": "http://pik.bg/%D1%81%D1%82%D0%B8%D1%85%D0%B8%D1%8F-14-%D0%B4%D1%83%D1%88%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D1%81%D0%BB%D0%B5%D0%B4-%D1%82%D0%BE%D1%80%D0%BD%D0%B0%D0%B4%D0%B0-%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-%D0%B2-%D1%81%D0%B0%D1%89-news653823.html", "text": "Най-малко 14 души загинаха при торнада и наводнения в южните части на средния Запад на САЩ, които бяха връхлетени от буря, донесла и необичайна за сезона снежна виелица в Западен Канзас вчера, предаде АП. Няколко души са в неизвестност. Лошото време засегна щатите Тексас, Мисури, Мисисипи, Арканзас, Алабама, Оклахома и Луизиана . Най-тежко са пострадали източните части на Тексас, където смерчове отнеха живота на четирима души, а над 50 бяха ранени. Торнадата са помели всичко по пътя си - район с дължина 56 км и ширина 24 км. Щетите са огромни . Картината на бедствието е меко казано покъртителна, каза на пресконференция кметът на градчето Кантън, на 80 източно от Далас, Лу Ан Евърет.", "date": "2017.05.01", "title": "Стихия! 14 души загинаха след торнада и наводнения в САЩ"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D1%80%D0%B5%D0%BD%D1%86%D0%B8-%D0%B7%D0%B0-%D1%83%D1%81%D0%BF%D0%B5%D1%85%D0%B0-news653839.html", "text": "Председателят на ГЕРБ Бойко Борисов поздрави Матео Ренци за спечелването на председателския пост на Демократическата партия в Италия на изборите в неделя. В поздравителния адрес до Ренци Борисов подчертава, че въпреки факта, че ние принадлежим на различни политически семейства, нашите отношения остават стабилни и ние ще работим за тяхното развитие. Италия е важен стратегически партньор на България и отношенията на двете страни се развиват и изграждат на базата на общото ни членство в ЕС и НАТО, пише още Борисов в писмото си до Ренци. В заключение председателят на ГЕРБ пожелава на Ренци успех в огромната отговорност, която му предстои.", "date": "2017.05.01", "title": "ПЪРВО В ПИК! Борисов поздрави Ренци за успеха"}
{"url": "http://pik.bg/%D0%BC%D0%B0%D1%82%D0%B5%D0%BE-%D1%80%D0%B5%D0%BD%D1%86%D0%B8-%D1%81%D0%B8-%D0%B2%D1%8A%D1%80%D0%BD%D0%B0-%D1%80%D1%8A%D0%BA%D0%BE%D0%B2%D0%BE%D0%B4%D1%81%D1%82%D0%B2%D0%BE%D1%82%D0%BE-%D0%B2-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-news653827.html", "text": "Politico, цитирани от \"Фокус\". Матео Ренци лесно спечели председателския пост на Демократическата партия в Италия на изборите в неделя, но бившият министър-председател се изправя пред много по-трудна задача в опита си да си върне властта, пише вестник Ренци спечели надпреварата с очакваните 75,5% от гласовете, оставяйки своя съперник министъра на правосъдието Андреа Орландо с 19,1% и губернатора на Пулия Мишел Емилиано с едва 8,4%, при преброени 10% от гласовете в неделя вечерта. „Това е изключителна отговорност. Благодаря от сърце на тази общност от мъже и жени, които вярват в Италия“, коментира Ренци. Връщането на Ренци начело на управляващата лявоцентристка партии отбелязва първата стъпка в неговия план за повторно спечелване на премиерския пост на изборите през 2018г. Освен това този вот показа, че Ренци продължава да бъде най-популярният лидер в Демократическата партия.", "date": "2017.05.01", "title": "Матео Ренци си върна ръководството в Демократическата партия"}
{"url": "http://pik.bg/%D0%B2%D1%82%D0%BE%D1%80%D0%B8-%D0%B4%D0%B5%D0%BD-%D1%81%D0%B5-%D0%B1%D0%BE%D1%80%D1%8F%D1%82-%D1%81-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2-%D1%8F%D0%BF%D0%BE%D0%BD%D0%B8%D1%8F-news653846.html", "text": "В гасенето на пожара участват осем вертолета. Повече от 40 часа те изливат вода над горящите дървета, но все още не успяват да спрат разпространяването на огъня. Работата на пожарникарите се затруднява от силния вятър. Огънят бушува в район, който остава затворен след катастрофата в намиращата се на няколко десетки километра АЕЦ \"Фукушима-1\". Равнището на радиацията там остава по-висока от нормите, но за опасност от такъв характер не се съобщава. Според властите повишаване на равнището на радиацията не е регистрирано. През изминалото денонощие пламъците са унищожили около 20 хектара. Тъй като огнището на пожара се намира в труднодостъпна местност, пострадали няма. Според противопожарната служба огънят може да е лумнал в резултат на мълния. Хеликоптери и войници от японските сили за отбрана второ денонощие не успяват да потушат горски пожар, бушуващ по планинските склонове край градчето Намие в японската префектура Фукушима, предаде ТАСС, като си позова на телевизия Ен Ейч Кей.", "date": "2017.05.01", "title": "Втори ден се борят с пожарите в Япония"}
{"url": "http://pik.bg/%D0%B4%D0%B0%D0%BD%D0%B8%D1%8F-%D0%BD%D0%B0%D0%BF%D1%83%D1%81%D0%BD%D0%B0-%D0%B5%D0%B2%D1%80%D0%BE%D0%BF%D0%BE%D0%BB-news653842.html", "text": "Дания излиза от Европол, но въпреки това ще продължи сътрудничеството с организацията под различна форма. В събота по време на срещата на върха на ЕС в Малта датската полицейска служба и европейската агенция подписаха специално споразумение, което дава на Копенхаген достъп до базата данни на Европол, какъвто имаше досега, съобщава БГНЕС. Ситуацията с излизането от организацията се дължи на това, че Европол променя своя статус и става наднационална структура на ЕС. Това не позволява на Дания да остане негова членка, тъй като през 1992 г. с влизането си в ЕС страната получи правото да не участва в общоевропейските политики, свързани с правото и вътрешната политика. На референдум през декември 2015 г. датчаните отхвърлиха предложението на властите да променят този статут и така на практика се отказаха от това да останат в Европол. „Подписаното споразумение е добро в краткосрочен план, въпреки че има риск от това, то да остарее заради навлизането на нови технологии“, заяви по-рано датският премиер Ларс Льоке Расмусен. В рамките на договора датската полиция ще може да получава достъп до базата на Европол, след като изпрати запитване до представителството на службата в страната. Според експерти това ще промени малко неща в работата на полицията.", "date": "2017.05.01", "title": "Дания напусна Европол"}
{"url": "http://pik.bg/%D0%BE%D1%82-%D0%B1%D1%8A%D1%80%D0%B7%D0%B0%D0%BD%D0%B5-%D0%B4%D0%B2%D0%B5-%D0%BA%D0%BE%D0%BB%D0%B8-%D1%81%D0%B5-%D0%BF%D0%BE%D0%BC%D0%BB%D1%8F%D1%85%D0%B0-%D0%BD%D0%B0-%D1%81%D0%BF%D0%BE%D0%BA%D0%BE%D0%B5%D0%BD-%D0%BF%D1%8A%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news653840.html", "text": "\"Голямото прибиране\" след трите почивни дни тепърва предстои, но въпреки това 1 май в Пловдив започна с пътен инцидент. Два автомобила са се ударили челно на кръговото на Кукленско, съобщи читател на трафикнюз, изпратил и снимки от катастрофата. Автомобилите – „Опел“ и „Фолксваген“ - са се ударили достатъчно силно, като има сериозни щети по предниците им. Добрата новина в случката е, че няма пострадали хора. Потрошените коли са блокирали едното платно на пътя. На място имало и полиция.", "date": "2017.05.01", "title": "ОТ БЪРЗАНЕ! Две коли се помляха на спокоен път в Пловдив"}
{"url": "http://pik.bg/%D0%B3%D1%83%D0%B5%D0%BD-%D1%81%D1%82%D0%B5%D1%84%D0%B0%D0%BD%D0%B8-%D0%BE%D1%82%D0%BC%D0%B5%D0%BD%D0%B8-%D0%BA%D0%BE%D0%BD%D1%86%D0%B5%D1%80%D1%82-%D0%B7%D0%B0%D1%80%D0%B0%D0%B4%D0%B8-%D1%81%D0%BF%D1%83%D0%BA%D0%B0%D0%BD%D0%BE-%D1%82%D1%8A%D0%BF%D0%B0%D0%BD%D1%87%D0%B5-news653851.html", "text": "Гуен Стефани трябваше да изнесе концерт миналата вечер в Лас Вегас, но бе принудена да го отмени. Оказва се, че 47-годишната певица е спукала тъпанчето си. Не става ясно обаче как и при какви обстоятелства певицата е перфорирала тъпанчевата мембрана, но лекарите категорично й забранили да лети със самолет, защото налягането можело да усложни многократно състоянието й, предаде \"Ева\".", "date": "2017.05.01", "title": "Гуен Стефани отмени концерт заради спукано тъпанче"}
{"url": "http://pik.bg/%D1%83%D0%BC%D0%B8%D1%88%D0%BB%D0%B5%D0%BD-%D0%BF%D0%B0%D0%BB%D0%B5%D0%B6-%D0%B2-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%88%D0%B8%D0%B8%D1%82%D1%81%D0%BA%D0%B0-%D0%B4%D0%B6%D0%B0%D0%BC%D0%B8%D1%8F-%D0%B2-%D1%88%D0%B2%D0%B5%D1%86%D0%B8%D1%8F-news653833.html", "text": "The Local, цитирани от \"Фокус\". Късно снощи части от голяма джамия в Стокхолм са били унищожена при пожар, като полицията предполага, че става дума за палеж, пише вестник Първият сигнал за пожара е бил подаден малко след 23ч., а националните медии са показали как големи пламъци обгръщат сградата. Според служителите, разследващи случая, повредите по външната част на сградата показват, че това е бил умишлен палеж. „Изглежда е бил запален отвън“, подчерта говорителят на стокхолмската полиция. Пожарът е бушувал повече от час, но до 3 ч. пожарникарите са успели да се справят със стихията. Жилищните сгради около джамията не са били засегнати. „Това е най-голямата шиитски джамия в Швеция, с хиляди членове… Те са много притеснени. Аз съм ужасен, разстроен и тъжен“, коментира Акил Захири.", "date": "2017.05.01", "title": "Умишлен палеж в най-голямата шиитска джамия в Швеция"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BE%D1%82-%D0%BD%D0%BE%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%BF%D1%80%D0%B8%D0%B5%D0%BC%D0%B0-%D0%BD%D0%B0-%D0%B1%D0%BE%D0%BB%D0%BD%D0%B8%D1%87%D0%BD%D0%B8-%D0%BB%D0%B8%D1%81%D1%82%D0%BE%D0%B2%D0%B5-news653843.html", "text": "От 1 май 2017 г., влизат в сила промени в условията за приемането на болничните листове в Електронния регистър. Това съобщават от Националния осигурителен институт като уведомяват задължените лица, които представят данни от издадени болнични листове в Електронния регистър на болничните листове и решенията по обжалването им (ЕРБЛРО). Няма да се приемат некоректни данни от издадени болнични листове в Електронния регистър като задължените лица ще бъдат уведомявани за това. На интернет страницата на НОИ са публикувани изменения и допълнения във функционалните изисквания към външните програмни продукти, чрез които се представят данни. В ново Приложение №4 към тях са обявени проверките, извършвани върху представяните данни от издадените болнични листове, от програмните продукти на НОИ за тест и прием и несъответствията, с които данните не се приемат в ЕРБЛРО. За да бъдат приети данните от всеки издаден болничен лист в Електронния регистър , е необходимо в лечебното заведение да се създаде правилна организация на работа и органите на медицинската експертиза да използват програмни продукти, които съответстват на утвърдените функционални изисквания. Националният осигурителен институт информира, че не се променя начинът на регистриране на потребителите на ЕРБЛРО , достъпът до програмните продукти и приложения на НОИ, както и структурата на входната информация, изготвяна от външните продукти. Публикуваната версия на програмния продукт на НОИ за самостоятелна работа съответства на утвърдените изискванията, поради което няма да бъде публикувана нова версия.", "date": "2017.05.01", "title": "ВАЖНО ОТ НОИ! Промени в приема на болнични листове "}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D0%BD%D0%B0-1-%D0%BC%D0%B0%D0%B9-%D0%B8%D0%BC%D0%B5%D0%BD-%D0%B4%D0%B5%D0%BD-%D0%B8%D0%BC%D0%B0%D1%82-%D1%82%D0%B5%D0%B7%D0%B8-%D0%BA%D1%80%D0%B0%D1%81%D0%B8%D0%B2%D0%B8-%D0%B8%D0%BC%D0%B5%D0%BD%D0%B0-news653689.html", "text": "На този ден християнската църква чества юдейския пророк св. Йеремия, страстен изобличител на пороците на сънародниците си и прорицател. Той предсказва, че Йерусалим ще бъде завладян от Навуходоносор, а народът му ще бъде разпилян по света, за да изстрада в робство своите грехове. Негово е и предсказанието, че Бог ще изпрати своя син и наследник на Земята. Българският народ нарича този празник Ермия, Ирмия, Ирминден, Ирима, Зъмски ден. Обредите са насочено основно към предпазването от змии. В народните представи змиите излизат от своите леговища на Свети четиредесет мъченици или на Благовещение, а на Йеремия излиза техният цар. В Западна България срещу празника палят огньове, прескачат ги, произвеждат шум и изричат многобройни заклинания, с коит ода прогонят змиите. На места в Южна България Йеремия се тачи за предпазване от гръм и градушка. За Пророк Йеремия казват, че е най-тъжният пророк. Бил избран да съобщава на народа си за страшни и тежки бъдещи събития. Хората се плашели от него, никой не искал да слуша ужасяващите му пророчества. Хвърляли го в блатисти ями, затваряли го в тъмници....и в крайна сметка го убиват с камъни. Самият Йеремия е отправял горещи молби към Господ да се смили над народа му, изплакал мъката си по юдейския народ в книгата „Плач Йеремиев”. Участвал е в обсадата на Йерусалим през 587 година преди Христа, предсказана от Пророк Йеремия. Негово е и най-светлото пророчество, че Бог ще изпрати на земята своя син и наследник. Някога обаче се вярвало, че на първи май излизал царят на змиите. Йеремия, Ерминден, Ирма, Ерминьото се знаел като празника на змиите. Всички го отбелязвали, за да не бъдат ухапани от змия. Бъдещите майки особено много са почитали този ден, за да се предпазят от ирминясване. Така наричали неведомите болести, причинени от зли очи и сили. Палели се огньове, дрънчели са с тенекии, изричали са заклинания: „Бягайте змии и гущери, че е заран Йеремия, ще ви връзва с въжета, ще ви стяга с ремъци!” Правели жените венчета от вратига и ги слагали по портите да пази дома от злото. Момите и момците се надпреварвали кой ще събере повече див чесън, заради магическата му сила. Подницата е глинен съд за печене на хляб. На този ден се извършва обредно приготвяне на такива съдове. Жените се пременявали с нови дрехи, накичвали се със специална трева-лепка. С пръсти копаели глинеста почва. Смесвали я с кълчища, козина и плява. Месели всичко това с крака и пеели песни. Всеки трябвало поне малко да се изцапа с тази смес, за да не го хапе змия през годината. Най-старата жена изработвала нечетен брой подници. Вярвало се, че тези съдове прихващали магическа сила. Утринната росица се събирала в чашка и се пиело за здраве. По някои краища на България събирали вече цъфнали билки и цветя, слагали ги във вода. С тази вода си миели косите, за да се предпазят от главоболие през годината. На други места по страната ни ритуално крадели слама от съседни дворове. Открадната слама се разпръсвала тайно по дома, за да изгони бълхите. На този ден се правели и прогнози за времето на януари, февруари, март и април от следващата година. Ако на Йеремиявали дъжд, тези месеци ще са снежни, а ако е мъгливо през летните месеци хората очаквали градушки. Българските ни предци са намирали чудни начини да почитат най-тъжния пророк. Нека този светец ни пази не само от змиите, а и от хората със змии вместо сърца!", "date": "2017.05.01", "title": "ЧЕСТИТО! На 1 май имен ден имат тези красиви имена "}
{"url": "http://pik.bg/%D1%81%D0%B5%D0%B4%D0%B5%D0%BC-%D1%83%D0%BA%D1%80%D0%B0%D0%B8%D0%BD%D1%86%D0%B8-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news653780.html", "text": "Бреговата охрана на Великобритания е задържала седем украински граждани по подозрение в незаконно пресичане на границата, собщава Ipswitch Star. Според информацията служителите на реда се отзовали на сигнал за бедствие от платноходка, на която са били седемте украинци. Спасителите намерили платноходката заседнала в устието на река в района на Орфорд. В информацията се отбелязва, че това е втори случай за последните няколко години, в който група украинци са задържани в района на Орфорд. През юли 2014 година в този район са били задържани трима мъже и жена. През октомври същата година те са били осъдени за трафик на хора и други престъпления на срок между една и три години и четири месеца затвор с последваща депортация в Украйна.", "date": "2017.05.01", "title": "Седем украинци са задържани край бреговете на Великобритания"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D0%B5%D1%82%D1%8A%D1%80-%D1%81%D1%82%D0%BE%D1%8F%D0%BD%D0%BE%D0%B2-%D1%82%D1%8A%D0%B6%D0%B8-%D0%B7%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%B0%D1%82%D0%B0-%D0%BD%D0%B0-%D1%81%D0%B4%D1%81-%D0%BC%D0%B0%D1%80%D0%B5%D1%88%D0%BA%D0%B8-%D0%B3%D0%BE%D1%82%D0%BE%D0%B2-%D0%B4%D0%B0-%D1%81%D0%B5-%D0%BD%D0%B0%D0%BD%D0%B5%D1%81%D0%B5-%D0%BD%D0%B0-%D1%80%D0%B0-news653834.html", "text": "На предсрочните парламентарни избори няколко политически формации не успяха да преминат самостоятелно бариерата от 1%. В резултат на това, съгласно закона, те трябва да освободят държавните имоти, които използват за партийни централи. Сред тези формации са СДС, АБВ, Движение 21 и вероятно ДСБ. Историческата сграда на \"Раковски\" 134 вероятно ще бъде напусната от СДС. \"Ако това се случи, това е символна загуба. Защото \"Раковски\" 134 в душите на две поколения българи беше свързана с вярата, надеждата, разбитите илюзии за една коренно променена България\", заявява пред Нова телевизия президентът (1997-2002) Петър Стоянов. \"Раковски\" 134 това не е само сграда. Това е духът на СДС, част от нашата нова история\", допълва Петър Стоянов. В тази сграда се провеждат всички заседания на НИС на СДС от 1990 г. насам. Синята партия се гордее, че там са седели двама президенти и трима премиери. \"След удара, който бе нанесен на СДС след парламентарните избори през 2001 г., СДС никога вече не успя да се съвземе\", казва още Петър Стоянов и упреква Иван Костов за провала на партията. Говори се, че новият стопанин на \"Раковски\" 134 ще е партията на бизнесмена Веселин Марешки \"Воля\". \"Ако вземем сградата на СДС, нормално е да им дадем шанс да останат\", заявява Марешки. \"Въпреки всички наши грешки, въпреки провалените ни илюзии, трябва да бъдем горди, че бяхме съвременници на този период. И че дадохме всичко от себе си. Толкова сме могли, това сме дали, за съжаление\", заявява Петър Стоянов.", "date": "2017.05.01", "title": "ЕКСКЛУЗИВНО В ПИК! Петър Стоянов тъжи за централата на СДС! Марешки готов да се нанесе на \"Раковска\" 134"}
{"url": "http://pik.bg/%D0%BD%D0%B0%D0%B7%D0%B0%D0%B4-%D0%BA%D1%8A%D0%BC-%D0%BF%D1%80%D0%B8%D1%80%D0%BE%D0%B4%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B0%D0%B9-%D0%B2-%D0%BA%D0%BE%D1%81%D1%82%D1%8E%D0%BC-%D0%BD%D0%B0-%D0%B3%D0%BE%D1%80%D0%B8%D0%BB%D0%B0-%D0%BF%D1%80%D0%B5%D0%BE%D0%B4%D0%BE%D0%BB%D1%8F-%D1%82%D1%80%D0%B0%D1%81%D0%B5%D1%82%D0%BE-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD%D1%81%D0%BA%D0%B8%D1%8F-%D0%BC%D0%B0%D1%80%D0%B0%D1%82%D0%BE%D0%BD-%D0%B7%D0%B0-%D1%88-news653753.html", "text": "Английският полицай Том Харисън влезе в историята на Лондонския маратон, съобщава Асошиайтед Прес. Преоблечен в костюм на горила Харисън успя да преодолее дистанцията за шест дни. Отбелязва се, че ексцентричното ченге се е придвижвало предимно на четири крака. По време на маратона Харисън нощувал в домовете на свои приятели, като „бягането му“ продължавало между 10:00 и 12:00 часа сутринта. По време на бягането си Том Харисън успял да събере над 33 000 долара от различни организации, които се занимават с опазването на горилите в Уганда и Руанда.", "date": "2017.05.01", "title": "Назад към природата! Полицай в костюм на горила преодоля трасето на Лондонския маратон за шест дни"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D1%83%D1%87%D0%B5%D0%BD%D0%B8-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%BF%D0%BE%D1%82%D0%B2%D1%8A%D1%80%D0%B6%D0%B4%D0%B5%D0%BD%D0%B8%D0%B5-%D0%B7%D0%B0-%D0%BA%D1%80%D0%B0%D1%8F-%D0%BD%D0%B0-%D1%81%D0%B2%D0%B5%D1%82%D0%B0-news653691.html", "text": "Разчетените надписи на колоните на древния храм в Гьобекли тепе в Турция свидетелстват за глобална катастрофа. Британски археолози са успели да разчетат древното писмо, което е начертано върху каменните колони на храма. За съжаление, откритието, което са направили учените, няма да зарадва човечеството. Както се оказва, надписът свидетелства за световна катастрофа, която съвпада по време със застудяването на планетата, което я очаква в бъдеще. Камъните, намерени по време на разкопките на храма в Турция, са били подложени на въздействието на свръхвисоки температури, получени по изкуствен път. Това подсказва на учените, че на Земята е настъпила вселенска катастрофа след падането на огромно космическо тяло - около 11 хиляди години пр.н.е. На свой ред уфолозите, занимаващи се с изследването на непознати летящи обекти, настояват на версията за термоядрена война между древни цивилизации, които са изпреварили по развитието си съвременния човек. Храмът Гьобекли тепе в Турция е култово място. Това е първата в света обсерватория. Оттам са се водили наблюдения на космическото пространство. По-рано пък швейцарски учени заявиха, че за цялата история на нашата планета са се случили две световни войни.", "date": "2017.05.01", "title": "СТРАШНО! Учени намериха потвърждение за края на света!"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%80%D1%83%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%BA%D0%B0%D1%86%D0%BD%D0%B0-%D0%B0%D0%B2%D0%B0%D1%80%D0%B8%D0%B9%D0%BD%D0%BE-%D0%B2-%D0%B1%D0%B0%D0%BD%D0%BA%D0%BE%D0%BA-%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news653795.html", "text": "Самолет на авиокомпания „Аерофлот“, изпълняващ курс между Русия и Тайланд е кацнал аварийно на летището в Банкок, съобщава РИА Новости. Според информацията при подхождане на самолета към летището на столицата на Тайланд машината е попаднала в серия от въздушни ями, като няколко пасажери са получили сериозни наранявания. Отбелязва се, че пътниците, които по време на инцидента не са били с предпазни колани, са излетели от седалките си и са се ударили в тавана на самолета. Очевидци разказват, че ранените пътници са били оставени да лежат на пода на самолета до момента на пристигането на лекар на борда, за да бъде избегнато евентуално усложнение на травмите им.", "date": "2017.05.01", "title": "Инцидент! Руски самолет кацна аварийно в Банкок, има пострадали"}
{"url": "http://pik.bg/%D1%80%D0%B0%D0%B7%D1%85%D0%B8%D1%89%D0%B5%D0%BD%D0%B8%D0%B5-%D0%BE%D0%BA%D0%BE%D0%BB%D0%BE-15-%D0%BC%D0%BB%D0%BD-%D0%BF%D0%B0%D1%83%D0%BD%D0%B4%D0%B0-%D0%BE%D1%82-%D0%B1%D1%8E%D0%B4%D0%B6%D0%B5%D1%82%D0%B0-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D0%B0-%D0%BE%D1%82%D0%B8%D1%88%D0%BB%D0%B8-%D0%B7%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D0%B8-%D0%BF%D1%80%D0%BE%D1%82%D0%B8%D0%B2-%D1%82-news653782.html", "text": "Нов скандал, свързан с предоставяната от Великобритания помощ за трети държави се разрази през уикенда, след като стана ясно, че страната плаща за семинари против тютюнопушенето в някои от най-корумпираните държави в света, съобщава „Дейлви Експрес“, цитиран от Фокус. Може да се нарече „удивително“ решението на Министерството на здравеопазването да похарчи 15 млн. от парите на данъкоплатците на държави с режими с ужасяваща репутация когато става дума за правата на човека. Според критиците държавните пари „се раздават като конфети“ и то при положение, че здравната система е принудена да се справя с рекордно недофинансиране. Парите са предназначени за страни, обхванати от политическите вълнения. Ето и списъка: Камбоджа, Чад, Колумбия, Египет, Ел Салвадор, Грузия, Йордания, Мадагаскар, Мианмар, Непал, Самоа, Сиера Леоне, Кабо Верде, Шри Ланка и Замбия. Схемата предизвика гнева на лидера на „Партията за независимост на Обединеното кралство“ (ЮКИП) Пол Нътъл, който заяви: „Нашата здравна система има нужда от голяма финансова инжекция, за да може пациентите да бъдат лекувани по възможно най-бързия начин, а междувременно нашето правителство раздава милиони в подкрепа на кампании против тютюнопушенето в най-отдалечените места на света“. „По-скоро става дума за лудост. Правилно е Великобритания да отделя средства за справяне с бедствия и за хуманитарни проекти, но е безсмислено да раздаваме парите като конфети“, добави той.", "date": "2017.05.01", "title": "Разхищение! Около 15 млн. паунда от бюджета на Великобритания са отишли за кампании против тютюнопушенето в корумпирани държави"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BC%D0%B5%D0%BB%D0%B1%D1%8A%D1%80%D0%BD-%D0%B7%D0%B0%D0%B4%D1%8A%D1%80%D0%B6%D0%B0-%D0%BC%D1%8A%D0%B6-%D0%BD%D0%B0-%D0%BF%D0%BE%D0%BA%D1%80%D0%B8%D0%B2%D0%B0-%D0%BD%D0%B0-%D1%80%D0%B5%D0%B7%D0%B8%D0%B4%D0%B5%D0%BD%D1%86%D0%B8%D1%8F%D1%82%D0%B0-%D0%BD%D0%B0-%D0%BA%D1%80%D0%B0%D0%BB%D1%81%D0%BA%D0%B8%D1%8F-%D0%B3%D1%83%D0%B1%D0%B5%D1%80%D0%BD%D0%B0%D1%82%D0%BE%D1%80-news653783.html", "text": "Австралийската полиция е задължала мъж, който е успял да се качи на покрива на резиденцията на кралския губернатор в Мелбърн, съобщава телевизонния канал 9news. Според информацията мъжът е бил арестуван от полицейските служители в 08:30 часа местно време (1:30 часа българско време). Органите на реда предполагат, че мъжът е успял да стигне до покрива около 7:45 часа (00:45 часа). Мотивите му засега са неизвестни. Мъжът е бъде откаран в болница. Стартирало е разследване на инцидента. Губернаторът не е бил в резиденцията, тъй као е на посещения в Сингапур и Индонезия.", "date": "2017.05.01", "title": "Екшън! Полицията в Мелбърн задържа мъж на покрива на резиденцията на кралския губернатор"}
{"url": "http://pik.bg/%D1%83%D0%B4%D0%B0%D1%80-%D0%BA%D0%B7%D0%BF-%D0%BF%D0%BE%D0%B3%D0%BD%D0%B0-%D0%BE%D0%BD%D0%BB%D0%B0%D0%B9%D0%BD-%D1%81%D0%B0%D0%B9%D1%82%D0%BE%D0%B2%D0%B5-%D0%B7%D0%B0-%D1%84%D0%B0%D0%BB%D1%88%D0%B8%D0%B2%D0%B8-%D0%BF%D1%80%D0%BE%D0%BC%D0%BE%D1%86%D0%B8%D0%B8-%D0%BE%D1%82%D0%BD%D0%B5%D1%81%D0%B5-%D0%B3%D0%BE-%D0%B8-%D0%B7%D0%BE%D1%80%D0%B0-news653847.html", "text": "Комисията за защита на потребителите забрани на търговци с онлайн магазини да подвеждат клиентите си за цените и наличностите на промоционални артикули. Контролният орган установи, че след извършена от потребителя и потвърдена от търговеца поръчка се оказва, че стоката липсва, може да бъде закупена на анонсираната цена само в комплект с друга или е значително по-скъпа. Проверката във връзка с единия от казусите е по повод жалба на потребител, на който е отказана продажбата на монитор в промоция от сайта на търговската верига „Зора”. Клиентът е заявил желания от него модел и е получил писмено потвърждение от търговеца, че поръчката е „успешно обработена и очаква транспортиране до посочения адрес за доставка”. 14 дни по-късно е информиран по телефона, че избраният от него продукт не може да му бъде доставен поради изчерпана наличност. Търговецът разчита на това, че потребителят може да избере алтернативен артикул, с което на практика би реализирал непланирана покупка. Друга забранена от КЗП нелоялна практика е на специализирания магазин за инструменти http://instrumentistart.com/, който е направил опит да продаде промоционална стока на по-висока от обявената на сайта цена. Четири дни след потвърждаване на направена от клиент поръчка на моторна коса на стойност 376 лв., търговецът го информира чрез електронната поща, че производителят е променил цената на 439 лв. и отправя запитване има ли интерес да закупи артикула при новите финансови условия. Целта е потребителят да бъде подтикнат да потвърди своя избор, с което на практика дава съгласието си за покупка при по-неизгодни за него условия спрямо тези при вземане на решението му за покупка. Обявяването на цена от 0.00 лв. на сноуборд автомати с цел впоследствие да бъдат продадени в комплект със самата дъска при уж преференциални условия, е друга забранена от КЗП нелоялна практика. Схемата е реализирана от „АЛПИН ТЕХНО СПОРТ” ЕООД и се изразява в следното. На сайта http://www.alpinsport-bg.com е проведена промоционална кампания, при която борд автомати са били предлагани на цена от 0.00 лв. След като потребителят изпрати заявка за даден модел, търговецът потвърждава поръчката и цената именно от 0.00 лв. Едва впоследствие чрез телефонно обаждане клиентът бива уведомен, че борд автоматът може да бъде закупен за 0.00 лв. само в комплект със сноуборд. Така на практика той е поставен пред избора да се откаже от поръчката си или да закупи и друг продукт, за да се възползва от промоцията, чиито условия не са известни от самото начало.", "date": "2017.05.01", "title": "УДАР! КЗП погна онлайн сайтове за фалшиви промоции! Отнесе го и \"Зора\""}
{"url": "http://pik.bg/%D0%B4%D0%B8%D0%B0%D0%B3%D0%BD%D0%BE%D0%B7%D0%B0-%D0%B2%D0%B0%D0%BB-%D0%BA%D0%B8%D0%BB%D0%BC%D1%8A%D1%80-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D1%87%D0%B5-%D1%81%D0%B5-%D0%B5-%D0%BB%D0%B5%D0%BA%D1%83%D0%B2%D0%B0%D0%BB-%D0%BE%D1%82-%D1%80%D0%B0%D0%BA-news653781.html", "text": "Американският актьор Вал Килмър потвърди информациите, че е бил диагностициран с онкологично заболяване, от което се е лекувал, съобщава People. 57-годишният актьор е обявил това на среща със свои фенове. По време на срещата Килмър бил попитан доколко са верни думите на Майкъл Дъглас, който неотдавна разкри, че Вал Килмър се бори с рак на гърлото. Актьорът потвърди, като коментира, че явно Дъглас е опитвал да му помогне, тъй като по това време медиите са се интересували къде е изчезнал. „Да, лекувах се от рак“, в прав текст заяви Килмър. Холивудската звезда добави, че му е било много трудно да говори и да общува с представителите на медиите заради заболяването. „Дори и сега хората биха могли да си мислят, че не съм здрав“, добави Килмър. През октомври миналата година Майкъл Дъглас, който преди време бе диагностициран с рак на гърлото и успя да се пребори с болестта, зяви в Лондон, че  Килмър се бори със същото заболяване, като „ситуацията при него не е много добра“.", "date": "2017.05.01", "title": "Диагноза! Вал Килмър потвърди, че се е лекувал от рак"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D0%B2-%D0%B8%D0%B3%D1%80%D0%B0%D1%82%D0%B0-%D1%82%D0%BE%D0%BD%D0%B8-%D0%B1%D0%BB%D0%B5%D1%8A%D1%80-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D0%B2-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%B1%D1%80%D0%B5%D0%BA%D0%B7%D0%B8%D1%82-news653784.html", "text": "Бившият премиер на Великобритания Тони Блеър обяви, че се връща в политиката, за да спаси страната си от неизгодна сделка във връзка с Брекзит, съобщава Дейли Мирър. „Ситуацията с Брекзит ме мотивира изключително много отново да участвам в политическия живот. Готов съм пак да запретна ръкави“, заяви Блеър. Бившият премиер на Великобритания каза, че „няма желание да игнорира волята на народа“, който е гласувал за Брекзит. Тони Блър обаче смята, че волята на народа може да се промени, когато бъде представено окончателното споразумение за Брекзит.", "date": "2017.05.01", "title": "Отново в играта! Тони Блеър се завръща в политиката заради Брекзит"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D1%82%D0%BE%D1%80%D0%BD%D0%B0%D0%B4%D0%B0%D1%82%D0%B0-%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0%D1%82%D0%B0-%D1%87%D0%B0%D1%81%D1%82-%D0%BD%D0%B0-%D1%81%D0%B0%D1%89-%D0%B2%D0%B5%D1%87%D0%B5-%D0%B5-11-news653787.html", "text": "Жертвите на торнадата и наводненията в централната част на Съединените щати вече са 11, съобщава Асошиайтед Прес. Предишната информация бе за дете загинали. Торнада нанесоха сериозни щети на няколко по-малки града в източната част на Тексас, където загинаха четири човека. Три са жертвите на наводненията и ураганните ветрове в щата Арканзас, а още две деца са в неизвестност. В Тенеси момиче е загинало, след като скеле на футболна врата не е издържало на бурния вятър и е паднало върху нея. Властите обявиха за двама загинали от наводненията в Мисури. Още една жертва има в щата Мисисипи.", "date": "2017.05.01", "title": "Бедствие! Броят на жертвите на торнадата и наводненията в централната част на САЩ вече е 11 души"}
{"url": "http://pik.bg/%D0%B4%D1%80%D0%B5%D1%81%D0%BA%D0%BE%D0%B4-%D0%B2-%D1%8F%D0%BF%D0%BE%D0%BD%D0%B8%D1%8F-%D1%80%D0%B0%D0%B7%D1%80%D0%B5%D1%88%D0%B8%D1%85%D0%B0-%D0%BD%D0%B0-%D1%87%D0%B8%D0%BD%D0%BE%D0%B2%D0%BD%D0%B8%D1%86%D0%B8%D1%82%D0%B5-%D0%B4%D0%B0-%D1%85%D0%BE%D0%B4%D1%8F%D1%82-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%B1%D0%B5%D0%B7-%D0%B2%D1%80%D0%B0%D1%82%D0%BE%D0%B2%D1%80%D1%8A%D0%B7%D0%BA%D0%B8-%D0%B7%D0%B0%D1%80%D0%B0%D0%B4%D0%B8-%D1%82%D0%BE%D0%BF%D0%BB%D0%BE%D1%82-news653788.html", "text": "В Япония стартира кампанията Cool biz, в която чиновниците и сътрудниците на фирми могат да ходят на работа без вратовръзки заради топлото време, съобщава РИА Новости. Първи за кампанията започнаха да се подготвят производителите на мъжко облекло. Те предлагат аксесоари от копринени шнурове или джобни кърпи, които да заменят вратовръзките. Сред вариантите са и леки якета, произведени основно от коприна. В кампанията се акцентира на това как мъжът да остане стилен и в същото време да изглежда достойно и да не уронва престижа на фирмата, за която работа при важни делови срещи с клиенти или партньори. Общонационалната кампания за облекчена форма на носене на дрехи  Сool biz (б.р. от cool business) се провежда в Япония от 2005 година насам. Основната й цел е борбата с парниковия ефект за сметка на намаляване на натоварванията, които са установени при работа при температури над 28 градуса. Заради това и се разрешава на служителите на ходят на работа с по-леко облекло.", "date": "2017.05.01", "title": "Дрескод! В Япония разрешиха на чиновниците да ходят на работа без вратовръзки заради топлото време"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BE%D0%BA%D0%BE%D0%BB%D0%BE-300-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D1%81%D0%B0-%D0%B2-%D1%80%D0%B5%D0%B4%D0%BE%D0%B2%D0%B5%D1%82%D0%B5-%D0%BD%D0%B0-%D0%B3%D1%80%D1%83%D0%BF%D0%B8%D1%80%D0%BE%D0%B2%D0%BA%D0%B0%D1%82%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-news653785.html", "text": "Около 300 граждани на Великобритания са в редовете на терористичната групировка „Ислямска държава“ на териториите на Сирия и Ирак, съобщава Телеграф. Според информация на задържания в Турция Стефан Аристиду, който е родом от Великобритания, „голяма част от британците в редовете на „Ислямска държава“ не са редови пехотинци, а отговарят за средстваа за масово осведомяване  и пропагандата на групировката, като заемат високи постове“. Изданието съобщава, че самият Аристиду е напуснал Великобритания с приятелката си през 2015 година и е имал намерение да живее в Сирия по законите на шариата. Сега Аристиду смята, че животът на джихадисти „прилича на живот в затвор“. В момента той е в Туриця, като ако се стигне до екстрадирането му във Великобритания, го грози доживотен затвор. По данни на Телеграф между 850 и 1 000 британци са постъпили в редовете на „Ислямска държава“ и други терористични групировки. Около половината от тях са се завърнали във Великобритания, а над 100 се смятат за загтинали.", "date": "2017.05.01", "title": "Разкритие! Около 300 британски граждани са в редовете на групировката „Ислямска държава“"}
{"url": "http://pik.bg/%D1%80%D0%B0%D0%B2%D0%BD%D0%BE%D1%81%D0%BC%D0%B5%D1%82%D0%BA%D0%B0-352-%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D1%83%D0%B4%D0%B0%D1%80%D0%B8%D1%82%D0%B5-%D0%BD%D0%B0-%D0%B2%D0%BE%D0%B4%D0%B5%D0%BD%D0%B0%D1%82%D0%B0-%D0%BE%D1%82-%D1%81%D0%B0%D1%89-%D0%BA%D0%BE%D0%B0%D0%BB%D0%B8%D1%86%D0%B8%D1%8F-%D1%81%D1%80%D0%B5%D1%89%D1%83-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2-news653786.html", "text": "Най-малко 352-ма души са цивилните жертви на ударите, нанесени от водената от САЩ коалиция срещу „Ислямска държава“ в Ирак и Сирия, откакто операцията беше стартирана през 2014 г., се казва в изявление на Пентагона, съобщава Ройтерс. От щаба на американските войски заявиха, че месечната оценка на броя на жертвите, все още не е приключил, като все още се разглеждат още 42 докладвани случая. „Съжаляваме за непреднамерената загуба на цивилни животи…и изразяваме най-дълбоко съчувствие към семействата на загиналите и всички други, които са засегнати от въздушните удари“, се казва в изявлението на Пентагона. Официалната статистика на военните сочи доста по-малък брой жертви от изчисленията на различни организации. Според групата за мониторинг „Еъруорс“ при въздушните удари на коалицията са загинали повече от 3 хил. души. Фокус", "date": "2017.05.01", "title": "Равносметка! 352-ма загинали при ударите на водената от САЩ коалиция срещу „Ислямска държава“"}
{"url": "http://pik.bg/%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B2-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%BD%D0%B0-%D1%81%D0%B0%D1%89-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D1%84%D0%B5%D0%B4%D0%B5%D1%80%D0%B0%D0%BB%D0%BD%D0%B8%D1%8F-%D0%B1%D1%8E%D0%B4%D0%B6%D0%B5%D1%82-%D0%B7%D0%B0-%D0%BD%D0%B0%D1%81%D1%82%D1%8F%D1%89%D0%B0%D1%82%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-news653789.html", "text": "Лидерите на републиканците и демократите в конгреса на Съединените щати са постигнали договорка по федерален бюджет за настоящата финансова година в размер на 1 трилион долара, съобщава Асошиайтед Прес. Финансовата година трябва да приключи на 1 октомври 2017 година. По информация на Politico, откъдето се позовават на свои добре запознати източници, в документа се посочва за нови разходи за отбранителната промишленост, както и заделяне на 1,5 милиарда долара за осигуряване на безопасността по границите. В споразумението е включено и заделянето на 2 милиарда долара за нови разходи за подсигуряването на нуждите на Националния институт по здравеопазване. Отбеляазва се, че в бюджета не е заложено специално перо за построяване на стена по границата с Мексико. На 29 април президента Доналд Тръмп подписа краткосрочен бюджет, който да позволи финансирането на държавните учреждения, с което да се предотврати евентуално блокиране на работата на правителството.", "date": "2017.05.01", "title": "Споразумение! В конгреса на САЩ договориха федералния бюджет за настящата финансова година"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D1%87%D0%B0%D0%BA%D0%B2%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D1%81%D0%B8-%D0%BF%D1%80%D0%B5%D0%B7-%D0%BB%D1%8F%D1%82%D0%BE%D1%82%D0%BE-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-news653790.html", "text": "Президентът на Съединените щати Доналд Тръмп обяви, че през лятото съпругата му Мелания и по-малкият му син Барън трябва да се преместят в Белия дом, съобщава  Washington Times. Според информацията това трябва да стане веднага след края на учебната година. Тръмп признава, че за детето пренасянето няма да бъде никак лесно. „Синът ми Барън току що стана на 11 години. Ще му се наложи да се мести в ново училище. Той обича да играе футбол в отбора си в Ню Йорк. Там са всичките му приятели и ще му се наложи да направи сериозна промяна в живота си. Със съпругата ми не искахме това да става по средата на учебната година“, обяснява Тръмп.", "date": "2017.05.01", "title": "Доналд Тръмп очаква семейството си през лятото в Белия дом"}
{"url": "http://pik.bg/%D1%8F%D0%BF%D0%BE%D0%BD%D1%81%D0%BA%D0%B8-%D1%80%D0%B0%D0%B7%D1%80%D1%83%D1%88%D0%B8%D1%82%D0%B5%D0%BB-%D1%89%D0%B5-%D0%BF%D0%BE%D0%B5%D0%BC%D0%B5-%D0%BE%D1%85%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D0%BA%D0%BE%D1%80%D0%B0%D0%B1%D0%B8-news653792.html", "text": "Японският военен разрушител-вертолетоносач „Идзумо“ за първи път ще охранява американски кораби, предава РИА Новости. Съответната заповед е издадена от министъра на отбраната на Япония Томоми Инада. „Идзумо“ е един от двата най-нови и най-големи военни кораба на морските сили за самоотбрана на Япония, които бяха пуснати на вода през 2015 г. В понеделник той ще замине на тримесечно плаване, при което ще достигне до Филипините. В хода на плаването той ще изпълнява мисия по охрана на американски военни кораби. Министърът на отбраната е издала заповедта за начало на мисията след получаването на съответното искане от страна на САЩ. „Идзумо“ ще охранява американските кораби в Тихия океан от полуостров Босо в района на японската префектура Чиба до акваторията на остров Шикоку в югоизточната част на страната. След това американските кораби ще се запътят към Корейския полуостров, за да извършват зареждане на намиращите се в района разрушители, които са снабдени с бойната информационно-управляваща система „Иджис“ (Aegis). Фокус", "date": "2017.05.01", "title": "Японски разрушител ще поеме охраната на американски военни кораби"}
{"url": "http://pik.bg/%D0%B0%D0%BF%D0%BE%D0%B5%D0%BB-%D0%B8-%D0%B6%D0%B8%D0%B2%D0%BA%D0%BE-%D0%BC%D0%B8%D0%BB%D0%B0%D0%BD%D0%BE%D0%B2-%D1%81%D1%8A%D0%B2%D1%81%D0%B5%D0%BC-%D0%B1%D0%BB%D0%B8%D0%B7%D0%BE-%D0%B4%D0%BE-%D1%82%D0%B8%D1%82%D0%BB%D0%B0-%D0%BD%D0%B0-%D0%BA%D0%B8%D0%BF%D1%8A%D1%80-news653794.html", "text": "Доскорошният български национал Живко Миланов не игра за АПОЕЛ (Никозия), но отборът му постигна нова убедителна победа в плейофите на кипърското първенство. АПОЕЛ разгроми с 4:1 като гост АЕЛ (Лимасол) и е все по-близо до поредната си титла. Тя може да стане факт още в края на тази седмица, когато тимът приема втория АЕК (Ларнака). В момента разликата между тях е 4 точки, а до края на сезона остават още три кръга. Димитър Макриев беше титуляр за Неа Саламина, но отборът му отстъпи с 0:1 на Етникос Ахна.", "date": "2017.05.01", "title": "АПОЕЛ и Живко Миланов съвсем близо до титла на Кипър"}
{"url": "http://pik.bg/%D1%80%D1%83%D1%81%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D1%81%D0%B0-%D0%BF%D1%80%D0%B5%D0%B4%D0%B0%D0%BB%D0%B8-3-%D1%82%D0%BE%D0%BD%D0%B0-%D1%85%D1%83%D0%BC%D0%B0%D0%BD%D0%B8%D1%82%D0%B0%D1%80%D0%BD%D0%B0-%D0%BF%D0%BE%D0%BC%D0%BE%D1%89-%D0%B2-%D0%BD%D1%8F%D0%BA%D0%BE%D0%BB%D0%BA%D0%BE-%D1%81%D0%B8%D1%80%D0%B8%D0%B9%D1%81%D0%BA%D0%B8-%D0%BF%D1%80%D0%BE%D0%B2%D0%B8%D0%BD%D1%86%D0%B8%D0%B8-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD-news653793.html", "text": "Руските военни са провели за последното денонощие шест хуманитарна акции, в хода на които са предали на жители на Сирия 3 тона хуманитарни помощи, съобщава РТ, като се позовава на информация от Центъра по примирие на враждуващите страни. В град Алепо, в районите на Ново Южно Алепо, Бенизид, Бустан Елкаср, Азиз и в окръг Кади Аскар жителите са получили 1,5 тона хляб, топла храна и 150 продоволствени набора. В населения пункт Баришбо, провинция Латакия, на жителите са били предадени 350 продоволствени набора. Освен това ООН и партньорите й продължават да оказват медицинска, психологическа и юридическа помощ в Сирия.", "date": "2017.05.01", "title": "Руските военни са предали 3 тона хуманитарна помощ в няколко сирийски провинции за последното денонощие"}
{"url": "http://pik.bg/%D1%89%D0%B0%D1%81%D1%82%D0%BB%D0%B8%D0%B2%D0%B0-%D1%80%D0%B0%D0%B7%D0%B2%D1%80%D1%8A%D0%B7%D0%BA%D0%B0-%D0%BF%D0%B5%D1%82%D0%B8%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D1%81%D0%BF%D0%B0%D1%81%D0%B5%D0%BD%D0%B8-%D0%BE%D1%82-%D0%BF%D0%BE%D1%82%D1%8A%D0%B2%D0%B0%D1%89%D0%B0-%D0%BB%D0%BE%D0%B4%D0%BA%D0%B0-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%BA%D0%B0%D0%BD%D0%B0%D0%B4%D0%B0-news653791.html", "text": "Петима души са били спасени от потъваща лодка край бреговете на тихоокеанската канадска провинция Британска Колумбия, съобщава телевизонния канал Си Би Си. Лодка с дължина 8,5 метра е претърпяла крушение недалеко от остров Бартлет. Причините за случилото се не се посочват. На мястото на инцидента са били открити пет човека, като всички са били настанени в болница. Няма информация за състоянието им. Мелиса Киа от Коориднационния спасителен център на Британска Колумбия обяви, че в спасителната операция са участвали хеликоптери, самолет и кораби на Канадската брегова охрана. Минути преди пристигането на спасителните екипи пострадалите са били извадени от водата от екипажите на два частни морски съда, които са били по същото време в района на инцидента.", "date": "2017.05.01", "title": "Щастлива развръзка! Петима души са спасени от потъваща лодка край бреговете на Канада"}
{"url": "http://pik.bg/%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%B0%D1%82%D0%B0-%D0%B6%D0%B5%D0%BD%D0%B0-%D0%BD%D0%B0-%D0%BF%D0%BB%D0%B0%D0%BD%D0%B5%D1%82%D0%B0%D1%82%D0%B0-%D0%B4%D0%B6%D1%83%D0%BB%D0%B8%D1%8F-%D1%80%D0%BE%D0%B1%D1%8A%D1%80%D1%82%D1%81-%D1%80%D0%B0%D0%B7%D0%BA%D1%80%D0%B8-%D1%82%D0%B0%D0%B9%D0%BD%D0%B8%D1%82%D0%B5-%D0%B7%D0%B0-%D1%85%D1%83%D0%B1%D0%B0%D0%B2%D0%B0%D1%82%D0%B0-%D1%81%D0%B8-%D0%B2%D1%8A%D0%BD%D1%88%D0%BD%D0%BE%D1%81%D1%82-news653769.html", "text": "49-годишната холивудска актриса Джулия Робъртс разкрива как продължава да бъде сред най-сексапилните жени в света, съобщава Дейли Мейл. Актрисата, която наскоро бе коронясана за поредна година за най-красивата жена на планетата, признава, че не може без въглехидрати, като обожава авокадо и всякакви кейкове. Робъртс допълва, че си хапва от тях ежедневно. „Досега не ми се е случвало да ям кейк, които не ми харесва“, заявява актрисата. Любовта си към тези храни обаче холивудската звезда се налага да компенсира с много работа в спортната зала. Робъртс се занимава активно с йога, пилатес, аквааеробика и скокове. Тя признава, че не е във възторг от това, че трябва да спортува. „Не съм голяма любителка на физическите упражнения, но обичам усещането след всяка тренировка. Удовлетвореност, ясно съзнание, прилив на енергия, сила, радост – всичко това получавам благодарение на спорта“, разказва Джулия Робъртс. Една от запазените марки на Робъртс е широката й усмивка, която не пропуска да демонстрира. Тайната на белите й зъби е проста. „Прибягвам до бабино средство - сода“, признава тя.", "date": "2017.05.01", "title": "Най-красивата жена на планетата! Джулия Робъртс разкри тайните за хубавата си външност"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89-%D1%85%D0%BE%D0%B4-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B5-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8%D0%BB-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%B7%D0%B0-%D0%BF%D0%BE%D0%BA%D0%B0%D0%BD%D0%B0%D1%82%D0%B0-%D1%81%D0%B8-%D0%BA%D1%8A%D0%BC-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%84%D0%B8%D0%BB%D0%B8%D0%BF-news653797.html", "text": "Президентът на САЩ Доналд Тръмп не е предупредил конгреса за решението си да покани на посещение президента на Филипините Родриго Дутерте, съобщава The New York Times. Според източници на изданието от администрацията, в Държавния департамент се подготвят за вълни от критики от страна на различни правозащитни организации. „Тръмп с действията си оправдава кървавата война на Дутерте с разпространението на наркотици и сега трябва да носи морална отговорност за това“, заявява представителят на международната правозащитна организация Human Rights Watch Джон Сифтън.", "date": "2017.05.01", "title": "Изненадващ ход! Доналд Тръмп не предупредил конгреса за поканата си към президента на Филипините да посети САЩ"}
{"url": "http://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D1%81%D0%BB%D0%B5%D0%B4-%D0%B0%D0%B2%D0%B0%D1%80%D0%B8%D0%B9%D0%BD%D0%BE%D1%82%D0%BE-%D0%BA%D0%B0%D1%86%D0%B0%D0%BD%D0%B5-%D0%BD%D0%B0-%D1%80%D1%83%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D1%81%D1%82%D0%B0%D0%BD%D0%B0%D1%85%D0%B0-20-%D0%B4%D1%83%D1%88%D0%B8-news653798.html", "text": "Двадесет човека са получили различни наранявания след аварийното кацане на самолет на „Аерофлот“ в Банкок, съобщава ТАСС. Както стана ясно, самолет, изпълняващ полет между Русия и Тайланд кацна аварийно на летището в Банкок. При подхождане към летището самолетът е попаднал в серия от въздушни ями. „Пострадалите са със серия от счупвания. Сред тях има руски и чуждестранни граждани“, съобщава  руският дипломат Владимир Соснов.", "date": "2017.05.01", "title": "Броят на пострадалите след аварийното кацане на руски самолет станаха 20 души "}
{"url": "http://pik.bg/%D0%B3%D1%80%D1%83%D0%BF%D0%B8%D1%80%D0%BE%D0%B2%D0%BA%D0%B8%D1%82%D0%B5-%D0%BE%D1%82-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B0%D1%82%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0%D1%82-%D0%BD%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B2-%D0%B0%D1%81%D1%82%D0%B0%D0%BD%D0%B0-news653763.html", "text": "Сирийската въоръжена опозиция получи покана за участие в следващия кръг от преговорите за урегулирането на конфликта в казахстанската столица Астана и нито една групировка не е депозирала отказ, заяви член на една от делегациите за РИА Новости, цитиран от Фокус. „Получихме официална покана за Астана. Тя беше предадена в устна форма от руската делегация. Към настоящия момент няма нито една от групите не се е изказала против това. Напротив, те гледат на новото предложение на Русия като на нещо, което може да допринесе за подобряване на обстановката“, заяви източникът. Провеждането на следващата среща в Астана е планирано за 3 и 4 май, като разговорите на експертно ниво ще бъдат на 2 май. От външното министерство на Казахстан разчитат на участието на всички страни: сирийското правителство, опозицията и държавите гаранти – Русия, Иран и Турция.", "date": "2017.05.01", "title": "Групировките от въоръжената сирийска опозиция ще участват на преговорите в Астана"}
{"url": "http://pik.bg/%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D0%BF%D1%80%D0%B8%D0%B7%D0%BE%D0%B2%D0%B0%D0%B2%D0%B0-%D0%B7%D0%B0-%D0%BF%D1%80%D0%B5%D0%BA%D1%80%D0%B0%D1%82%D1%8F%D0%B2%D0%B0%D0%BD%D0%B5-%D0%BD%D0%B0-%D0%BD%D0%B0%D1%81%D0%B8%D0%BB%D0%B8%D0%B5%D1%82%D0%BE-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news653767.html", "text": "Папа Франциск призова за спазване на човешките права и прекратяване на насилието във Венецуела, където в хода на антиправителствените протести през последния месец загинаха близо 30 души, съобщава „Войс ъф Америка“, цитиран от Фокус. По време на своето седмично обръщение към вярващите на площад „Свети Петър“, главата на римокатолическата църква осъди „тежката хуманитарна, социална, политическа и икономическа криза, която изтощава населението“. „Отправям сърдечен апел към правителството и всички слоеве на венецуелското общество да избягват всякакви форми на насилие, да спазват човешките права и да търсят решение на проблемите чрез преговори“, каза папа Франциск.", "date": "2017.05.01", "title": "Папа Франциск призовава за прекратяване на насилието във Венецуела"}
{"url": "http://pik.bg/%D0%B0%D0%BA%D1%86%D0%B8%D1%8F-%D1%81%D0%B5%D0%B4%D0%B5%D0%BC-%D1%83%D0%B1%D0%B8%D1%82%D0%B8-%D0%BF%D1%80%D0%B8-%D1%81%D1%82%D1%8A%D0%BB%D0%BA%D0%BD%D0%BE%D0%B2%D0%B5%D0%BD%D0%B8%D1%8F-%D0%BC%D0%B5%D0%B6%D0%B4%D1%83-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8%D1%86%D0%B8-%D0%B8-%D0%B2%D0%BE%D0%B5%D0%BD%D0%BD%D0%B8-%D0%B2-%D1%81%D0%B5%D0%B2%D0%B5%D1%80%D0%BD%D0%B0%D1%82%D0%B0-%D1%87%D0%B0%D1%81%D1%82-%D0%BD%D0%B0-%D0%BC%D0%B5%D0%BA%D1%81%D0%B8%D0%BA%D0%BE-news653779.html", "text": "Седем бандити са били убити при сблъсъци между членове на престъпна групировка и военни в северния мексикански щат Чиуауа, съобщава РИА Новости, като се позовава на информация на генералната прокуратура на щата. Според информацията бандитите атакували военните в района на селището Ла-Грулия, като са открили стрелба по автомобила, с който са пътували военните. След като военните отговорили на огъня, седем нападатели били убити. Пограничният със Съединените щати мексикански щат Чиуауа е смятан за един от най-неспокойните като престъпност заради активността на наркокартелите, които се борят за контрол за доставката на наркотици в Съединените щати.", "date": "2017.05.01", "title": "Акция! Седем убити при стълкновения между престъпници и военни в северната част на Мексико"}
{"url": "http://pik.bg/%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-%D0%B8-%D1%82%D1%83%D1%80%D1%86%D0%B8%D1%8F-%D1%81%D1%82%D0%B0%D1%80%D1%82%D0%B8%D1%80%D0%B0%D1%82-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B8-%D0%B2%D0%BE%D0%B5%D0%BD%D0%BD%D0%BE-%D1%82%D0%B0%D0%BA%D1%82%D0%B8%D1%87%D0%B5%D1%81%D0%BA%D0%B8-%D1%83%D1%87%D0%B5%D0%BD%D0%B8%D1%8F-news653766.html", "text": "Съвместни военно-тактически учения стартират днес военните сили на Азербайджан и Турция, съобщава РИА Новости. По време на тях ще бъдат използвани артилерийски установки, бронетехника, миномети, и бойни и транспортни хеликоптери. Ще участват подразделения на противовуздушните отбрани на двете страни, както и зенитно-ракетни подразделения. „Съгласно споразумението за военно сътрудничество между Азербайджан и Турция, от 1 до 5 май ще се проведат съвместни тактически учения с бойни стрелби на въоръжените сили на двете страни“, се посочва в официалното съобщение на министерството на отбраната на Азербайджан. Според информацията основната задача на учението е подобряване на координацията чрез обмен на опит между военните сили на Азербайджан и Турция.", "date": "2017.05.01", "title": "Азербайджан и Турция стартират съвместни военно-тактически учения"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D0%B4%D0%B5%D0%B2%D0%B5%D1%82-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%BB%D0%B5%D0%B4-%D1%82%D0%BE%D1%80%D0%BD%D0%B0%D0%B4%D0%B0-%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-%D0%B2-%D0%BD%D1%8F%D0%BA%D0%BE%D0%BB%D0%BA%D0%BE-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%89%D0%B0%D1%82%D0%B0-news653762.html", "text": "Най-малко девет са жертвите на преминалите през няколко американски щата торнада и наводнения, съобщава Асошиайтед Прес. По рано бе съобщено, че само в района на щата Тексас жертвина торнадо с пет човека. По последни данни в Тексас жертвите са четири, а още три има в щата Арканзас. Властите в Арканзас съобщиха, че две деца са безследно изчезнали, след като автомобил, в който са пътували, е паднал от мост. Съобщава се още за жертви в щатите Мисисипи и Мисури. ​", "date": "2017.05.01", "title": "Бедствие! Най-малко девет загинали след торнада и наводнения в няколко американски щата"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D0%B2%D0%B0%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-17-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D0%BA%D0%B0%D0%BC%D0%B8%D0%BE%D0%BD-%D0%B8-%D1%83%D1%87%D0%B8%D0%BB%D0%B8%D1%89%D0%B5%D0%BD-%D0%B0%D0%B2%D1%82%D0%BE%D0%B1%D1%83%D1%81-%D0%B2-%D1%82%D0%B5%D0%BA%D1%81%D0%B0-news653771.html", "text": "Двама човека са загинали при катастрофа между автобус, превозващ спортисти от няколко училища, и камион в американския щат Тексас, собщава Асошиайтед Прес. Според информацията в автобуса са пътували 34 човека – спортисти и треньори от седем училища в град Ел-Пасо. По информация на телевизионния канал KFOX14 17 ученици са били приети в болница, като животът им е вън от опасност. Загинали са шофьорът на камиона и един от треньорите.", "date": "2017.05.01", "title": "Трагедия! Двама загинали и 17 ранени при катастрофа между камион и училищен автобус в Тексас"}
{"url": "http://pik.bg/%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D0%B5%D0%B2%D0%B5%D0%BD%D1%82%D1%83%D0%B0%D0%BB%D0%B5%D0%BD-%D0%B2%D0%BE%D0%B5%D0%BD%D0%B5%D0%BD-%D0%BA%D0%BE%D0%BD%D1%84%D0%BB%D0%B8%D0%BA%D1%82-%D0%BC%D0%B5%D0%B6%D0%B4%D1%83-%D1%81%D0%B0%D1%89-%D0%B8-%D0%BA%D0%BD%D0%B4%D1%80-%D0%B1%D0%B8-%D1%83%D0%BD%D0%B8%D1%89%D0%BE%D0%B6%D0%B8%D0%BB-%D0%B3%D0%BE%D0%BB%D1%8F%D0%BC%D0%B0-%D1%87%D0%B0%D1%81%D1%82-%D0%BE%D1%82-%D1%87%D0%BE%D0%B2%D0%B5%D1%87-news653770.html", "text": "Папа Франциск коментира думите на президента на Съединените щати Доналд Тръмп, че напрежението в отношенията със Северна Корея може да доведе до сериозен военен конфликт. „Призовавам и двете страни, и ще продължа да го правя при всяка възможност, да разрешат проблемите си с дипломатически средства“, заявява папа Франциск на пресконференция, която се е провела на борда на самолета му при завръщането му от Египет, съощава The Hill. По неговите думи евентуална ескалация на напрежението може да доведе до унищожаването „на голяма част от човечеството и на световната култура“. „Говорим за бъдещето на човечеството – заяви папа Франциск. – В момента една евентуална мащабна война би унищожила, може би не половина човечество, но голяма част от него и много култури. Това би било ужасно. Не мисля, че в момента човечеството е готово да оцелее при една такава евентуална война“. Папа Франциск призова ООН да поднови своя авторитет, когато става дума за такива въпроси.", "date": "2017.05.01", "title": "Папа Франциск: Евентуален военен конфликт между САЩ и КНДР би унищожил голяма част от човечеството  "}
{"url": "http://pik.bg/%D0%BD%D0%B0%D0%BF%D0%BE%D0%BB%D0%B8-%D0%BF%D0%BE%D0%B1%D0%B5%D0%B4%D0%B8-%D0%B8%D0%BD%D1%82%D0%B5%D1%80-%D1%81-10-%D0%B8-%D1%81%D0%B5-%D0%BF%D1%80%D0%B8%D0%B1%D0%BB%D0%B8%D0%B6%D0%B8-%D0%BD%D0%B0-%D1%82%D0%BE%D1%87%D0%BA%D0%B0-%D0%B7%D0%B0%D0%B4-%D0%B2%D1%82%D0%BE%D1%80%D0%B8%D1%8F-%D1%80%D0%BE%D0%BC%D0%B0-%D0%B2-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-news653768.html", "text": "Отборът на Наполи победи като гост Интер с 1:0 в мач от 34-ия кръг на футболния шампионат на Италия. Хосе Мария Кайехон в 43-ата минута вкара гола за тима от Неапол. С успеха Наполи се приближи на точка зад втория в класирането Рома. Интер регистрира 12-ата си загуба в кампанията, като е на седмо място в класирането.", "date": "2017.05.01", "title": "Наполи победи Интер с 1:0 и се приближи на точка зад втория Рома в първенството на Италия"}
{"url": "http://pik.bg/%D0%BF%D0%BE%D0%BB%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD-%D0%B2%D1%8A%D0%B2-%D0%B2%D0%BE%D0%B5%D0%BD%D0%BD%D0%B8-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D1%8F-%D0%B2-%D0%B4%D0%BE%D0%BD%D0%B1%D0%B0%D1%81-news653772.html", "text": "Полската полиция е задържала гражданин на Австрия, който е заподозрян във военни престъпления в Донбас, съобщава австрийската информационна агенция АРА. От Министерството на външните работи на Австрия са потвърдили за ареста. На 25-годишния мъж са предявени обвинения за участие в бойни действия на страната на Украйна и убийства на граждански лица и на пленени военослужещи. Престъпленията са били извършени по време на военните действия в района на летището в Донецк. Освен това задържаният е обвинен и в нарушение на антинаркотичните закони на Австрия.", "date": "2017.05.01", "title": "Полската полиция задържа заподозрян във военни престъпления в Донбас"}
{"url": "http://pik.bg/%D0%BE%D0%B1%D0%B8%D0%B4%D0%B0-%D0%BC%D1%8A%D0%B6-%D1%80%D0%B0%D0%BD%D0%B8-%D1%82%D1%80%D0%B8%D0%BC%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B3%D0%BE-%D0%BD%D0%B0%D0%BA%D0%B0%D1%80%D0%B0%D0%BB%D0%B8-%D0%B4%D0%B0-%D1%81%D0%B8-%D1%82%D1%80%D1%8A%D0%B3%D0%BD%D0%B5-%D0%BE%D1%82-%D0%B1%D0%B0%D1%80%D0%B1%D0%B5%D0%BA%D1%8E-%D0%B2-%D1%81%D0%B5%D0%BB%D0%BE-%D0%B2-%D0%BD%D0%BE%D0%B2%D0%BE%D1%81%D0%B8%D0%B1%D0%B8%D1%80%D1%81%D0%BA-news653765.html", "text": "32-годишен мъж рани трима, след като бил накаран да си тръгне от барбекю в село Озерново, Новосибирска област, съобщава електронното издание РТ. Според информацията на 29 април вечерта в двора на една от къщите в село Озерново, Новосибирска област компания от седем човека се събрали на скара. Около 23:00 часа към групата се присъединил и 32-годишния Руслан Х. Около час по-късно компанията решила да се разотива, за което било съобщено и на новия гост. Подпийналият Руслан обаче приел подканата да си ходи като неуважение. Обидил се и решил да си отмъсти. Руслан се прибрал в дома си, взел огнестрелното оръжие, което притежава, и се завърнал при компанията точно в момента, в който останалите се разделяла, като двама се качвали в такси. След като се приближил на 10-ина метра от доскорошните си другари по чашка, Руслан открил безразборна стрелба. Трима души били ранени, като са откарани в болница. Състоянието на двата от ранените е тежко. Самият Руслан спокойно се прибрал в дома си след стрелбата, където бил задържан малко по-късно.", "date": "2017.05.01", "title": "Обида! Мъж рани трима, след като го накарали да си тръгне от барбекю в село в Новосибирск"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D1%81%D1%82%D1%80%D0%B0%D0%BD%D0%B8%D1%82%D0%B5-%D0%BE%D1%82-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0-%D0%B0%D0%B7%D0%B8%D1%8F-%D0%B8-%D1%8F%D0%BF%D0%BE%D0%BD%D0%B8%D1%8F-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%82-%D0%B2-%D0%B0%D1%88%D1%85%D0%B0%D0%B1%D0%B0%D0%B4-news653777.html", "text": "Шестото съвещание на министрите на външните работи, участващи във формата „Централна Азия + Япония“, трябва да се проведе днес в туркменистанската столица Ашхабад, съобщават от външнополитическото ведомство на страната, предава РИА Новости. Участие в срещата ще вземат външните министри на Казахстан, Киргизстан, Таджикистан, Узбекистан, Туркменистан и Япония. Планира се в хода на срещата да бъдат обсъдени въпросите за осигуряване на стабилността и сигурността в региона и света, урегилирането на ситуацията в Афганистан, взаимодействието в търговско-икономическата, инвестиционната и културно-хуманитарната сфера. Диалогът „Централна Азия + Япония“ е създаден през 2004 г. като формат за развитие на регионалното сътрудничество и укрепването на мира и стабилността в Централна Азия. Туркменистан е председател на структурата от 2014 г. Фокус", "date": "2017.05.01", "title": "Външните министри на страните от Централна Азия и Япония ще се срещнат в Ашхабад"}
{"url": "http://pik.bg/%D0%B0%D1%82%D0%BB%D0%B5%D1%82%D0%B8%D0%BA-%D0%B1%D0%B8%D0%BB%D0%B1%D0%B0%D0%BE-%D0%BF%D0%BE%D0%B1%D0%B5%D0%B4%D0%B8-%D1%81%D0%B5%D0%BB%D1%82%D0%B0-%D1%81-30-%D0%B2-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-news653773.html", "text": "Отборът на Атлетик (Билбао) победи като гост Селта с 3:0 в мач от 35-ия кръг на футболния шампонат на Испания. Раул Гарсия в 35-ата и 50-ата минута, и Микел Рико в 83-ата мнута вкараха головете за 19-ия успех на тима от Билбао в шампионата на Испания от началото на кампанията. Тимът е на шесто място в класирането, на точка от петия Виляреал. Селта регистрира 16-а загуба, като е на 11-а позиция.", "date": "2017.05.01", "title": "Атлетик (Билбао) победи Селта с 3:0 в първенството на Испания"}
{"url": "http://pik.bg/%D0%B2%D1%8A%D0%B2-%D1%84%D0%BE%D1%80%D0%BC%D0%B0-%D1%85%D1%80%D0%B8%D1%81%D1%82%D0%BE-%D0%B7%D0%BB%D0%B0%D1%82%D0%B8%D0%BD%D1%81%D0%BA%D0%B8-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%B1%D0%B5%D0%BB%D0%B5%D0%B6%D0%B8-%D0%B2-%D1%80%D1%83%D0%BC%D1%8A%D0%BD%D0%B8%D1%8F-news653776.html", "text": "Бившият полузащитник на Лудогорец Христо Златински изигра пореден силен мач за Университатя (Крайова), като бе с ключова роля при победата на неговия тим над ЧФР Клуж с 3:0. Българинът отбеляза втория гол за гостите, които с успеха запазиха шансовете си за класиране в Лига Европа. В края на първото полувреме Златински заби топката под гредата, след като стражът на ЧФР Клуж спаси удар на негов съотборник, а кълбото попадна на крака на българина. След тази победа Университатя вече е само на 2 точки зад ЧФР Клуж и Динамо (Букурещ). Титуляр за тима от Крайова беше и Радослав Димитров.", "date": "2017.05.01", "title": "Във форма! Христо Златински продължава да бележи в Румъния"}
{"url": "http://pik.bg/%D0%BE%D0%B1%D0%B5%D0%B7%D1%89%D0%B5%D1%82%D0%B5%D0%BD%D0%B8%D0%B5-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%85%D1%83%D0%B4%D0%BE%D0%B6%D0%BD%D0%B8%D0%BA-%D0%BF%D0%BE%D0%B8%D1%81%D0%BA%D0%B0-%D0%BA%D0%BE%D0%BC%D0%BF%D0%B5%D0%BD%D1%81%D0%B0%D1%86%D0%B8%D1%8F-%D0%BE%D1%82-250-000-%D0%B4%D0%BE%D0%BB%D0%B0%D1%80%D0%B0-%D0%B7%D0%B0%D1%80%D0%B0%D0%B4%D0%B8-%D1%83%D0%BD%D0%B8%D1%89%D0%BE%D0%B6%D0%B0%D0%B2%D0%B0%D0%BD%D0%B5-%D0%BD-news653775.html", "text": "Американският художник Монте Трашър поиска от собствениците на бар, унищожили негови графити, компенсация от 250 000 долара, съобщава Ти Ем Зет. Трашър е категоричен, че с действята си, сътрудниците на заведението са нарушили законите на щата Калифорния. Графитът на Трашър, озаглавен „Шест глави“ е бил създаден през 1992 година, като е култов предмет на изкуството и е под защитата на закона. Въпреки това преди три години от перносала на бара, на стената на който са били графитите на Трашър, решили да пребоядисат стената. Според информацията в момента на мястото на „Шест глави“ стои портрет на писателя Чарлз Буковски, в чест на който е наречено и заведението.", "date": "2017.05.01", "title": "Обезщетение! Американски художник поиска компенсация от 250 000 долара заради унищожаване на графитите му"}
{"url": "http://pik.bg/%D1%80%D0%BE%D0%BA%D0%B0%D0%B4%D0%B8-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%82%D1%83%D0%BD%D0%B8%D1%81-%D1%83%D0%B2%D0%BE%D0%BB%D0%BD%D0%B8-%D0%B4%D0%B2%D0%B0%D0%BC%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8-news653756.html", "text": "Премиерът на Тунис Юсеф Шахед освободи от постовете им министрите на финансите и на образованието, съобщава Франс Прес, позовавайки се на свои източници от правителството на страната. „С постовете си се разделят финансовият министър Лимия Зриби, както и министъра на образованието Неджи Джалула“, се посочва в информацията. Зриби е в центъра на дискусия за обезценяването на националната валута. Отстраняването на Джалула пък става под натиска на профсъюзите, които от няколко месеца настояват за това.", "date": "2017.05.01", "title": "Рокади! Премиерът на Тунис уволни двама министри"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D1%85%D1%80%D0%B0%D0%BC-%D0%BA%D1%80%D0%B0%D0%B9-%D0%B7%D0%B5%D0%BC%D0%B5%D0%BD-%D0%BA%D1%80%D0%B8%D0%B5-%D0%BC%D0%B0%D0%B3%D0%B8%D1%87%D0%BD%D0%B0-%D1%81%D0%B8%D0%BB%D0%B0--%D0%BF%D0%B0%D0%B7%D0%B8-%D0%BA%D0%BB%D1%8E%D1%87%D0%B0-%D0%B7%D0%B0-%D1%81%D0%BF%D0%B0%D1%81%D1%8F%D0%B2%D0%B0%D0%BD%D0%B5-%D0%BD%D0%B0-%D0%BF%D0%BB%D0%B0%D0%BD%D0%B5%D1%82%D0%B0%D1%82%D0%B0-%D0%B8-%D1%82%D0%B0%D0%B9%D0%BD%D1%81%D1%82%D0%B2-news653663.html", "text": "Храмът „Св. Йоан Богослов”, част от манастирски комплекс край град Земен е във вида, в който е построен преди хиляда години, някъде в него се крие ключът за оцеляването на Земята и слънчевият символ на богомилите, разказват от БГНЕС . Уникалната за страната черква във формата на правилен куб, е построена след един облог. Преди десет века майстор-зидар и неговият ученик сключват облог кой ще построи по-хубава църква на двата срещуположни бряга на река Струма край днешния град Земен, там където реката е изваяла през Конявската планина уникалния едноименен пролом. Никой от тях нямал право да следи какво прави другият. Когато църквите били готови, пръв майсторът отишъл да види творението на ученика си. Толкова бил впечатлен от работата му, че се върнал и разрушил своята, така поне гласи легендата за Земенския манастир. Намира се на километър югоизточно от града, уникалната с кръстокуполната си архитектура и стенописите си черква се посещава от хиляди туристи, въпреки, че е встрани от магистралите и основните пътни артерии. Църквата е градена с местния шуплест камък, наричан „бигор”. Светата обител, която е съхранена непокътната в продължение на десет века, крие в себе тайни на богомилите, от нея са се интересували рицарите-кръстоносци, освободители на божи гроб, масоните пък търсят тайни знаци по стенописите, изографисани преди хилядолетие. Целият комплекс \"Земенски манастир\" е паметник на културата и е филиал на Националния исторически музей. Църквата \"Св. Йоан Богослов\" е символ на монументалната живопис от българското Средновековие и е единствената у нас с кубична форма. Кубът с размери 9х9х7 метра се уби, тъй като е разположен в средата на голяма поляна, но когато застанеш в подножието му, църквата се извисява с цялото си величие. 4-метровият купол е вписан в квадрат, така височината на храма става 11.2 м. Характерни за храма са стенописите с живи и реалистични образи, дело на българи-зографи. Те са автентични, не са реставрирани, а само почистени и консервирани. Най-старият стенопис датира от 11 век, на него е изобразена Света Ана и е единственият, запазен от първото изографисване на храма. Вторите стенописи, изписани през втората половина на 14 век, претворяват библейски сцени. Уникална е тази с „двойният Христос”. За разлика от обичайното причастие, при което Христос с едната ръка дава хляба, а с другата - виното, тук са изографисани два образа на Христос. „Левият” раздава хляб, а „десният” разлива вино, а апостолите са разделени по шест. Един от най-ранните ктиторски портрети са тези на деспот Деян и съпругата му Доя, местни владетели, дарили средства за второто изографисване през 14-и век. Според експерти ктиторските портрети тук са най-старите и с най-голяма художествена стойност след тези на Калоян и Десислава в Боянската църква. Сред запазените стенописи има и една битова сцена. На нея четирима ковачи правят гвоздеите, с които Христос е прикован към кръста, според местните хора от нея се интересуват масоните. Преди 150 години, през 1867 г., бил извършен ремонт на църквата и построена нова манастирска сграда, разширена в началото на 20 век от отец Янаки Митов. В манастира служели монаси, в църквата се служи до 1966 г, когато е обявена за паметник на българската архитектура и живопис. Кубичната църква над град Земен има някаква уникална мистика. Според легендите тук някъде в храма богомилите закодирали знака на българина –звездата със седем лъча, единственият символ, който е в състояние да обедини всички религии. От тук, през Земен минали и кръстоносците, които търсили храма на Соломон по писмени знаци от стенописите. Някакъв кардинал от Ватикана дори предрекъл, че храмът край Земен ще спаси света. Може би заради това някаква „сила свише” го пази вече 10 века от разрушаване, оцелял е дори през смутните времена византийско и турско иго.", "date": "2017.05.01", "title": "МИСТЕРИЯ! Храм край Земен крие магична сила- пази ключа за спасяване на планетата и тайнствен символ на богомилите "}
{"url": "http://pik.bg/%D1%81%D0%BF%D0%B0%D1%80%D1%82%D0%B0%D0%BA-%D0%BC%D0%BE%D1%81%D0%BA%D0%B2%D0%B0-%D0%B8-%D0%B8%D0%B2%D0%B5%D0%BB%D0%B8%D0%BD-%D0%BF%D0%BE%D0%BF%D0%BE%D0%B2-%D1%81-%D0%BD%D0%BE%D0%B2%D0%B0-%D0%B2%D0%B0%D0%B6%D0%BD%D0%B0-%D0%BA%D1%80%D0%B0%D1%87%D0%BA%D0%B0-%D0%BA%D1%8A%D0%BC-%D1%82%D0%B8%D1%82%D0%BB%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%B8%D1%8F-news653755.html", "text": "Отборът на Спартак (Москва), с Ивелин Попов в редиците си, направи нова важна крачка към шампионската титла на Русия. В мач от 26-ия кръг на първенството Спартак,  който е лидер в класирането, победи като гост втория - ЦСКА (Москва) с 2:1. Луиз Адриано в 32-ата минута и Денис Глушаков в 51-ата минута вкараха головете за Спартак. Алексей Березуцки в 45-ата минута бе точен за ЦСКА. Ивелин Попов бе титуляр за Спартак, като бе на терена до 84-ата минута, когато бе заменен от Жано Ананидзе. Георги Миланов бе резерва за ЦСКА, като не се появи в игра. В класирането Спартак има десет точи аванс пред ЦСКА.", "date": "2017.05.01", "title": "Спартак (Москва) и Ивелин Попов с нова важна крачка към титлата на Русия"}
{"url": "http://pik.bg/%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-14-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8-%D0%BC%D0%BE%D1%80%D1%8F%D1%86%D0%B8-%D1%81%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%B2-%D0%BB%D0%B8%D0%B1%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B0-%D0%BD%D0%B0-%D0%BD%D0%B5%D1%84%D1%82-news653757.html", "text": "Властите в Триполи са арестували 14 граждани на Украйна по обвинение в контрабанда на нефт, съобщава „112 Украйна“, позовавайки се на либийски медии. Според информацията либийската брегова охрана е задържала украинците на танкера „Рута“. Освен 14-те украинци, са задържани и четирима турци и двама грузинци. Те са били на друг танкер – „Старк“. Всички арестувани са били веднага откарани на съд в Триполи. При арестите на танкера „Рута“ е имало почти 3 300 тона нефт.", "date": "2017.05.01", "title": "Зад решетките! 14 украински моряци са арестувани в Либия заради контрабанда на нефт"}
{"url": "http://pik.bg/%D0%BF%D0%BE%D0%B2%D0%B8%D1%88%D0%B5%D0%BD%D0%B8-%D0%BC%D0%B5%D1%80%D0%BA%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B4%D0%BD%D0%B5%D1%81-%D0%B7%D0%B0%D1%80%D0%B0%D0%B4%D0%B8-%D0%BF%D0%BB%D0%B0%D0%BD%D0%B8%D1%80%D0%B0%D0%BD-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%BC%D0%B0%D1%80%D0%B8%D0%BD-%D0%BB%D1%8C%D0%BE-%D0%BF%D0%B5%D0%BD-news653774.html", "text": "Мерките за сигурност във Франция днес ще бъдат повишени, тъй като работници и демонстранти възнамеряват да използват традиционните първомайски шествия за провеждането на акция срещу крайнодесния кандидат-президент на Франция Марин Льо Пен, съобщава „Гардиън“, цитиран от Фокус. Над 250 събития в цяла Франция са планирани за 1 май – дата, която е от символично значение за „Националния фронт“ на Марин Льо Пен. Тогава симпатизантите провеждат своите ежегодни събирания, на които отдават почит към патрона на партията Жана д’Арк. В Париж лидерите на профсъюзите и политическите активисти призовават за масово участие в шествието срещу Националния фронт и Льо Пен, което ще премине между три от най-емблематичните площади на френската столица: Площада на Републиката, Площада на Нацията и Площада на Бастилията. Основното предизвикателство пред правоохранителните органи в града ще бъде да не допускат двете страни да влязат в контакт. Атмосферата във Франция и без това е достатъчно напрегната, тъй като страната продължава да се намира в извънредно положение, наложено след терористичните атаки през ноември 2015 г. От полицията заявиха, че най-много се опасяват от потенциално нападение на „вълк единак“ подобно на това, което се случи на булевард „Шанз-Елизе“ преди десет дни, когато въоръжен с автоматично оръжие мъж уби служител на полицията и рани двама негови колеги. В понеделник над 9 хил. сътрудници на полицията, жандармерията и армията ще бъдат на пост в Париж. Те са получили разрешение да спират и претърсват хора и превозни средства, както и да извършват проверки на самоличността в четири централни района на столицата.", "date": "2017.05.01", "title": "Повишени мерки за сигурност във Франция днес заради  планиран протест срещу Марин Льо Пен"}
{"url": "http://pik.bg/%D0%BF%D0%BE%D0%B4-%D0%BD%D0%B0%D1%82%D0%B8%D1%81%D0%BA-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BE%D0%B1%D1%8F%D0%B2%D0%B8-60-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D0%BC%D0%B8%D0%BD%D0%B8%D0%BC%D0%B0%D0%BB%D0%BD%D0%B0%D1%82%D0%B0-%D1%80%D0%B0%D0%B1%D0%BE%D1%82%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B2-%D1%81-news653778.html", "text": "Президентът на Венецуела Николас Мадуро обяви за поредно повишаване на минималната работна заплата в страната, съобщава РИА Новости, като се позовава на електронното издание Noticias24. Този път повишението е с 60 процента, като то идва на фона на масовите протести в страната срещу политиката на Мадуро. От 1 май минималната заплата във Венецуела става 65 021 боливара вместо 49 638 боливара, както бе досега. Повишават се и пенсиите в страната с 19 506 боливара. Повишението е вече трето от началото на 2017 година. В момента във Венецуела в сила са няколко курса на боливара спрямо американския долар. Официалният фиксиран курс остава без променя – 10 боливара за долар,а курсът на допълнителната система на обмен DICOM е  716 боливара за долар. На „черния пазар“ обаче курсът за долар достига 4 200 боливара за долар, съобщава електронното издание Dolar Today. По този курс минималната заплата е равна на около 47 американски долара.", "date": "2017.05.01", "title": "Под натиск! Президентът на Венецуела обяви  60% увеличение на минималната работна заплата в страната"}
{"url": "http://pik.bg/%D0%BA%D0%BE%D0%BD%D1%81%D1%82%D0%B0%D1%82%D0%B0%D1%86%D0%B8%D1%8F-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B1%D1%8F%D0%B2%D0%B8-%D1%87%D0%B5-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%81%D1%82%D0%B2%D0%BE%D1%82%D0%BE-%D0%B5-%D1%82%D0%B5%D0%B6%D0%BA%D0%BE-%D0%B1%D1%80%D0%B5%D0%BC%D0%B5-%D0%B7%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BC%D1%83-news653758.html", "text": "Президентът на Съединените щати Доналд Тръмп заяви пред The Washington Times, че постът му не се отразява добре на семейството му. Доналд Тръмп каза, че без съмнение президентството е тежко бреме за неговото семейство. Президентът на САЩ не пропусна да разкритикува медиите за отношението им към членовете на неговото семейство, и по-конкретно към неговата съпруга Мелания.", "date": "2017.05.01", "title": "Констатация! Доналд Тръмп обяви, че президенството е тежко бреме за семейството му"}
{"url": "http://pik.bg/%D0%BF%D0%B0%D1%80%D0%B8-%D1%81%D0%B5%D0%BD-%D0%B6%D0%B5%D1%80%D0%BC%D0%B5%D0%BD-%D1%81-%D0%BF%D1%8A%D1%80%D0%B2%D0%B0-%D0%B7%D0%B0%D0%B3%D1%83%D0%B1%D0%B0-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D0%B0%D1%82%D0%B0-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-2017-%D0%B3%D0%BE%D0%B4%D0%B8%D0%BD%D0%B0-news653759.html", "text": "Шампионът н Франция Пари Сен Жермен регистира първата си загуба в първенството за 2017 година. В мач от 35-ия кръг на френската Лига 1 Пари Сен Жермен загуби като гост от Ница с 1:3. Марио Балотели в 26-ата и Рикардо Перейра в 48-ата минута доведоха резултата до 2:0 за Ница. Маркиньос върна един гол в 64-ата минута. Анастасиос Донис в 90-ата минута оформи крайното 3:1. Парижани приключиха  двубоя с девет души, след като в 90-ата минута директни червени картони получиха Тиаго Мота и Анхел ди Мария. Ница продължи серията си без агуба, като вече в 12-ти мач не познава поражение. За Пари Сен Жермен пък това е първа загуба в първвенството от 17 декември 2016 година, когато загуби от Гингам (1:2). В класирането Пари Сен Жермен е на второто място, на три точки от лидера Монако, който е с мач по-малко. Ница е на трето място, като изостава с три точи от Пари Сен Жермен.", "date": "2017.05.01", "title": "Пари Сен Жермен с първа загуба в шампионата на Франция от началото на 2017 година"}
{"url": "http://pik.bg/%D0%B1%D0%B5%D0%B7-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%86%D0%B8%D1%8F-%D0%BC%D0%B0%D1%82%D0%B5%D0%BE-%D1%80%D0%B5%D0%BD%D1%86%D0%B8-%D0%B5-%D0%BE%D1%81%D1%82%D0%B0%D0%B2%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-news653760.html", "text": "Бившият премиер на Италия Матео Ренци бе преизбран за председател на управляващата Демократическа партия на първичните избори,  съобщава А Фе Пе, цигтиарна от Фокус. Победата на Матео Ренци бе оповестена от самия него и двамата му съперници доста преди края на преброяването. Близо два милиона души взеха участие в гласуването за председател на партията.", "date": "2017.05.01", "title": "Без конкуренция! Матео Ренци е остава председател на Демократическата партия на Италия"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D0%B0%D1%89-%D0%B5-%D0%BF%D1%80%D0%BE%D0%B2%D0%B5%D0%BB-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8-%D1%81-%D0%BF%D1%80%D0%B5%D0%BC%D0%B8%D0%B5%D1%80%D0%B8%D1%82%D0%B5-%D0%BD%D0%B0-%D1%82%D0%B0%D0%B9%D0%BB%D0%B0%D0%BD%D0%B4-%D0%B8-%D1%81%D0%B8%D0%BD%D0%B3%D0%B0%D0%BF%D1%83%D1%80-news653761.html", "text": "Президентът на Съединените щати Доналд Тръмп е провел телефонни разговори с премиерите на Тайланд и Сингапур Прают Чан-Оча и Ли Сян Лун,  съобщава РИА Новости, като се позовава на информация на пресслужбата на Белия дом. В разговорите са били обсъдени въпроси на двустранните отношения и на регоналната безопасност. По време на разговорите Тръмп и събеседниците му са подчертали „желание за дългосрочно двустранно сътрудничество“. Американският лидер е отправил покани към двамата премиери да му гостуват в Белия дом „за укрепване на отношенията между страните“.", "date": "2017.05.01", "title": "Президентът на САЩ е провел разговори с премиерите на Тайланд и Сингапур"}
{"url": "http://pik.bg/%D0%B0%D1%82%D0%B0%D0%BA%D0%B0-%D0%B1%D0%B8%D0%B2%D1%88%D0%B8%D1%8F%D1%82-%D0%BA%D0%B0%D0%BD%D0%B8%D0%B4%D0%B4%D0%B0%D1%82-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%B6%D0%B0%D0%BD-%D0%BB%D1%8E%D0%BA-%D0%BC%D0%B5%D0%BB%D0%B0%D0%BD%D1%88%D0%BE%D0%BD-%D0%BC%D0%B0%D0%BA%D1%80%D0%BE%D0%BD-%D0%B5-%D0%BD%D0%B5%D1%81%D0%BF%D0%BE%D1%81%D0%BE%D0%B1%D0%B5%D0%BD-%D0%B4%D0%B0-%D1%83%D0%BF%D1%80-news653752.html", "text": "Приключилият участието си в президентските избори на Франция още на първия тур лидер на движението „Непокорна Франция“ Жан-Люк Меланшон заяви, че кандидатът на президент Еманюел Макрон е неспособен да управлява страната. Пред Franceinfo Мелашон каза, че реалната политическа ситуация във Франция ще бъде оперделена не от настоящите, а от предстоящите парламентарни избори. „След месец ще се избавим от политиката на Макрон, тъй като този човек е неспособен да управлява страната“, каза Меланшон. Той обаче побърза да отбележи, че вот за лидера на „Национален фронт“ Марин льо Пен, която е конкурента на Макрон за президентския пост, бил бил голяма грешка. Самата Льо Пен вече призова симпатизантите на Меланшон д я подкрепят на предстоящия втори тур.", "date": "2017.05.01", "title": "Атака! Бившият каниддат за президент на Франция Жан-Люк Меланшон: Макрон е неспособен да упрявлава страната"}
{"url": "http://pik.bg/%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BD%D0%B0%D0%B4-20-%D0%B8%D1%81%D0%BB%D1%8F%D0%BC%D0%B8%D1%81%D1%82%D0%B8-%D1%81%D0%B0-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BD%D0%B8-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%BC%D0%B0%D0%BB%D0%B8-%D0%B8-%D0%B1%D1%83%D1%80%D0%BA%D0%B8%D0%BD%D0%B0-%D1%84%D0%B0%D1%81%D0%BE-news653750.html", "text": "При операция на френски военни части са били ликвидирани над 20 ислямисти, скрити в гориста местност в близост до границата между Мали и Буркина Фасо, съобщава Ройтерс, като се позовава на информация от щаба на френската военна част. При задържането са били извършени както въздушни, така и наземни удари. В изявлението не се уточнява името на ислямистката групировка, срещу която е извършени ударите. Над 4 000 френски войници бяха разположени в региона за борба с въоръжените групи.", "date": "2017.05.01", "title": "Операция! Над 20 ислямисти са ликвидирани на границата между Мали и Буркина Фасо"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D1%82%D0%B5%D1%87-%D0%BD%D0%B0-%D1%81%D1%8F%D1%80%D0%BD%D0%B0-%D0%BA%D0%B8%D1%81%D0%B5%D0%BB%D0%B8%D0%BD%D0%B0-%D0%BE%D1%82-%D1%86%D0%B8%D1%81%D1%82%D0%B5%D1%80%D0%BD%D0%B0-%D0%B2-%D0%BD%D0%B8%D0%B6%D0%BD%D0%B8-%D0%BD%D0%BE%D0%B2%D0%B3%D0%BE%D1%80%D0%BE%D0%B4-news653751.html", "text": "Теч на сярна киселина от цистерна на влак в Нижни Новгород е бил открит от сътрудници на управлението „Горкиевски железопътни линии“, което е филиал на „Руските железопътни линии“, съобщава РИА Новости. За жертви не се съобщава. В официалното съобщение се посочва, че веднага е била стартирана операция по отстраняване на теча. Цистерната е била разкачена от влаковата композиция, на която е била и с отделен локомотив е била изпратена към гара Игумново. На мястото на ицидентат работят група еколози от „Горкиевски железопътни линии“, както и подразделение „Екоспас“. Създадена е комисия за изясняване на причините за случилото се. Инцидентът не се е отразил на графика на движение на останалите влакове в района.", "date": "2017.05.01", "title": "ОПАСНО! Теч на сярна киселина от цистерна в Нижни Новгород"}
{"url": "http://pik.bg/%D0%BC%D0%B5%D1%80%D0%BA%D0%B8-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B1%D0%BC%D0%B8%D1%81%D0%BB%D1%8F-%D0%BF%D0%BE-%D1%81%D1%83%D1%80%D0%BE%D0%B2%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D0%B7%D0%B0-%D0%BA%D0%BB%D0%B5%D0%B2%D0%B5%D1%82%D0%B0-news653754.html", "text": "Администрацията на президента на Съединените щати Доналд Тръмп разучава възможностите за ожесточаване на санкциите за клевета. Това обяви в ефира на Ей Би Си Райнс Прибус от Белия дом. Отговаряйки на въпрос доколко е истина, че Доналд Тръмп възнамерява да внесе промени в закона за клевета, Прибус каза, че наистина се разглеждат възможностите за корекции, но не уточни какви. Служителят на Белия дом отбеляза, че „медиите би трябвало да са много по-отговорни за това, което съобщават като новини“.", "date": "2017.05.01", "title": "Мерки! Администрацията на Доналд Тръмп обмисля по-сурови санкции за клевета"}
{"url": "http://pik.bg/%D0%B5%D0%BA%D1%88%D1%8A%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D1%81-47-%D0%BF%D0%B0%D1%81%D0%B0%D0%B6%D0%B5%D1%80%D0%B8-%D1%81%D0%B5-%D0%BF%D1%80%D0%B8%D0%B7%D0%B5%D0%BC%D0%B8-%D0%B1%D0%B5%D0%B7-%D0%BF%D1%80%D0%B5%D0%B4%D0%B5%D0%BD-%D0%BA%D0%BE%D0%BB%D0%B5%D1%81%D0%BD%D0%B8%D0%BA-%D0%B2-%D0%B0%D0%BD%D0%B3%D0%BE%D0%BB%D0%B0-news653764.html", "text": "Самолет на авиокомпания Angola Airlines с 47 пасажери на борда и шестчленен екипаж се е приземил аварийно на летището в град Сойо, съобщава Интерфакс. Очевидци разказват, че при приземяването самолетът е останал без преден колесник, което е наложило „Бойнга“ да бъде спрян буквално от носовата му част. Според информация на сайта Aviation Herald, няма пострадали при инцидента, като машината е получила сериозни повреди. Все още не е ясно каква е причината за случилото се, като тя ще бъде установявана от специална комисия. По предварителни данни, които не са потвърдени, вината е на пилота, който е направил грешка при приземяването.", "date": "2017.05.01", "title": "Екшън! Самолет с 47 пасажери се приземи без преден колесник в Ангола"}
{"url": "http://pik.bg/%D0%B2%D1%80%D0%B5%D0%BC%D0%B5-%D0%B7%D0%B0-%D0%B3%D1%83%D0%B1%D0%B5%D0%BD%D0%B5-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-%D0%BB%D1%83%D0%B4%D0%BD%D0%B0%D1%85%D0%B0-%D0%BF%D0%BE-%D1%81%D0%B5%D0%BA%D1%81-%D0%BD%D0%B0-%D0%BB%D0%B5%D1%82%D0%B8%D1%89%D0%B0%D1%82%D0%B0-news653803.html", "text": "Все повече американци предпочитат да правят сравнително по-спокоен секс на летищата, отколкото в самолетите, установи изследване на \"Метро\". Проучването обхванало 4915 пълнолетни граждани на САЩ, които са пътували със самолет поне веднъж през последните две години. То било поръчано от портала юесджеткоуст. Напоследък обект на гордост за мнозина беше това, да се отдадат на любовни ласки високо във въздуха, на над 10 километра височина. И без това по летищата има прекалено много време за губене, докато се качиш на полета, така че със секс най-добре се оползотворявало. 42 на сто от анкетираните признали, че са го правили в просторните тоалетни на аерогарата, а 28 на сто - в сервизни помещения на летищата. 14 процента от респондентите доверили, че са се отдали на любовни раски само под прикритието на завивка, а 12 на сто - във VIP зоната. Повечето от любителите на този вид рискован секс го правели с партньорите си, а 5 на сто - със съвършено непознати партньори. 17 на сто от анкетираните си признали, че са били изненадани по време на секс от персонала на летището.", "date": "2017.05.01", "title": "ВРЕМЕ ЗА ГУБЕНЕ! Американците луднаха по секс на летищата"}
{"url": "http://pik.bg/%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D1%82%D1%80%D1%8A%D0%B3%D0%B2%D0%B0%D1%82-%D0%BD%D0%B0-%D0%BC%D0%B0%D0%BD%D0%B8%D1%84%D0%B5%D1%81%D1%82%D0%B0%D1%86%D0%B8%D1%8F-news653805.html", "text": "БСП ще отбележи Mеждународния ден на труда и работническата солидарност под мотото „За справедливо заплащане на труда и за българско производство”. Хиляди социалисти от София и страната ще се съберат на площад „Народно събрание” в 10:30 часа и ще продължат с шествие до Борисовата градина, където ще бъде отбелязан празникът на левия печат.", "date": "2017.05.01", "title": "Социалистите тръгват на манифестация "}
{"url": "http://pik.bg/%D0%BC%D0%BE%D0%BB%D0%B4%D0%BE%D0%B2%D0%B0-%D1%80%D0%B5%D1%88%D0%B5-%D0%B1%D1%80%D0%BE%D1%8F-%D0%BD%D0%B0-%D0%BC%D0%B5%D1%81%D1%82%D0%B0%D1%82%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B0-%D0%BF%D0%BE%D1%80%D1%8A%D1%87%D0%BA%D0%B0-%D0%B2-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B8%D1%82%D0%B5-news653810.html", "text": "Publika.md, цитирани от \"Фокус\". В молдовските висши учебни заведения през следващата учебна година ще има 4740 места държавна поръчка – с 1190 по-малко, отколкото през миналата година, съобщава За текущата година е предвидена възможността за кандидатстване за 158 специалности. По-голямата част от местата държавна поръчка – над 1370 (с 225 по-малко от миналата година) са за факултетите по естествени науки. Предвидените места за инженери са 779, а 425 е квотата за медицина. По-малко са и местата в най-желаните факултети – юридическите и икономическите. Така бъдещите юристи ще могат да разчитат на 110 места държавна поръчка, 65 от които са във вузове под шапката на Министерството на вътрешните работи. Безплатно ще могат да учат за икономисти 216 души – миналата година техният брой беше 310. В разработената от Министерството на труда програма се отбелязва, че е регламентиран единствено броят на финансираните от държавата места. Решението колко студенти за платено обучение да бъдат приети остава в ръцете на самите висши училища.", "date": "2017.05.01", "title": "Молдова реше броя на местата държавна поръчка в университетите"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D1%82%D1%8A%D1%80%D0%B6%D0%B5%D1%81%D1%82%D0%B2%D0%B5%D0%BD%D0%B0%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%BF%D0%BE-%D0%BF%D0%BE%D0%B2%D0%BE%D0%B4-141-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%B0%D0%BF%D1%80%D0%B8%D0%BB%D1%81%D0%BA%D0%BE%D1%82%D0%BE-%D0%B2%D1%8A%D1%81%D1%82%D0%B0%D0%BD%D0%B8%D0%B5-news653802.html", "text": "прессекретариата на държавния глава ържествена проверка-заря по случай 141 години от Априлската епопея ще се проведе на площад „20 априлий“. Президентът Румен Радев ще произнесе тържествено слово, след което ще се проведе вечерна проверка в памет на падналите за свободата на България. Президентът Румен Радев ще участва в тържествената програма по повод 141 години от Априлското въстание в Панагюрище. Това съобщиха от . Т", "date": "2017.05.01", "title": "Румен Радев ще участва в тържествената програма по повод 141 години от Априлското въстание"}
{"url": "http://pik.bg/%D0%BB%D1%8F%D1%82%D0%BE-%D0%B6%D0%B5%D0%B3%D0%B0-%D0%B8-%D0%B4%D1%8A%D0%B6%D0%B4-%D0%BD%D0%B8-%D1%87%D0%B0%D0%BA%D0%B0%D1%82-%D0%B4%D0%BD%D0%B5%D1%81-news653796.html", "text": "Преди обяд днес облачността ще се разкъсва и намалява, но около и след обяд, на места над югозападните райони ще се развива купеста и купесто-дъждовна облачност и там ще превали дъжд, съобщиха от  Националния институт по метеорология и хидрология към БАН. Ще духа слаб до умерен вятър от север-североизток. Минималните температури ще са между 8° и 13°, а максималните от 21° до 26°. Атмосферното налягане е близко до средното за месеца и ще остане без съществена промяна. По Черноморието ще има променлива облачност. Ще духа слаб до умерен север-североизточен вятър. Максимални температури на въздуха: 13°-16°. Температурата на морската вода е 11°-13°. Вълнението на морето ще е около 2 бала. В планините ще бъде предимно облачно, на места с превалявания от дъжд. Ще духа умерен вятър от юг-югоизток. Максимална температура на височина 1200 метра – около 13°, на 2000 метра – около 8°.", "date": "2017.05.01", "title": "ЛЯТО! Жега и дъжд ни чакат днес"}
{"url": "http://pik.bg/%D0%BB%D1%83%D0%B4%D0%BD%D0%B8%D1%86%D0%B0%D1%82%D0%B0-%D0%B2-%D0%BA%D1%83%D1%80%D0%B8%D0%BB%D0%BE-%D1%82%D1%8A%D0%BD%D0%B5-%D0%B2-%D0%BC%D0%B8%D0%B7%D0%B5%D1%80%D0%B8%D1%8F-%D0%BF%D0%B0%D0%B4%D0%BD%D0%B0%D0%BB%D0%B8-%D1%82%D0%B0%D0%B2%D0%B0%D0%BD%D0%B8-%D0%B8-%D0%B4%D0%BE%D0%B3%D1%80%D0%B0%D0%BC%D0%B0-%D0%BD%D0%B0-70-%D0%B3%D0%BE%D0%B4%D0%B8%D0%BD%D0%B8-news653812.html", "text": "Паднали тавани, студ, мизерия и дограма от 1949 г. – такива доскоро са били условията за пациентите в държавната психиатрична болница „Св. Иван Рилски” в Курило, съобщава Би Ти Ви. Сега тече вътрешен ремонт и на преден план излиза това, че сградите не са топлоизолирани, каза директорът Цветеслава Гълъбова. Наскоро тя изпрати гневно писмо до президента Румен Радев с въпрос защо пари за ремонт на лечебното заведение няма, а за НСО се дават милиони. Поводът за гнева  й е бил неформален отговор от здравното министерство по повод депозирана от нея апликационна форма за топлоизолация на сградите, за която са нужни 315 000 лева. Отговорът от една служителка беше, че за психиатричните болници ще се търсят пари по „някакви” проекти, обясни Гълъбова. „Не можем да стоплим тези хора през зимата, а се дават десетки хиляди левове за топлина, която излиза навън”, обясни тя. „Искам да се подобрят тези условия най-малкото защото работата и лечението в мизерни условия води до деморализация. Важно е и за персонала да работи в добри условия”, категорична беше Гълъбова. Според нея психиатрията никога не е била в приоритетите на здравеопазването. В обществото остава усещането за несправедливо разпределение на публични средства, смята още тя. Гълъбова подчерта, че децата, възрастните, болните и всички с неравностойно положение трябва да станат приоритет. „Средствата за охраната на политици ми се струват твърде много. Такова интензивно пазене, включително и на бивши политици, създава усещането, че нещо се случва в нашата държава. Нали трябва да работят „на ползу роду”, защо толкова много трябва да бъдат пазени? Работата на ползу роду не е свързана с рискове”, отбеляза още Цветеслава Гълъбова.", "date": "2017.05.01", "title": "Лудницата в Курило тъне в мизерия, паднали тавани и дограма на 70 години"}
{"url": "http://pik.bg/%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D1%82-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%BE%D1%82%D0%B1%D1%80%D0%B0%D0%BD%D0%B0-%D0%B2-%D1%81%D0%B0%D1%89-news653813.html", "text": "BBC, цитирани от \"Фокус\". Конгресмените в САЩ постигнаха предварително споразумение за проектобюджет, който трябва да осигури финансиране за правителството до 30 септември, предава В документа е предвидено увеличаване на бюджетните разходи за отбрана, но в него не са заложени средства за построяване на предложената от президента Доналдн Тръмп стена по границата с Мексико. Очаква се бюджетът, който е в размер на около 1 млрд. долара да бъде гласуван в Конгреса идните дни.", "date": "2017.05.01", "title": "Увеличават парите за отбрана в САЩ"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%81%D0%BC%D1%8F%D1%85-%D0%BC%D0%B5%D0%B9%D0%B7%D0%B5%D1%80-%D0%B2%D0%BB%D0%B8%D0%B7%D0%B0-%D0%BF%D0%B0%D0%BA-%D0%B2-%D1%81%D1%8A%D0%B4%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D0%B5-%D0%B3%D0%BB%D0%B5%D0%B4%D0%B0-%D0%BE%D1%82%D0%BD%D0%BE%D0%B2%D0%BE-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B8%D1%8F-%D0%BD%D0%B8%D0%BA%D0%BE%D0%BB%D0%B0%D0%B9-%D0%BD%D0%B5--news653811.html", "text": "На първа инстанция ще се гледа отново делото срещу Анита Желева-Мейзер. Това решиха апелативните магистрати след почти един месец размисъл. Те са категорични, че делото трябва да се гледа пак от други съдии, които да постановят нова присъда. Причината за новото начало на процеса е, че майката на Николай Димов - Петранка, не е взела участие в залата. На делото бил даден ход, без тя да присъства, което било процесуално нарушение, съобщава столичен всекидневник. Подсъдима в процеса е Анита Желева, която е обвинена в непредумишленото убийство на съпруга си и даване на подкуп на полицай, за да не я задържи. Тя е направила самопризнания и в момента се намира в Сливенския затвор. В решението на апелативния съд е отбелязано, че Петранка Димова е получила формално призовка да се яви като пострадала на делото на 22 декември 2016 година. Освен това тя е получила и съобщение да се конституира като частен обвинител срещу снаха си Анита. Така ще може да участва активно в делото, да задава въпроси, да прави възражения и да настоява за експертизи. Тя е заявила това си желание още в деня, когато разбрала, че може да бъде частен обвинител срещу Мейзер - на 16 декември м.г. На самото заседание Димова не се явила, защото била тежко болна. Адвокатите й Иван Томов и Емил Иванов са поискали отлагането на процеса, но съдът е счел, че няма нужда от това, тъй като Петранка все още не била страна по делото, а само свидетел. До този момент тя фигурирала в процеса като частен обвинител. Магистратите я конституирали като такава чак след като вече е даден ход на процеса, въпреки че жената я нямало в залата. В общоприетата практика частните обвинители се конституират в началото на делото, коментираха казуса юристи. Затова Димова не могла да направи своите искания за допълнително разследване и нови експертизи, каквито е заявила, че настоява да бъдат извършени. На практика била игнорирана в първата фаза от съдебната сага. Така магистратите се съобразили само с исканията на Анита Мейзер и адвоката й, които настояли за съкратена процедура - без изслушване на свидетели и анализ на доказателствата по делото в зала. Така съдиите на практика нарушили закона, за да може процесът да тръгне веднага. Освен че окръжните съдии игнорирали майката на Ники, те пренебрегнали и нейните адвокати. Те не са можели да изразят становище относно това дали самопризнанията на Анита се подкрепят от достатъчно доказателства. Нещо повече - самите съдии не са се мотивирали на базата на събраните улики, за да постановят присъдата й от четири години и половина затвор. Със самопризнанията си Мейзер автоматично съкращава престоя в затвора с 1/3 и бе пратена за 3 години в Сливенския. В момента тя се намира там, като адвокатът й Петър Чалъмов полага неимоверни усилия да промени мярката й за неотклонение в по-лека. Дори писал жалба до върховните магистрати в София да разгледат казуса със силиконовата му клиентка. С надежда за пълен обрат в процеса посрещат новината поверениците на почернената майка. Те вярват, че новите магистрати ще обърнат внимание на експертната справка, която е била направена в София. Тя установява прелюбопитни детайли около настъпването на смъртта и удушаването на 102-килограмовия културист. Според снимките от аутопсията и установените травми той е бил ударен силно в тила с предмет. След това е бил задушен не със свински опашки, а с притискане на устата, носа и снагата. Освен това експертите смятат, че той е бил убит на земята до масажната маса - където е намерен трупът, а не върху нея, както твърди Анита. Тези хипотези могат да бъдат доказани с петорна медицинска експертиза, която ще бъде поискана по делото от страна на почернената майка на Николай Димов.", "date": "2017.05.01", "title": "ПЪЛЕН СМЯХ! Мейзер влиза пак в съда, делото се гледа отново! Майката на починалия Николай не била в залата на първото заседание, защото … "}
{"url": "http://pik.bg/%D1%83%D0%B4%D0%B0%D1%80-%D1%82%D1%80%D1%8A%D0%BC%D0%BF-%D0%B6%D0%B5%D0%B3%D0%BD%D0%B0-%D0%BB%D0%B8%D0%B4%D0%B5%D1%80%D0%B0-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news653814.html", "text": "Доналд Тръмп отново потвърди намерението си да отстрани севернокорейската ядрена заплаха. В интервю за телевизия CBS американският президент похвали севернокорейския лидер Ким Чен Ун за способността му да оцелява на върха на изолираната комунистическа държава.", "date": "2017.05.01", "title": "УДАР! Тръмп жегна лидера на Северна Корея"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BF%D0%BE%D0%B2%D0%B5%D0%B6%D0%B4%D0%B0-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%BD%D0%B0-%D1%88%D0%B5%D1%81%D1%82%D0%B2%D0%B8%D0%B5-%D0%B7%D0%B0-%D0%B7%D0%B0-1-%D0%BC%D0%B0%D0%B9-%D1%81%D0%BD%D0%B8%D0%BC%D0%BA%D0%B8%D0%BE%D0%B1%D0%BD%D0%BE-news653831.html", "text": "Социалистите тръгват на традиционното си шествие по случай 1 май. Как богатите ще бранят правата на трудещите си в Борисовата градина, където традиционно празнува и изданието на левите вестник \"Дума\"? Първи в редиците се видя и депутатът от БСП Таско Ерменков, който реши да поведе манифеста заедно с младежите. Освен него пред парламента бяха и Нона Йотова, която за първи път е народен представител и влезе от гражданската квота на партията, като ново лице.", "date": "2017.05.01", "title": "ИЗВЪНРЕДНО В ПИК TV! Корнелия Нинова повежда социалистите на шествие за за 1 май (СНИМКИ/ОБНОВЕНА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B2%D1%81%D0%B8%D1%87%D0%BA%D0%B8-%D0%B1%D1%8A%D0%BB%D0%B3%D0%B0%D1%80%D0%B8-news653857.html", "text": "\"След много усилия вече е факт и от днес отпада необходимостта българските граждани да кандидатстват за виза с цел краткосрочно пребиваване в Канада, ако в последните 10 години са притежавали канадска виза или към момента притежават валидна американска неимигрантска виза\", това написа в профила си във фейсбук лидерът на ГЕРБ Бойко Борисов и бъдещ премиер. Той допълва, че от 1 декември, визите ще отпаднат окончателно. \"Радвам се, че осъществихме на практика тези ключови процеси\", допълва Борисов.", "date": "2017.05.01", "title": "ПЪРВО В ПИК! Борисов с невероятна новина за всички българи"}
{"url": "http://pik.bg/%D0%B8%D0%BC%D0%B0-%D0%BD%D0%B0%D1%87%D0%B8%D0%BD-%D0%BF%D1%80%D0%B5%D0%B1%D0%BE%D1%80%D0%B5%D1%82%D0%B5-%D0%B0%D0%BF%D0%B5%D1%82%D0%B8%D1%82%D0%B0-%D1%81-%D0%BC%D0%B0%D0%B3%D0%B4%D0%B0%D0%BD%D0%BE%D0%B7-news653826.html", "text": "Бабиният цяр срещу повишен апетит е магданозът. Той трябва да се добави навсякъде в менюто - в супи и салати, в чаша смути, като запарка. Магданозът намалява секрецията на стомашен сок и като следствие апетитът също намалява. Една чаена лъжица изсушени листа от магданоз се попарва с една чаша вряла вода. Престоява 10 минути, след което се прецежда. Изпива се по 100 мл всеки път при поява на чувство на глад. В запарката може да се добави семе от копър, ленено семе, анасон.", "date": "2017.05.01", "title": "ИМА НАЧИН! Преборете апетита с магданоз"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BD%D0%BE%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D0%B8-%D1%82%D0%B0%D1%81%D0%BA%D0%BE-%D0%B5%D1%80%D0%BC%D0%B5%D0%BD%D0%BA%D0%BE%D0%B2-%D0%BF%D1%80%D0%B5%D0%B4-%D0%BA%D0%B0%D0%BC%D0%B5%D1%80%D0%B0%D1%82%D0%B0-%D0%BD%D0%B8-%D0%B7%D0%B0-%D0%B4%D0%B5%D0%BD%D1%8F-%D0%BD%D0%B0-%D1%82%D1%80%D1%83%D0%B4%D0%B0-%D0%BE%D0%B1%D0%BD%D0%BE%D0%B2%D0%B5-news653859.html", "text": "\"Подкрепям слогана \"Не на сивата икономиката\", както и всички инициативи на Българската социалистическа партия\". Това заяви пред камерата на ПИК TV депутатката и актриса Нона Йотова. На живо пред медията ни тя допълни, че може да отговаря единствено като човек от гражданската квота и допълни, че е време да се помисли за ниските заплати на артистите. Таско Ерменков пък допълни, че днес е денят на труда в който трудещите се хора трябва да излязат и да покажат, че ги има. Той заяви още, че с две ръце подкрепят инициативата на Мая Манолова за борбата със съвременното робство и дори има вече създадена отделна комисия по този проблем.", "date": "2017.05.01", "title": "ЕКСКЛУЗИВНО В ПИК TV! Нона Йотова и Таско Ерменков пред камерата ни за деня на труда (ОБНОВЕНА)"}
{"url": "http://pik.bg/%D0%B0%D0%BD%D0%B5%D0%BB%D0%B8%D1%8F-%D0%B8%D0%B7%D0%B4%D1%83%D1%85%D0%B0%D0%BB%D0%B0-%D0%B0%D0%B7%D0%B8%D1%81-%D0%B2-%D1%82%D1%83%D1%80%D1%86%D0%B8%D1%8F-%D0%B4%D0%B0-%D0%B1%D0%B5-%D0%B2%D0%B8%D0%B6%D1%82%D0%B5-%D1%82%D0%BE%D0%B2%D0%B0-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news653855.html", "text": "Анелия е станала голяма звезда в Турция и е издухала по популярност Краля на попфолка на Балканите Азис. Това гласи една от последните чалга клюки. В южната ни съседка били луди по чаровната звезда заради турския вариант на хита й от миналата година \"Дай ми още\" - \"Unutamam\". Парчето направило истински фурор и милиони гледания, а турските сайтове не спирали да пишат за пайнерка. Покрай рязко скочилата слава на Анелия отвъд Капитан Андреево, популярността на колегата й Азис пък рязко била спаднала и той вече не бил сред най-коментираните лица из Турско. Фактите обаче говорят друго... Парчето на Анелия може й де се харесва в южната ни съседка, но тамошните меломани се кланят на Азис, който едва смогва да поеме всички покани за участия в Турция. И миналия уикенд изпълнителят на \"Хабиби\" пя в Измир. Макар да не гостува за пръв път в един от най-големите градове в страната, Васко предизвика истерия сред феновете си, които едва не се избиха, за да се докопат до билети за участието му в местен клуб. Видеото, на което Азис едва-едва си пробива път сред шлапир от екзалтирали свои почитаели, е доказателство, че БГ Краля на поп фолка е превзел и Турция:", "date": "2017.05.01", "title": "Анелия издухала Азис в Турция? Да, бе! Вижте това... (ВИДЕО+СНИМКИ)"}
{"url": "http://pik.bg/%D0%B3%D1%8A%D1%80%D1%86%D0%B8%D1%82%D0%B5-%D0%B2-%D1%81%D1%82%D1%80%D0%B5%D1%81-%D1%82%D1%8A%D0%BF%D0%BA%D0%B0%D0%BB%D0%B8-%D1%81%D0%B0%D0%BB%D0%B0%D0%BC%D0%B8%D1%82%D0%B5-%D0%B8%D0%BC-%D1%81-%D0%BA%D0%BE%D0%BD%D1%81%D0%BA%D0%BE-%D0%B8-%D0%BC%D0%B5%D1%81%D0%BE-%D0%BE%D1%82-%D0%BC%D1%83%D0%BB%D0%B5-news653848.html", "text": "Гръцките потребители са хвърлени в поредния шок и потрес, след като местното ХЕИ откри месо от коне, магарета и мулета в колбаси месни хранителни продукти в магазинната мрежа, съобщава български новини Според властите, конско и магарешко са открити в продуктите на 23 сериозни компании, предлагащи месни деликатеси и кайма на пазара в Гърция. Инспекторите са съставили актове за 228 000 евро на нарушителите, а продукцията следва да бъде иззета и унищожена.", "date": "2017.05.01", "title": "ГЪРЦИТЕ В СТРЕС! Тъпкали саламите им с конско и месо от муле"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5-%D0%BD%D1%83%D0%B6%D0%B4%D0%B0%D0%B5-%D0%BE%D1%82-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8%D0%B5-%D1%82%D1%80%D1%83%D0%B4-%D0%B8-%D0%BF%D1%80%D0%BE%D1%81%D0%B2%D0%B5%D1%82%D0%B0-news653890.html", "text": "Лидерът на ГЕРБ Бойко Борисов поздрави всички по повод международния ден на труда 1-май. Той направи това чрез официалния си сайт и разпространено писмо до медиите. Ето и какво написа Борисов: Уважаеми сънародници, Поздравявам Ви по случай Деня на труда . Обръщам се към Вас с пожелание за здраве, силна воля и успех. Няма успешна държава без икономически постижения и добро образование. Развитата икономика и образованата нация са национални приоритети, за които ще работим неуморно. На последните парламентарни избори ГЕРБ бе подкрепена от 43% от хората с висше образование в страната, над 58% от избирателите ни са български граждани в активна възраст – между 31 и 60 години. ГЕРБ е партията на младите хора  - 32 % от младото поколение ни се довериха. Мнозинството от сънародниците ни, които живеят в чужбина, също избраха ГЕРБ.  За нас това е голяма чест и голяма отговорност.  Вярвам, че заедно ще изградим бъдещето на България като страна със стабилна и работеща икономикa и ще осигурим по-добър живот за всички български граждани. Работещите хора са локомотивът на държавното развитие. Те създават силната икономикa, която е определяща за високите доходи на всички граждани. Затова аз се обръщам към работещите българи с уважение и благодарност, поемайки ангажимент за сериозна държавна подкрепа към бизнеса и активните граждани. Трябва да обединим усилията си в името на общата цел – да изграждаме и развиваме по-добро бъдеще за нашите деца. България се нуждае от обединение, труд и просвета. Заедно постигнахме много. Вярвам, че ще продължим да вървим по единствения възможен път на развитие – европейският. Честит празник! Бойко Борисов Председател на ПП ГЕРБ", "date": "2017.05.01", "title": "ПЪРВО В ПИК! Борисов: България се нуждае от обединение, труд и просвета"}
{"url": "http://pik.bg/%D0%B8%D0%B7%D1%80%D0%BE%D0%B4%D0%B8-%D0%B8%D0%B7%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%BA%D0%B0%D1%82%D0%BE-%D0%B1%D0%BE%D0%BA%D0%BB%D1%83%D0%BA-%D0%B4%D0%BE%D0%BC%D0%B0%D1%88%D0%BD%D0%BE%D1%82%D0%BE-%D1%81%D0%B8-%D0%BA%D1%83%D1%87%D0%B5-%D1%81%D0%BD%D0%B8%D0%BC%D0%BA%D0%B8-news653891.html", "text": "разходите по всички тестове и изследвания, за да се уточни какво е състоянието му! Да помогнем този \"боклук\", който има душа и вероятно някога е бил обичан от двуноги същества, наречени хора, да намери подслон, нова любов и дом. Пролетното почистване започна и дойде време да изхвърлим ненужния боклук. Черна купчина насред нищото...стои там втори ден - не е мръднал и на сантиметър. Чака, чака да се върнат за него... няма вода, няма храна... Това написа във Фейсбук Фатима Мустафова. Изоставеното куче чака съдбата си на пътя за Бургас. Момичето търси помощ и моли някой да го прибере за 10 дни като заявява, че ще поеме", "date": "2017.05.01", "title": "Изроди изхвърлиха като боклук домашното си куче (СНИМКИ)"}
{"url": "http://pik.bg/%D0%B2%D1%81%D0%B5-%D0%BE%D1%89%D0%B5-%D0%BD%D0%B8%D0%BA%D0%BE%D0%B9-%D0%BD%D0%B5-%D0%B7%D0%BD%D0%B0%D0%B5-%D0%BA%D0%BE%D0%B9-%D0%B5-%D0%BD%D0%BE%D0%B2%D0%B8%D1%8F%D1%82-%D1%82%D0%BE%D1%82%D0%BE%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D0%BE%D1%82-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D0%B5-news653883.html", "text": "Все още никой в Съединение не знае кой е човекът, който снощи спечели близо 8 милиона лева от тотото в играта „6 от 49”. Джакпотът е спечелен с фиш от 4,40 лв., пуснат в събота сутринта. Петрана Антова от тотопункта е приела печелившия фиш, но няма подозрения кой може да е новият тотомилионер, спечелил точно 7 940 616 лв. „Очакваме го да се появи”, каза тя пред Би Ти Ви. Според думите й в пункта често има печалби. „Имали сме петици, очаквахме с нетърпение шестицата”, допълни тя.", "date": "2017.05.01", "title": "Все още никой не знае кой е новият тотомилионер от Съединение"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%82%D0%B8%D1%80-%D0%BD%D0%B0%D0%B2%D0%BB%D0%B5%D0%B7%D0%B5-%D0%B2-%D0%BD%D0%B0%D1%81%D1%80%D0%B5%D1%89%D0%BD%D0%BE%D1%82%D0%BE-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%85%D0%B5%D0%BC%D1%83%D1%81%E2%80%9D-news653892.html", "text": "ТИР с румънска регистрация, който се е движил в посока София, изненадващо е навлязъл в насрещното платно, като е счупил мантинелата на магистрала „Хемус“, съобщава Нова тв. Инцидентът е станал на км 10 от магистралата откъм София. Не са катастрофирали други превозни средства. За щастие шофьорът на тира не е пострадал. По първоначална информация той е заспал зад волана. Движението в района на инцидента е затруднено, осъществява се в една лента. Пътят се почиства, а трафикът се регулира от пътни полицаи. Заради края на удължения уикенд днес по магистралата, както и по всички пътни артерии в страната, се очаква засилен поток от автомобили. Съветваме водачите да карат с повишено внимание.", "date": "2017.05.01", "title": "ИНЦИДЕНТ! ТИР навлезе в насрещното на магистрала „Хемус”"}
{"url": "http://pik.bg/%D0%BD%D0%B0-1-%D0%BC%D0%B0%D0%B9-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BC%D0%B0%D0%B4%D1%83%D1%80%D0%BE-%D0%B8%D0%BC-%D0%B2%D0%B4%D0%B8%D0%B3%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B0%D1%82%D0%B0-%D1%81-60-news653886.html", "text": "Президентът на Венецуела Николас Мадуро на фона на продължаващите антиправителствени протести обяви за повишаването на минималната работна заплата с 60%, съобщава РИА Новости. От началото на годината това е третото повишаване на заплатите - то е предизвикано от високата инфлация и падането на курса на националната валута. Изданието съобщава, че във Венецуела от 1 май минималният размер на работната заплата ще е  65021 боливара, а стойността на \"потребителската кошница\" ще достигне до 200 хиляди боливара. Освен това президентът на Венецуела е въвел и допълнителни парични стимули за пенсионерите.", "date": "2017.05.01", "title": "На 1 май във Венецуела: Мадуро им вдигна... заплатата с 60%"}
{"url": "http://pik.bg/%D1%81%D1%82%D0%B0%D0%B2%D0%B0-%D1%81%D1%82%D1%80%D0%B0%D1%88%D0%BD%D0%BE-%D1%82%D1%83%D1%80%D1%81%D0%BA%D0%B8-%D1%82%D0%B8%D1%80-%D1%81%D0%B5-%D0%BF%D1%8A%D1%85%D0%BD%D0%B0-%D0%B2-%D0%BD%D0%B0%D1%81%D1%80%D0%B5%D1%89%D0%BD%D0%BE%D1%82%D0%BE-%D0%BD%D0%B0-%E2%80%9E%D0%B1%D0%BE%D1%82%D0%B5%D0%B2%D0%B3%D1%80%D0%B0%D0%B4%D1%81%D0%BA%D0%BE-%D1%88%D0%BE%D1%81%D0%B5%E2%80%9C-news653897.html", "text": "ТИР с турска регистрация е навлязъл в лентата за насрещно движение на входа на бул. „Ботевградско шосе“. Това съобщи за „Фокус“ комисар Тенчо Тенев - началник на отдел „Пътна полиция“ към Столична дирекция на вътрешните работи (СДВР) за движението на входовете на София. „Поради невнимание водачът е пресякъл мантинелата и е влязъл в лентата за насрещно движение. Пострадал е леко шофьорът на ТИР-а. Няма материални щети или други пострадали лица“, обясни още комисар Тенчо Тенев. Както ПИК вече съобщи, по-рано днес румънски ТИР влезе в насрещното на магистрала \"Хемус\".", "date": "2017.05.01", "title": "СТАВА СТРАШНО! Турски ТИР се пъхна в насрещното на „Ботевградско шосе“"}
{"url": "http://pik.bg/%D0%BD%D0%B0%D0%B4-130-%D1%85%D0%B8%D0%BB%D1%8F%D0%B4%D0%B8-%D0%B4%D1%83%D1%88%D0%B8-%D1%83%D1%87%D0%B0%D1%81%D1%82%D0%B2%D0%B0%D1%82-%D0%B2-%D0%BF%D1%8A%D1%80%D0%B2%D0%BE%D0%BC%D0%B0%D0%B9%D1%81%D0%BA%D0%BE%D1%82%D0%BE-%D1%88%D0%B5%D1%81%D1%82%D0%B2%D0%B8%D0%B5-%D0%B2-%D0%BC%D0%BE%D1%81%D0%BA%D0%B2%D0%B0-news653884.html", "text": "Интерфакс, цитирани от \"Фокус\". Около 130 хил. души участват в първомайското шествие в центъра на Москва, съобщиха органите на реда, предава „В центъра на Москва се провежда празнично шествие, организирано от представителите на Московската федерация на профсъюзните. В събитието участват около 130 хил. души“, отбелязаха от пресслужбата на полицията. Лидерът на Федерацията на независимите профсъюзи на Русия Михаил Шмаков по-рано коментира, че общият брой на всички участници в демонстрациите за 1 май в цялата страна е над 2,5 млн. души.", "date": "2017.05.01", "title": "Над 130 хиляди души участват в първомайското шествие в Москва"}
{"url": "http://pik.bg/%D1%87%D0%B5%D1%80%D0%B5%D0%BD-1-%D0%BC%D0%B0%D0%B9-%D0%BF%D1%80%D0%B5%D0%B4%D0%B8-51-%D0%B3%D0%BE%D0%B4%D0%B8%D0%BD%D0%B8-118-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D1%81%D1%82%D1%80%D0%B0%D1%88%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BA%D1%80%D0%B0%D0%B9-%D0%B2%D1%80%D0%B0%D1%86%D0%B0-news653893.html", "text": "1 май 1966 г. В 11,25 ч над 500 000 куб. м маса от тежки метали, цианиди, камъни и дървета скъсват стената на хвостохранилището на оловно-цинковия рудник “Мир” и заливат близкото с. Згориград, минават през прохода Вратцата и стигат до централния площад на Враца. Това е една от най-зловещите трагедии в най-новата ни история, припомня \"Конкурент\". По дългия си 7 км път тинята помита безмилостно хора, къщи и животни. На този ден според тогавашните традиции на социализма на централния пл. “Христо Ботев” във Враца се провежда задължителната манифестация на трудещите се.Минути след като колоните са преминали пред официалната трибуна с местните партийни величия и хората започват да се разотиват по домовете си, се чува заплашително бучене откъм Балкана по поречието на Лева. Стената на хвостохранилището се е скъсала след няколкодневни непрекъснати валежи. Като помита 1/3 от Згориград, сивосинкавата вълна с височина близо 3 м нахлува в стария и гъстонаселен врачански кв. “Кемера”. Тъкмо когато повечето семейства сядат около празничната трапеза. Доста време след трагедията тогавашните власти с половин уста ще съобщят официално за 118 загинали и над 1000 останали без покрив над главата си. Истината обаче излиза наяве много години след калния погром и е доста по-различна. Както се вижда от статистиката, във Враца и Згориград са издадени над 500 смъртни акта. В трагичния отчет обаче не са включени 12 деца, които си играели близо до реката и изчезнали безследно. Последните удавили се в стихията хора са открити няколко дни след 1 май на 40 км от Враца по поречието на реката. Оживелите жители от най-пострадалия квартал тайно палят свещи в местните църкви, донякъде доволни, че участието им в манифестацията ги е спасило. След трагедията, за която България бързо научава от човек на човек, тогавашните първи партийни и държавни ръководители на Враца се втурват направо от трибуната на площада да звънят в София и да питат какво да правят. По това време първият секретар на ОК на БКП във Враца Цветко Божков е с делегация в чужбина и заместниците му не смеят да поемат изцяло нещата в ръцете си, страхувайки се да не се престараят със самоинициатива. Враца е обхваната от страх и паника. Хората тичатобезумели към района около реката да търсят изчезналите си близки. Струпването им плаши партийните ръководители и те нареждат на милицията да се намеси и да въдвори ред. В София на бърза ръка се сформира правителствена комисия по врачанското бедствие и още вечерта на 1 май тя е в пострадалия град. На 2 май самият Тодор Живков разглежда пораженията от хеликоптер,който кръжи над Враца. Първият ръководител на държавата дава нарежданията си по телефона и комисията започва да изпълнява указанията. По улиците на Враца още не били прибрани труповете на издавените домашни животни, от които се носела непоносима смрад.", "date": "2017.05.01", "title": "ЧЕРЕН 1 май преди 51 години! 118 загинали при страшен инцидент край Враца "}
{"url": "http://pik.bg/%D1%81%D0%B0%D0%BD%D0%BA%D1%86%D0%B8%D1%8F-%D1%83%D0%B4%D1%80%D1%8F%D0%BC%D0%B5-%D0%B3%D0%B0%D1%81%D1%82%D0%B5%D1%80%D0%B1%D0%B0%D0%B9%D1%82%D0%B5%D1%80%D0%B8%D1%82%D0%B5-%D1%81-3-%D0%B1%D0%BE%D0%BD%D0%B0-%D0%B3%D0%BB%D0%BE%D0%B1%D0%B0-%D0%B0%D0%BA%D0%BE-%D0%BD%D1%8F%D0%BC%D0%B0%D1%82-%D0%B2%D0%B8%D0%BD%D0%B5%D1%82%D0%BA%D0%B0-news653894.html", "text": "Сериозни глоби ще плащат турските гастарбайтери, които преминават през България, но не си купуват винетки. Предложението е на служебния министър на регионалното развитие и благоустройството Спас Попниколов. Идеята му е правителството да приеме такси, които шофьорите, движещи се по републиканските пътища, включени в трансевропейската пътна мрежа, които не са закупили винетки, да заплатят като компенсация. Приемането на Постановлението на Министерски съвет е във връзка с гласуваните от предишния парламент законодателни промени. То се отнася за всички, но засяга основно турски гастарбайтери, които преминават транзитно през България и традиционно избягват закупуването на винетни стикери. Масова практика през изминалите години бе водачите на транзитно преминаващи през страната чуждестранни автомобили да избягват да си купуват винетни стикери. Наблюденията показват, че това правят най-вече турски гастарбайтери в Западна Европа, които преминават през България поне по 2 пъти в годината. Освен да не си купуват винетки, те масово въведоха и практиката да слагаха фолио, за да местят стикерите от кола на кола. Други държаха винетките си в жабките. До приемането на законодателните промени, дори и да бъде установено нарушението, на гастарбайтерите бяха налагани глоби от 300 лв., които те не заплащаха. С новите текстове, заплащането на компенсацията може да се извърши на място или на граничните пунктове. Данните на Агенция \"Пътна инфраструктура” (АПИ) показва, че през 2016 г. на 176 тежкотоварни камиона над 12 тона са били издадени наказателни постановления. Същото нарушение е установено и при още 174 автобуси и бусове също. Установените леки автомобили без винетки през 2016 г. пък са 7879 броя.", "date": "2017.05.01", "title": "САНКЦИЯ! Удряме гастербайтерите с 3 бона глоба, ако нямат винетка"}
{"url": "http://pik.bg/%D1%81%D1%82%D0%B8%D0%BB%D1%8A%D1%82-%D0%BD%D0%B0-%D0%B2%D0%BB%D0%B0%D1%81%D1%82%D1%82%D0%B0-%D0%BF%D0%B8%D0%B0%D1%80%D0%BA%D0%B0%D1%82%D0%B0-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D1%81-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B7%D0%B0-%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%B8%D0%BC%D0%B0-%D0%B4%D0%B2%D0%B5-%D1%87%D0%B0%D0%BD%D1%82%D0%B8-%D0%B7%D0%B0-17-0-news653872.html", "text": "Пиарката на председателката на БСП Корнелия Нинова - Бояна Бозаджиева взриви фейсбук с разкритие за стила на бившата регионална министърка Лиляна Павлова, която е спрягана за вицепремиер в новия кабинет \"Борисов\" 3. Социалистката написа статус в социалната мрежа, с който уж похвали стила на Павлова, но всъщност разкри доста високата цена на аксесоарите й. Бозаджиева акцентира на икономическата пропаст, която съществува между власт и народ и на която сме свидетели в България. По думите й депутатката от ГЕРБ имала чанти за около 17 000 лева. Снимка: канал 3 \"С ръка на сърцето - ценя високо вкуса на Лиляна Павлова за чанти. На снимките е с вечната класика на Chanel ? (около 5000 €) и Prada ❤️️ (около 3700€), но липсва шарматният й Dior, чиято стойност доближава Smart-a, който карам... Или както казва любимата (явно и на двете ни) Коко Шанел: In order to be irreplaceable, one must always be different...\"", "date": "2017.05.01", "title": "СТИЛЪТ НА ВЛАСТТА! Пиарката на Корнелия с разкритие за Лиляна Павлова: Има две чанти за 17 000 лв. (СНИМКИ)"}
{"url": "http://pik.bg/%D0%B8%D0%B7%D0%BC%D0%B8%D1%81%D0%BB%D0%B8%D1%85%D0%B0-%D1%83%D1%80%D0%B5%D0%B4-%D0%BA%D0%BE%D0%B9%D1%82%D0%BE-%D0%B4%D0%B0-%D0%BC%D0%B8%D1%80%D0%B8%D1%88%D0%B5-%D0%BF%D0%B0%D0%BC%D0%BF%D0%B5%D1%80%D1%81%D0%B8%D1%82%D0%B5-%D0%B2%D0%BC%D0%B5%D1%81%D1%82%D0%BE-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-news653911.html", "text": "Компанията Monit, която произвежда детски аксесоари в Корея, създаде неголям сензор, който според измененията в температурата или състава на въздуха определя кога трябва да се сменя памперса на бебето. Сензорът предава сигнали в мобилно приложение, което позволява на момента да бъде сменен пълният памперс. Новата джаджа може да се постави в дрешката на бебето, така че няма да се налага да се мие.", "date": "2017.05.01", "title": "Измислиха уред, който да мирише памперсите вместо родителите "}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%82%D1%80%D0%B8-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%BF%D0%BE-%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8%D0%B5-%D0%B2-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-news653913.html", "text": "Три млади жени са арестувани съгласно антитерористичните закони в Източен Лондон. Арестите са във връзка с операция по сигурността в столицата миналата седмица. Това съобщи полицията, цитирана от \"Ройтерс\". Две 18-годишни и една 19-годишна жени са задържани по подозрение във възлагане, подготовка и подбуждане към терористични актове, съобщи полицията в британската столица. Арестите на жените идват само няколко дни след задържането на мъж, носещ ножове близо до офиса на премиера Тереза Мей в Уестминстър. Това се случи малко повече от месец, след като роден във Великобритания, приел исляма, вряза кола в пешеходци на моста \"Уестминстър\". В четвъртък въоръжени антитерористи използваха сълзотворен газ, за да щурмуват къща в района Уилсдън в столицата и простреляха около 20-годишна жена. Тя е освободена от болницата в неделя, а след това е арестувана по подозрение за извършване на терористични нападения. Великобритания е въвела второто най-високо ниво за терористична заплаха от август 2014 г., което означава, че има голяма опасност от екстремистка атака.", "date": "2017.05.01", "title": "Арестуваха три момичета в Лондон по подозрение в тероризъм"}
{"url": "http://pik.bg/%D1%86%D0%B2%D0%B5%D1%82%D0%B8-%D0%BF%D0%B0%D0%B4%D0%BD%D0%B0-%D0%B4%D0%BE-75-%D0%BE%D1%82%D0%BE-%D0%BC%D1%8F%D1%81%D1%82%D0%BE-%D0%B2-%D1%80%D0%B0%D0%BD%D0%B3%D0%BB%D0%B8%D1%81%D1%82%D0%B0%D1%82%D0%B0-%D0%B2%D0%B8%D0%BA%D0%B8-%D1%82%D0%BE%D0%BC%D0%BE%D0%B2%D0%B0-%D1%81-%D0%BD%D0%BE%D0%B2%D0%BE-%D1%80%D0%B5%D0%BA%D0%BE%D1%80%D0%B4%D0%BD%D0%BE-%D0%BA%D0%BB%D0%B0%D1%81%D0%B8%D1%80%D0%B0%D0%BD%D0%B5-%D0%B2-%D0%BA%D0%B0%D1%80%D0%B8%D0%B5%D1%80%D0%B0%D1%82-news653927.html", "text": "Най-добрата българска тенисистка Цветана Пиронкова падна с едно място до 75-ото в световната ранглиста. Пиронкова има актив от 792 точки. През миналата седмица тя се завърна на корта след малко повече от месец отсъствие, но отпадна в първия кръг на турнира в Истанбул. Така 29-годишната пловдивчанка остана само с една победа за сезона в основна схема на турнири на WТА, която постигна в китайския град Шънчжън в началото на януари. След това тя записа отпадания в първия кръг на Откритото първенство на Австралия, в Дубай, в Индиън Уелс, в Маями и в Истанбул, а на други два турнира - в Доха и в Сидни, не успя да преодолее квалификациите, предава Спортал. Втората ракета на страната Виктория Томова пък записа ново рекордно класиране. Тя прогресира с три позиции и вече е 132-а в класацията с 421 точки. Номер 1 продължава да бъде Серина Уилямс (САЩ) със 7010 точки, пред Анжелик Кербер (Германия) с 6925 точки и Каролина Плишкова (Чехия) с 6010 точки. Единствената промяна в топ 10 е изкачването на Симона Хелеп (Румъния) на четвъртото място с 5206 точки, откъдето тя измества Доминика Цибулкова (Словакия), която вече е пета с 5065 точки. Официалните ранглисти ще бъдат публикувани от УТА по-късно днес.", "date": "2017.05.01", "title": "Цвети падна до 75-ото място в ранглистата, Вики Томова с ново рекордно класиране в кариерата си"}
{"url": "http://pik.bg/%D0%BF%D0%BE%D0%BB%D0%BE%D0%B2%D0%B8%D0%BD-%D0%B5%D0%B2%D1%80%D0%BE%D0%BF%D0%B0-%D0%BF%D0%B8%D1%82%D0%B0-%D0%B7%D0%B0-%D0%BF%D0%B0%D1%83%D0%BB%D0%BE-%D0%B4%D0%B8%D0%B1%D0%B0%D0%BB%D0%B0-news653918.html", "text": "Половината отбори в Европа са питали за Пауло Дибала, заяви неговият агент Пиерпауло Триулци. Той обаче уточни, че с новия договор Ювентус е показал на всички колко ценен за отбора е аржентинецът. \"Интересът към него е огромен и определено има много кандидати за подписа му. Ако напишете, че половин Европа пита за Пауло, няма да сгрешите. Ювентус обаче изпрати ясен сигнал към всички с новия договор. Този сигнал беше ясен и към феновете. Пауло е щастлив, както и неговото семейство\", заяви агентът на аржентинския нападател. 23-годишният Дибала подписа с Юве до 2022-а година, а през този период ще прибира по 7 милиона евро на сезон.", "date": "2017.05.01", "title": "Половин Европа пита за Пауло Дибала"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D1%8F-%D1%87%D0%B5%D1%80%D0%BD%D0%BE%D0%B2%D0%B0%D1%82%D0%B0-%D0%BD%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B2-3-%E2%80%93-%D0%B1%D1%8A%D0%B4%D0%B5%D1%89%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%B8%D0%B7%D0%B1%D0%B8%D1%80%D0%B0-%D0%BC%D0%B8-news653853.html", "text": "Сряда е денят Х, в който ще стане ясен окончателно списъкът с министрите от кабинета \"Борисов-3\", научи ексклузивно ПИК. До утре вечер бъдещият премиер Бойко Борисов събира от най-приближените си в ГЕРБ предложения за креслата в различните ведомства. Своите номинации трябва да направят и коалиционните му партньори от \"Обединени патриоти\". Изненадата е, че Валери Симеонов, Волен Сидеров и Красимир Каракачанов трябва да направят номинации не само за министерствата, които се очаква да бъдат дадени на тях, а за абсолютно всички ресори, разкриват високопоставени източници на ПИК. Лидерът на НФСБ още преди седмица съобщи ексклузивно пред медията ни, че Патриотите имат достатъчно подготвени хора и експерти за всички ведомства и вероятно техния списък е готов много преди утрешния ден, когато трябва да го представят на първата политическа сила. От страна на ГЕРБ също отдавна готвят различни имена, които се въртят в министерската рулетка и за голямата част от които, ПИК вече съобщи. По наша информация най-неясно до последния момент остава кой ще оглави МВР, външното и правосъдното министерство. Има няколко номинации за ключовите ведомства, но никой в партията не знае кои са фаворитите на бъдещия премиер Бойко Борисов. За шеф в съдебната система се обсъждат имената на Екатерина Захариева и Цецка Цачева, като първата има вероятност да оглави и Министерство на външните работи. Ако стане така, то почти сигурно Цачева ще поеме Темида. Все още са противоречиви информациите за името на министъра на вътрешните работи. Според запознати Калин Георгиев е отказал и фаворит е друг бивш главен секретар на МВР - Светлозар Лазаров. Почти сигурни са четирите вицепремиерски имена - Валери Симеонов, Томислав Дончев, Владислав Горанов и Лиляна Павлова. Очакването и Красимир Каракачанов да е в списъка вече е съвсем малко вероятно, и за него ще остане утехата да е шеф на отбраната. Патриотите ще получат гаранатирано още три ведомства, като сигурните са това на икономиката и на туризма. Четвъртото държат да е на екологията или културата, но до последно не е ясно какво ще е решението на Борисов. За икономиката патриотите гласят Валери Симеонов, а за туризма - бившия зам.-министър Бранимир Ботев, който е експерт от бранша и наскоро оглави Европейски институт за стратегически анализи. За културата пък Патриотите са номинирали бившият пловдивски кмет и шеф на комисията по култура Славчо Атанасов, въпреки желанието на \"Атака\" да прокарат своя човек Петър Николов. Обедиение в коалицията имало около името на бившият главен секретар на МОН Красимир Вълчев, който да оглави образователното ведомство. Почти сигурен здравен министър е директорът на Александровска д-р Костадин Ангелов след отказа на шефа на ВМА проф. Николай Петров и на Даниела Дариткова. Сигурните министерства са това на финансите, което отново ще бъде оглавено от Владислав Горанов, Томислав Дончев ще ръководи европейските фондове. Другият сигурен бил Ивайло Московски, който ще си продължи работата в транспортното министерство. Сондаж на ПИК и днес сред ръководствата на двете партии обаче показа категоричност и от двете страни, че до този момент лидерите не са обсъждали заедно никакви имена за министерства, а се провеждат консултации в самите партии.", "date": "2017.05.01", "title": "ИЗВЪНРЕДНО И САМО В ПИК! Ето я черновата на кабинета \"Борисов 3\" – бъдещият премиер избира министрите в сряда"}
{"url": "http://pik.bg/%D0%BF%D1%80%D0%B5%D0%B2%D0%B7%D0%B5%D1%85%D0%BC%D0%B5-%D1%81%D0%B5%D0%B2%D0%B5%D1%80%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D0%BC%D0%B5%D1%81%D1%82%D0%BD%D0%B8%D1%82%D0%B5-%D0%B2-%D1%88%D0%B0%D1%88-%D0%BA%D0%BE%D0%BB%D0%BA%D0%BE-%D1%81%D0%B0-%D0%B2%D0%B8-%D0%BF%D0%BE%D1%87%D0%B8%D0%B2%D0%BD%D0%B8%D1%82%D0%B5-%D0%B4%D0%BD%D0%B8-%D1%87%D0%B5-%D1%81%D1%82%D0%B5-%D1%82%D0%BE%D0%BB%D0%BA%D0%BE%D0%B2%D0%B0-%D0%BC%D0%BD%D0%BE%D0%B3%D0%BE-news653917.html", "text": "Въпреки че има само три официални почивни дни около 1 май, българите в съседна Гърция наистина са много, неочаквано дори за свикналите на родната ни реч местни ресторантьори и хотелиери. Такова е положението в почти всички туристически градчета и комплекси в Северна Гърция. Във  Фанари например българските туристи са мнозинство, съобщи „24 Родопи”. Това е едно живописно рибарско селище в североизточни Родопи. Местното население е почти 700 постоянни жители, но ключовото му разположение – на разстояние 35 километра и от Комотини и от Ксанти, помага за туристическото развитие през последните години, в резултат на което Фанари се е превърнало в туристически център. В района на яхтеното пристанище и панорамната улица със заведенията за хранене преобладават автомобилите с българска регистрация – кърджалийски, хасковски, пловдивски, смолянски. В гръцките ресторанти се чува основно българска реч. „Цяла седмица почивка ли са ви дали”, пита собственикът на най-оборотното заведение Кузма Дукакис. Не е очаквал толкова много българи да пристигнат във Фанари само за 3 три почивни дни. Хотелите са пълни. По плажовете облечените хора са мнозинство, но не липсват и смелчаци, които се гмуркат в студеното море. На брега е 28 градуса. И всичко това не е само за , май, а и за започналата днес седмица, която е само от 4 работни дни. Повечето от нашенците така са съчетали двата близки празника-1 май и Гергьовден, че ще си изкарат направо една предварителна лятна почивка от десетина дни.", "date": "2017.05.01", "title": "Превзехме Северна Гърция! Местните в шаш: Колко са ви почивните дни, че сте толкова много"}
{"url": "http://pik.bg/%D1%85%D0%B8%D1%82-%D0%B5%D1%82%D0%BE-%D0%BE%D1%82%D0%B2%D0%B0%D1%80%D0%B0%D1%82%D0%B0-%D0%BD%D0%B0-%D0%BB%D0%B5%D0%BB%D1%8F-%D0%BA%D0%B5%D1%82%D0%B8-%D1%81-%D0%BA%D0%BE%D1%8F%D1%82%D0%BE-%D1%82%D1%8F-%D0%BE%D1%82%D0%B2%D1%8F-15-%D0%BA%D0%B8%D0%BB%D0%B0-news653900.html", "text": "Много са методите, които човек с наднормено тегло пробва. Някои от тях успешни, други – не. Важно е да се познава самият организъм и да се знае къде точно иска да се подобри тялото. Именно това ни показва напитка за отслабване, използвана предимно в Югозападна България. Това е смес ще засили метаболизма на човека, а и ще убие апетита му. С нея се задейства процес по смъкване на килограми, за какъвто много хора мечтаят, защото е много здравословен. Напитката се прави от три неща. Това са вода, канела и мед. Сами виждате, че тези съставки са уникално полезни сами по себе си. Леля Кети от Гоце Делчев е една от тези, които пият напитката редовно. Тя е много доволна и твърди, че не е напълнявала изобщо, след като е започнала приема. „Свалих 15 кг. миналото лято и оттогава не съм сложила дори килограм отгоре. Тази напитка е истински убиец на мазнините, продължавам да я пия. Хубавото е, че ти помага да отслабнеш точно на местата, на които ти трябва“, споделя жената. Първо се слага да заври количество от 200 мл. вода. През това време се сипва 1/2 ч. лъж. канела в друг съд, в който се сипва после врящата вода. Слага се похлупак и се чака така 30 минути. След този половин час се добавя 1 ч. лъжица мед и се разбърква добре. Мед и канела за трайно отслабване! Половината от тази напитка за отслабване се изпива вечерта, но само преди лягане и без да се яде нищо после. Другата част се консумира сутринта, когато стомахът е още празен. След това не трябва да се яде поне 1 час. Напитката няма нужда да се пие по време на деня. Тогава стомахът рядко е празен, а целта е именно тази. Затова само преди закуска и поне 3 часа след вечеря трябва да се приема. Освен за отслабване, тази течност ще ви помогне за много неща. Тя е пълна с витамини, тъй като медът е много богат източник на полезни вещества. Напитката помага и в борбата с високото кръвно, понеже канелата успешно и бързо го сваля.", "date": "2017.05.01", "title": "ХИТ! Ето отварата на леля Кети, с която тя отвя 15 кила"}
{"url": "http://pik.bg/%D1%80%D0%B5%D1%86%D0%B8%D0%B4%D0%B8%D0%B2-%D1%80%D1%83%D1%81%D0%BA%D0%B0-%D0%B0%D1%82%D0%BB%D0%B5%D1%82%D0%BA%D0%B0-%D0%B0%D1%83%D1%82-%D0%BE%D1%82-%D1%81%D0%BF%D0%BE%D1%80%D1%82%D0%B0-%D0%B4%D0%BE-2022-%D0%B3-%D0%B7%D0%B0%D1%80%D0%B0%D0%B4%D0%B8-%D1%81%D0%B8%D1%81%D1%82%D0%B5%D0%BC%D0%BD%D0%B0-%D1%83%D0%BF%D0%BE%D1%82%D1%80%D0%B5%D0%B1%D0%B0-%D0%BD%D0%B0-%D0%B4%D0%BE%D0%BF%D0%B8%D0%BD%D0%B3-news653934.html", "text": "Атлетката Екатерина Шармина беше наказана с лишаване от състезателни права до 2022 г. от Руската антидопингова агенция, след като е дала положителна допинг проба само шест месеца след като беше наказана за употреба на забранени стимуланти. През ноември миналата година Спортният арбитражен съд (CAS) наказа за три години шампионката на 1500 м от Универсиадата в Казан преди четири години заради изменения в биологичния паспорт. Наказанието й влезе в сила с дата 7 декември 2015 г. Резултатите й от 17 юни 2011 г. до 5 август 2015 г. бяха анулирани. Освен от университетската си титла, Шармина беше лишена и от бронзовия си медал на 1500 м от еврошампионата в зала в Париж през 2011 г. Сега Шармина получи още 4 години допълнително наказание. В съобщение на страницата на Руската антидопингова агенция, цитирана от Спортал, се казва, че първото й наказание изтича в края на 2018 г.", "date": "2017.05.01", "title": "Рецидив! Руска атлетка аут от спорта до 2022 г. заради системна употреба на допинг"}
{"url": "http://pik.bg/%D0%B5%D0%BC%D0%B8%D0%BD%D0%B5%D0%BC-%D1%81%D1%8A%D0%B4%D0%B8-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%BF%D0%BE%D0%BB%D0%B7%D0%B2%D0%B0%D0%BB%D0%B0-%D0%BD%D0%B5%D0%B3%D0%BE%D0%B2%D0%BE-%D0%BF%D0%B0%D1%80%D1%87%D0%B5-%D0%B1%D0%B5%D0%B7-%D1%80%D0%B0%D0%B7%D1%80%D0%B5%D1%88%D0%B5%D0%BD%D0%B8%D0%B5-news653920.html", "text": "Рапърът Еминем започна съдебен процес срещу управляващата партия в Нова Зеландия. Той я обвинява, че е използвала без разрешение хита му Lose Yourself в своя политическа кампания, предаде Франс прес. Адвокатите на музиканта твърдят пред Върховния съд в Уелингтън, че той не е давал разрешение на Новозеландската национална партия (НзНП) да използва песента му от филма „Осмата миля” (8 Mile, 2002 г.) Адвокатът Гари Уилямс обясни, че НзНП е нарушила авторските права на Eight Mile Style – издателската компания на Еминем, като е използвала без разрешение Lose Yourself в телевизионна кампания от 2014 година. Хитът на детройтския рапър бе поставен от списание „Ролинг стоун” (Rolling Stone) сред 500-те най-велики песни на всички времена. Той получи две награди „Грами” и една от Филмовата академия на САЩ Дясноцентристката партия се защитава като обяснява, че използваното парче, въпреки че звучи като Еминем, е от звукова банка за производни мелодии на \"Бийтбокс\" (Beatbox). Защитата би трябвало да твърди, че каквото и да е нарушение на авторските права е случайно. Парламентарните избори през 2014 година бяха спечелени от НзНП, която управлява от 2008 година. Победата осигури на премиера Джон Кий нов мандат.", "date": "2017.05.01", "title": "Еминем съди Нова Зеландия, управляващата партия ползвала негово парче без разрешение"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D0%BD%D0%B0%D1%85%D0%BE%D0%B4%D0%BA%D0%B0-%D0%B2-%D0%B0%D1%84%D1%80%D0%B8%D0%BA%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%BA%D0%B0%D0%BC%D0%B5%D0%BD%D0%BD%D0%B8-%D0%B2%D1%8A%D1%80%D1%85%D0%BE%D0%B2%D0%B5-%D0%BD%D0%B0-%D1%81%D1%82%D1%80%D0%B5%D0%BB%D0%B8-%D0%B8-%D0%BA%D0%BE%D0%BF%D0%B8%D1%8F-%D0%BD%D0%B0-77-000-%D0%B3%D0%BE%D0%B4%D0%B8%D0%BD%D0%B8-news653914.html", "text": "Хронологията на постиженията в технологията, свързана с дялането на камъка, не е добре опозната от археолозите. Нова находка, открита в южноафриканска пещера, обаче внася известна яснота, съобщи ЮПИ. Ловци и събирачи на плодове започнали да използват нова технология, за да създадат метателни оръжия през каменната епоха в Южна Африка. Въпросът кога и къде е извършен всеки технологичен пробив обаче продължава да се дебатира от специалистите. Учени от университета в Лиеж, Белгия, изследвали 25 фрагмента от върхове на копия и стрели. Фрагментите били открити в пещерата Сибуду в провинция Квазулу-Натал в РЮА. Учените констатирали, че се прибягнало до технология, свързана с нагряване и натиск, за да бъдат създадени върховете. По повече от половината от фрагментите имало следи от удари и останки от животински тъкани, а това навежда на мисълта, че оръжията са били използвани за ловуване. Предполага се, че върховете са били захванати за дръжки и че стрелите са били изстрелвани с лъкове. Изследването предоставя най-ранното свидетелство за използване на въпросната технология, уточнявайки, че технологичният пробив е извършен преди 77 000 години. Резултатите от изследването са публикувани в PLoS ONE.", "date": "2017.05.01", "title": "Уникална находка! В Африка откриха каменни върхове на стрели и копия на 77 000 години"}
{"url": "http://pik.bg/%D1%80%D1%83%D1%81%D0%BA%D0%B0-%D0%BF%D1%80%D0%B8%D0%BC%D0%B0%D0%B1%D0%B0%D0%BB%D0%B5%D1%80%D0%B8%D0%BD%D0%B0-%D0%BE%D1%82%D0%B1%D0%B5%D0%BB%D1%8F%D0%B7%D0%B0-%D0%BF%D1%8A%D1%80%D0%B2%D0%B8-%D0%BC%D0%B0%D0%B9-%D0%BF%D0%BE-%D0%BD%D0%B0%D0%B9-%D1%81%D1%82%D1%80%D1%8F%D1%81%D0%BA%D0%B0%D1%89%D0%B8%D1%8F-%D0%BD%D0%B0%D1%87%D0%B8%D0%BD-%D1%81%D0%BD%D0%B8%D0%BC%D0%BA%D0%B0-news653929.html", "text": "Руската примабалерина Анастасия Волочкова поздрави всички за първи май, като пусна в Инстаграм снимки на .. краката си. До този момент Волочкова събираше фенове основно с кадри от екзотични места по света, където тя нонстоп правеше шпагати. Почитателите на Волочкова я засипаха с похвали,че изглежда супер, но не спестиха и факта,че краката й изглеждат кошмарно. С кадрите Анастасия иска да покаже,че трудът е различен. Тя се е трудила от дете, за да стане известна без да пести силите си. \"Мир, труд, май. Привет на всички трудови хора. Бъдете щастливи. Без да пестя силите и мазолите си все така напред и нагоре към нови постижения\", написа Волочкова в социалната мрежа.", "date": "2017.05.01", "title": "Руска примабалерина отбеляза първи май по най-стряскащия начин (СНИМКА)"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%88%D0%B5%D1%84%D1%8A%D1%82-%D0%BD%D0%B0-%D1%86%D1%80%D1%83-%D0%B5-%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F---%D0%B2%D0%BE%D0%B4%D1%8F%D1%82-%D1%81%D0%B5-%D0%B2%D0%B0%D0%B6%D0%BD%D0%B8-%D1%81%D1%80%D0%B5%D1%89%D0%B8-%D0%B7%D0%B0%D1%80%D0%B0%D0%B4%D0%B8-%D0%BF%D1%85%D0%B5%D0%BD%D1%8F%D0%BD-news653924.html", "text": "Шефът на ЦРУ Майк Помпео е на неофициална визита в Южна Корея, съобщиха в понеделник южнокорейските медии, цитирани от РИА Новости. По данни на средствата за масова информация той се намира в Сеул от събота, когато Северна Корея проведе друг неуспешен опит да изстреля балистична ракета. Помпео планира да остане там до вторник. Има сведения, че Помпео е провел редица срещи с южнокорейските политици и чиновници, в частност със свои колеги - глави на разузнавателни служби. Предполага се, че Майк Помпео е провел консултация за съвременното положение на Корейския полуостров, а също така е обсъдил американо-южнокорейските отношения след изборите на новия президент. Скоро в Сеул бяха шефът на Пентагона Майкъл Пенс и държавният секретар Рекс Тилърсън. Наблюдателите смятат, че това е свързано с увеличеното напрежение на Корейския полуостров и ожесточените позиции на САЩ по отношение на режима на Ким Чен Ун в Северна Корея.", "date": "2017.05.01", "title": "Напрежение! Шефът на ЦРУ е в Южна Корея - водят се важни срещи заради Пхенян"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D1%80%D1%83%D1%81-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-65-%D1%80%D0%B0%D0%B7%D1%82%D1%80%D0%B5%D1%81%D0%B5-%D1%81%D0%B0%D1%89-%D0%B8-%D0%BA%D0%B0%D0%BD%D0%B0%D0%B4%D0%B0-news653936.html", "text": "Силен трус разлюля Северна Америка в района на границата между САЩ и Канада на полуостров Юкон, съобщи Геологическата служба на САЩ. Според първите информации, силата на земетресението е била 6.5 по скалата на Рихтер. Епицентърът на труса е на 126 км юго-западно от столицата на Юкон град Уайтхорс, с население около 25 000 души. Дълбочината му е много малка-едва стотина метра. Съобщения от засегнатите райони за разрушения и жертви не са постъпвали, но районът е слабо населен и няма високи постройки, така че е много вероятно нещата да се разминат само със страха на почувствалите труса.", "date": "2017.05.01", "title": "ИЗВЪНРЕДНО: Трус с магнитуд 6.5 разтресе САЩ и Канада"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BD%D0%B8%D0%BA%D0%BE%D0%BB%D0%B0%D0%B9-%D0%B1%D0%B0%D1%80%D0%B5%D0%BA%D0%BE%D0%B2-%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%BF%D1%80%D0%B5%D0%B1%D0%B8%D1%85%D0%B0-%D0%BC%D0%B5-%D1%83%D0%BB%D1%82%D1%80%D0%B0%D1%81%D0%B8-%D0%BD%D0%B0-%E2%80%9E%D0%BB%D0%BE%D0%BA%D0%BE%E2%80%9D-%D1%83%D0%BD%D0%B8%D0%BA-news653877.html", "text": "Николай Бареков е евродепутат. Той беше лидер на коалицията „България без цензура”, чиито представители масово го изоставиха. Същото се случи и с парламентарната група БДЦ, която го изолира от себе си и откровено подкрепяше ГЕРБ в предишното Народното събрание и чрез партийните структури по места. Въпреки това Бареков дари партийната си субсидия за декември за пострадалите от взрива в Хитрино хора. Роден е на 16 октомври 1972 г. в Пловдив. Завършил е българска филология, специализира телевизионна журналистика. - За мен се знае всичко, защото аз буквално израснах по телевизора. И хората са надникнали в моя личен живот още от тийнейджърска възраст. За жалост, през последните години срещу мен имаше изключително гнусна кампания от страна на бившите ми колеги от Би Ти Ви и от страна на Нова телевизия, която до голяма степен обърна представите на хората. От това ми е много болно. Аз съм си същото момче, което преди 20 години влезе в домовете на хората чрез телевизионния екран. Дълги години българският народ се будеше заедно с мен и с темите, които представях в моето предаване. В един момент хората бяха заблудени, че Бареков е някакъв злодей. А истината е, че аз просто исках да променя политическото статукво. И статуквото ми се стовари през медиите на главата. - На 44 години съм. Да, филибелия съм, половината ми живот е минал в Пловдив. Другата половина – в София. Израсъл съм на 100 метра от Тримона в центъра на Пловдив, в един прекрасен квартал до църквата „Св. Петка“ и близо до католическата църква. Този квартал беше бутнат заради римски разкопки и заради нов булевард до Централна поща. Още тогава активно се занимавах със спорт. Републикански шампион съм по плуване за юноши младша възраст. Тренирал съм активно 10 години в клуба в Баня при Димитър Хаджиев, и в „Локо“ (Пловдив) при Василис Дамянидис. - Бях водач на студентите в Пловдив по времето на протеста срещу Жан Виденов. Сега горко съжалявам, че поисках оставката на проф. Огнян Сапарев като ректор на Пловдивския университет, защото той се оказа един достоен български учен. Въпреки че му исках оставката, той ми писа отличен 6 на изпита по поетика при него. Но аз винаги съм бил много буден и винаги съм бил на улицата. Действително съм бил част от агитката на „Ботев“ (Пловдив). Ял съм много пъти бой от конкурентите от „Локо“. - Бит съм сериозно, дори стигнах до болницата. Един път ми бяха устроили засада. Оттогава нося на бой, но умея и да раздавам юмруци. Тренирал съм бокс. Бях здраво и бойно момче, едно от най-едрите в класа. - Аз така възпитавам и моите деца – в бокс, бойни изкуства за защита на улицата. И големият – Николай, който е вече на 11 години, но и Александър. Трябва да избягаме от клишето за човека с очилца, който не се съблича в час по физическо. Човек трябва да бъде хармонично развит. Аз например съм и поет, пиша стихове и до ден-днешен. Така покрай стиховете се ориентирах и към филологията. Кандидатствах в три университета – и в Пловдив, и в София, и във Велико Търново. Навсякъде бях приет с шестици. Предпочетох да завърша висшето си образование в Пловдив, за да съм си близко до дома. За една година, след като завърших, бях учител в Техникума по обществено хранене. Създател на този техникум е моят вуйчо Анастас Бареков, който е бащата на общественото хранене в България и на „Балкантурист“. - Живеех предимно в центъра на София. Даже доскоро бях под наем. - Истината е, че бях активен коментатор на политическия живот и видях как политиците в България системно не се справят със ситуацията, как не се извършват необходимите реформи, как нито един политик не мисли за хората. Затова реших да дам личен пример. С днешна дата съжалявам за това си решение, защото срещу мен започна истинска война от всички партии. Разочарован съм от краткия си опит в политиката и виждам, че нещата от ден на ден стават все по-зле в България. - Основно се занимавам с дипломатически мисии от името на Европейския парламент. Моята политическа дейност не е ориентирана към България в настоящия момент. Аз работя по линия на европейските институции в Латинска Америка, Африка, Карибския басейн, също така отговарям за Русия. Доскоро отговарях за Иран и Азербайджан. За мен това е интересно предизвикателство. Опознавам нови култури, различни общества. Разбира се, грижа се за интересите на европейските данъкоплатци. Например бях в Африка и ще продължавам да ходя там, защото искаме да възстановим тамошната икономика, за да не бягат африканските граждани през българска територия на територията на европейския континент. Това са тежки мисии. Изискват се много физическо натоварване и интелектуални усилия, но за мен е истинско удоволствие. - В Брюксел нямам свободно време. Моето семейство и децата ми живеят в България. Аз пътувам всяка седмица между София, Брюксел и Страсбург. Там денят ми започва сутрин в 6 часа. Обикновено след закуската отделям два часа за себе си – поддържам форма. В тези два часа съм във фитнеса и тренирам. Поддържам се като мъж на средна възраст. Всеки трябва да го прави. Прави ми много лошо впечатление, че в българската политика е пълно с политици с наднормено тегло и хора, които злоупотребяват със спиртни напитки и храна. Това е много лошо и недобър пример за младите хора. Парламентът ни се напълни с такива. И аз бих им дал съвет, вместо да се излежават сутрин до 9 часа или да ходят по сутрешните блокове, за да ръсят глупости, да отиват във фитнеса да спортуват поне за час, да влязат във форма и да не им се смеят хората. - След това съм на работното си място в Европейския парламент. Често се случва да съм там до 12 часа вечерта. Така че нямам свободно време, а и нямам интереси извън Европейския парламент. Понякога имам работни вечери с колеги или срещи с моя екип. Разбира се, често съм канен от посланици. Възползвам се, за да обменим гледни точки. - Не, тя няма никакви политически амбиции. Около Мария всичко е нормално и спокойно. Тя си гледа детето, помага ми, има си нейни планове, посещава различни курсове, изучава нови езици – усъвършенства се и е доста напред с материала. Млад човек на 30 години е. Живеем в къща. Купих я със собствени пари. Тази къща беше обект на многобройни проверки от медиите и от НАП. Там няма нищо нередно. Това е една обикновена къща. Бих казал, че повечето водещи на сутрешните блокове по Би Ти Ви и Нова телевизия разполагат с палати, които са три пъти по-големи от моя. Някои от тях дори са ми комшии. В къщата има стая за децата, има стая и за нас. Когато съм в София, прекарвам времето си вкъщи. Основно работя. Пиша документално-биографична книга за моя политически и журналистически опит. Мисля да я завърша до края на мандата си в Брюксел. Имам и собствено тв предаване, в което коментирам актуалната ситуация в България, както и моите успехи като европейски депутат. В скромния ми офис в „Дружба“ минимум два пъти в месеца организирам срещи с хора. Гледам да съм с децата колкото може повече време. Гледаме мачове и кино. Излизаме и ядем пуканки. - Подарих папагалчето Алекс на една моя позната, защото за него се изискваха много грижи. Канарчето Чико е много гласовито. Зиме прекарва в офиса, лете – вкъщи на верандата. Имам и две големи кучета от породата алабай – Бари и Цезар. Разхождаме ги в гората. - Както е известно, аз нямам шофьорска книжка, така че не карам кола. Имам един стар джип на 7 години и се возя в него.", "date": "2017.05.01", "title": "САМО В ПИК И \"РЕТРО\"! Николай Бареков в ексклузивна изповед: Пребиха ме ултраси на „Локо” (УНИКАЛНИ СНИМКИ)  "}
{"url": "http://pik.bg/%D1%85%D0%B5%D1%80%D0%BE-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B0%D1%82%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F-%D0%B2-%D0%B8%D1%80%D1%82%D0%B8%D1%88-%D1%81%D0%B5-%D0%BF%D0%BE%D0%B4%D0%BE%D0%B1%D1%80%D1%8F%D0%B2%D0%B0-%D0%BD%D0%B5-%D1%81%D1%8A%D0%BC-%D0%B3%D0%BB%D0%B5%D0%B4%D0%B0%D0%BB-%D0%BB%D0%B5%D0%B2%D1%81%D0%BA%D0%B8-news653930.html", "text": "Добрата новина за българския треньор Димитър Димитров-Херо е, че ръководството на клуба му Иртиш (Павлодар) е започнало да изчиства финансовите задължения за 2016-а година, което се оказало доста сериозен стимул за неговия отбор. Иртиш се представя повече от добре от началото на сезона в казахстанското първенство и за първите 10 мача има само една загуба. Със 17 точки отборът заема 3-о място, изпреварен с една точка от Кайрат. \"В момента е трудно да мислим за нови футболисти, тъй като ръководството концентрира постъпващите финанси в изчистването на стари задължения. От една страна това е добре, защото играчите и треньорите ще си получат заработеното и това им дава стимул да продължават на 100 процента. Но пък сме само с реална група от 13-14 човека, което прави нашето представяне доста трудно. В рамките на почти 70 дни играем постоянно в цикъл сряда-събота, което е непосилно за нас. Дори в следващите мачове за Купата мисля да дам шанс на резервите и юношите, обясни Димитров пред БТА. Утре тимът му приема преследвачите от Ордабасъ, които също са със 17 точки. Въпросната финансова криза от миналата година стана причина отборът да бъде подменен основно и в момента 95 процента от титулярите са нови. През лятото Иртиш ще участва и в турнира Лига Европа, но Димитров е умерен оптимист. \"Ако преодолеем един или два кръга, ще бъде невероятен успех. Хубаво би било да се подсилим с нови футболисти, но за момента въпросът със селекцията не се коментира поради ситуацията ни, добави още бургаският специалист. Той разказа и за последните събития от мача с Тобол, когато беше отстранен от съдията, както и още двама от помощниците му. \"Явно на някои хора не им харесва, че Иртиш се представя изненадващо добре. Все имаше неточности, но срещу Тобол съдията просто прекали и реагирахме от трибуните. Но обичам битките и ще се борим до край във всеки мач за победа. Херо добави, че не е успял да наблюдава дербито Левски- ЦСКА-София (0:3), тъй като по същото време е бил ангажиран със своя тим. Но е прочел, че в Левски са сменили схемата за този мач, което вероятно е оказало своето влияние. \"Важното в българския футбол е да се повишава качеството на играта. Защото когато играеш добре, резултатите рано или късно ще дойдат. Това се надявам да видя в българското първенство, завърши бившият треньор на Левски, Литекс, Черноморец и бивш национален селекционер.", "date": "2017.05.01", "title": "Херо: Финансовата ситуация в Иртиш се подобрява, не съм гледал \"Левски\""}
{"url": "http://pik.bg/%D0%BD%D0%B0-1-%D0%BC%D0%B0%D0%B9-%D0%BA%D0%BD%D1%81%D0%B1-%D0%BF%D0%BE%D0%B8%D1%81%D0%BA%D0%B0-1700-%D0%BB%D0%B5%D0%B2%D0%B0-%D1%81%D1%80%D0%B5%D0%B4%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B8-800-%D0%BB%D0%B5%D0%B2%D0%B0-%D0%BF%D0%B5%D0%BD%D1%81%D0%B8%D1%8F-news653954.html", "text": "В следващите пет години средната заплата на българите да достигне 1700 лева, а пенсиите – 800 лева. Това поиска днес КНСБ на националната конференция на синдиката, която се провежда в София по повод Международния ден на труда 1 май. От трибуната на форума лидерът на синдиката Пламен Димитров категорично заяви, че ще бъдат защитавани правата на работещите, като основен акцент в работата на синдикатите ще бъдат доходите и защитата на правата на българските работещи. На конференцията присъстваха служебният министър на труда и социалната политика Гълъб Донев и синдикални лидери от Гърция и Бразилия. Пламен Димитров обясни, че исканията на синдикатите за по-високи доходи са реалистични и че са обосновани на база растежа на брутния вътрешен продукт в страната. Ръководството на КНСБ си поставя за цел през следващите 5 г. да настоява ръстът на средната работна заплата да достигне до 1700 лв., а пенсиите – 800 лв. Социалният министър поздрави всички с Международния ден на труда и обясни, че растежът на средната работна заплата се обуславя от редица икономически фактори.", "date": "2017.05.01", "title": "На 1 май: КНСБ поиска 1700 лева средна заплата и 800 лева пенсия!"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D0%B2%D0%B5%D1%87%D0%B5-%D0%B8%D0%BC%D0%B0-%D0%B8-%D0%B1%D0%B8%D1%80%D0%B0-%D0%B7%D0%B0-%D0%B2%D0%B5%D0%B3%D0%B5%D1%82%D0%B0%D1%80%D0%B8%D0%B0%D0%BD%D1%86%D0%B8-news653950.html", "text": "Известната пивоварна \"Гинес\" най-после пусна на пазара наливна бира за вегетарианци, в която не се съдържа никаква животинска съставка, съобщи вестник  \"Метро\". Технолозите на марката са заменили ензима, извлечен от мехура на риби, който се използва при филтрирането на бирата, с друг, неживотински продукт. Така и веганите ще могат да се наслаждават на кехлибарената течност. Но те ще трябва да избягват бутилираната \"Гинес\" и тази, предлагана в кенчета. В тази разфасовка все още ще се използват филтрите, използващи изсушени мехури от риба. При тях вегетарианската промяна ще настъпи едва към края на годината. Производителите уверяват, че вкусът на \"Гинес\" си остава същият, изменя се само методът на филтриране.", "date": "2017.05.01", "title": "ЧЕСТИТО! Вече има и бира за вегетарианци "}
{"url": "http://pik.bg/%D0%B2%D1%80%D0%B0%D0%B6%D0%B4%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B7%D0%B4%D1%80%D0%B0%D0%B2%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BC%D0%B5%D0%B6%D0%B4%D1%83-%D0%BB%D0%B8%D1%82%D0%B5%D0%BA%D1%81-%D0%B8-%D1%86%D1%81%D0%BA%D0%B0-1948-%D0%B4%D0%BD%D0%B8-%D0%BF%D1%80%D0%B5%D0%B4%D0%B8-%D0%B4%D0%B5%D1%80%D0%B1%D0%B8%D1%82%D0%BE-news653962.html", "text": "От Литекс нарекоха \"авиатори\" футболистите на ЦСКА 1948. Както е известно, двата тима ще се срещнат в полуфинал за Купата на АФЛ на 10 май. На сайта на \"оранжевите\" може да се прочете следното съобщение: \"Литекс ще се изправи срещу авиаторите в мач от 1/2финала на АФЛ на стадион \"Христо Ботев\" във Враца\". От своя страна \"червените\" не спират да твърдят, че играят срещу преименувания Ботев (Луковит).", "date": "2017.05.01", "title": "Враждата продължава: Здраво напрежение между Литекс и ЦСКА 1948 дни преди дербито"}
{"url": "http://pik.bg/%D0%BD%D0%B0%D0%B1%D0%B5%D0%B4%D0%B8%D1%85%D0%B0-%D0%B8%D0%B2%D0%B0%D0%BD-%D0%BE%D1%82-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D0%B5-%D0%B7%D0%B0-%D0%BD%D0%BE%D0%B2%D0%B8%D1%8F-%D1%82%D0%BE%D1%82%D0%BE%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D1%82%D0%BE%D0%B9-%D0%BA%D0%BE%D0%BD%D1%82%D1%80%D0%B8%D1%80%D0%B0-%D0%B0%D0%B7-%D1%81%D1%8A%D0%BC-%D0%BA%D0%BE%D0%BC%D1%83%D0%BD%D0%B8%D1%81%D1%82-%D0%B8-%D0%BF%D0%B8%D0%BD%D1%82%D0%B8%D1%8F-%D0%BD%D1%8F-news653944.html", "text": "Как да спечеля, като не съм пускал фиш?! Това заяви пред \"Марица\" набеденият за тотомилионер Иван Генчев от Съединение. Той твърдо отрече милионите да са негови. „Аз съм комунист пинтия. Пари за фишове не давам. Веднъж само съм пускал преди 16 години. На късмет не разчитам”, каза още Генчев. Със сигурност обаче новият тотомилионер е от Съединение или от селата около града. В това бе категорична Петрана Антова, служителката от късметлийския тотопункт в Съединение. Рано сутринта тя била повикана от служители на Спортния тотализатор да отвори тотопункта, въпреки че е почивен ден, за да изчакат спечелилият да се появи. В семейството на Антова е истински празник. Служителката на тотализатора грееше от радост, че фишът е пуснат в нейния пункт. До 13 часа днес никой не потърси милионите. Това е първата голяма печалба в града от 24 години насам. Тогава в Съединение пенсионерът Димитър Попов е спечелил 1 млн. лева. Миналата година той е починал.", "date": "2017.05.01", "title": "Набедиха Иван от Съединение за новия тотомилионер, той контрира: Аз съм комунист и пинтия, нямам пари за фишове!"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D0%BE%D1%81%D1%82%D0%B0%D0%B2%D0%B0-%D0%B1%D0%B5%D0%B7-%D0%BE%D1%82%D0%B1%D0%BE%D1%80-%D0%B2%D1%8A%D0%B2-%D0%B2%D1%82%D0%BE%D1%80%D0%B0-%D0%BB%D0%B8%D0%B3%D0%B0-%D1%82%D0%BE%D0%B4%D0%B8-%D1%81%D0%B8-%D1%82%D1%80%D1%8A%D0%B3%D0%B2%D0%B0-news653945.html", "text": "Треньорът на дублиращия отбор на ЦСКА-София Светослав Тодоров няма да работи повече на стадион \"Българска армия\" след края на сезона, съобщава Лайвспорт. Причината е, че от следващия сезон \"червените\" няма да имат тим във Втора лига. Според запознати Тоди е разочарован от случващото се е очаквал съставът му да бъде развиван по-сериозно. Той е недоволен и от факта, че много от младите таланти, на които разчита няма да намерят място в първия тим. Очаква се голяма част от тях да бъдат преотстъпени на софийския Царско село, който ще преследва по-сериозни амбиции през следващия сезон, които са изискани от боса Стойне Манолов.", "date": "2017.05.01", "title": "Скандал! ЦСКА-София остава без отбор във Втора лига, Тоди си тръгва"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D0%BF%D0%B0%D1%80%D0%B8%D0%B6-%D0%B4%D0%B2%D0%B0%D0%BC%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D0%B1%D0%BB%D1%8A%D1%81%D1%8A%D1%86%D0%B8-%D1%81-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-news653955.html", "text": "Двама полицаи са ранени при избухнали сблъсъци между полицията и маскирани младежи по време на първомайска манифестация в Париж, съобщи АФП. „Маскирани лица хвърляха предмети и коктейли „Молотов“ по полицията, която отговори със сълзотворен газ“, съобщават френските власти.", "date": "2017.05.01", "title": "НАПРЕЖЕНИЕ В ПАРИЖ! Двама полицаи ранени при сблъсъци с протестиращи "}
{"url": "http://pik.bg/%D1%83%D0%B6%D0%B0%D1%81-%D0%B2-%D0%BC%D1%8E%D0%BD%D1%85%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D0%B7%D0%B0%D0%BF%D0%B0%D0%BB%D0%B8-%D0%BF%D1%80%D0%B5%D0%B4%D0%B8-%D0%B4%D0%B0-%D0%B8%D0%B7%D0%BB%D0%B5%D1%82%D0%B8-%D0%BF%D0%B0%D1%81%D0%B0%D0%B6%D0%B5%D1%80%D0%B8%D1%82%D0%B5-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-%D1%81%D0%B2%D0%B5%D1%82%D0%BA%D0%B0%D0%B2%D0%B8%D1%87%D0%BD%D0%BE-news653948.html", "text": "Стотици пасажери от самолет Bombardier CRJ-900LR на Луфтханза бяха свалени минути преди да излетят от летище \"Франц Йозеф Щраус\" в Мюнхен. Двигателят на лайнера изненадващо се е запалил, съобщи агенция ДПА. Самолетът е изпълнявал вътрешен рейс от Мюнхен до Падерборн. Инцидентът е станал към 11.30 часа днес. Хората са изведени моментално от лайнера и с автобус са откарани до терминала. В момента тече разследване защо се е запалил самолета.", "date": "2017.05.01", "title": "УЖАС В МЮНХЕН! Самолет се запали преди да излети, пасажерите евакуирани светкавично "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B6%D0%B5%D1%81%D1%82%D0%BE%D0%BA%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D1%80%D0%B0%D0%B7%D1%82%D1%80%D0%B5%D1%81%D0%B5-%D1%81%D1%82%D0%BE%D0%BB%D0%B8%D1%87%D0%B5%D0%BD-%D0%BA%D0%B2%D0%B0%D1%80%D1%82%D0%B0%D0%BB-%D0%B8%D0%BC%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-news653968.html", "text": "Столични криминалисти изясняват обстоятелствата около извършено тежко криминално престъпление, съобщиха от пресцентъра на МВР. Днес към 12.40 часа бил подаден анонимен сигнал за починал мъж в жилище в кв. \"Гоце Делчев\". На място веднага е насочен полицейски екип, който открил в една от стаите на апартамента безжизненото тяло на 49-годишен. При извършения оглед са установени следи от насилие. В рамките на образуваното досъдебно производство и последвалите незабавни оперативни действия са задържани четирима мъже, чиято съпричастност към извършеното престъпление се изяснява. Работата по разследването продължава под ръководството на Софийска градска прокуратура.", "date": "2017.05.01", "title": "ИЗВЪНРЕДНО! Жестоко убийство разтресе столичен квартал, има арестувани"}
{"url": "http://pik.bg/%D0%B2%D0%B8%D1%81%D1%88-%D1%81%D0%BB%D1%83%D0%B6%D0%B8%D1%82%D0%B5%D0%BB-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D1%81%D1%8A%D1%81-%D1%81%D0%BE%D0%B2%D0%B0%D0%BB%D0%BA%D0%B0-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news653966.html", "text": "Три важни срещи ще има в Македония  заместник-помощникът на държавния секретар на САЩ Хойт Ий, съобщи македонската Нова ТВ. След като посети президента на Македония Георге Иванов и лидера на СДСМ Зоран Заев, в момента той е на среща и с Никола Груевски, лидер на ВМРО-ДПМНЕ. На срещата си с президента американският служител изрази позицията на САЩ за необходимостта да бъде връчен мандат за съставяне на правителство на Зоран Заев, който оглавява коалиция с албански партии в парламента. Също така бе подчертана и подкрепата на Вашингтон за избора на Джафери за председател на парламента в Скопие. От своя страна, Георге Иванов поиска от САЩ съдействие за преодоляване на пречките и умиротворяване на страната. Той обеща, че ще връчи мандат на Заев, ако лидерът на СДСМ гарантира запазването на унитарността на страната. Сега с голям интерес се очаква и резултатът от срещата на Хойт Ий с Никола Груевски, който също ще чуе за подкрепата на САЩ към бъдещо правителство начело със Заев и ще трябва да преглътне и избора на Джафери за председател на парламента.", "date": "2017.05.01", "title": "Висш служител на Държавния департамент със совалка в Македония"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D1%89%D0%B5-%D1%83%D0%B4%D0%B0%D1%80%D0%B8%D0%BC-%D1%81-%D1%8F%D0%B4%D1%80%D0%B5%D0%BD%D0%B0-%D0%B1%D0%BE%D0%BC%D0%B1%D0%B0-%D0%BF%D0%BE-%D0%B2%D1%81%D1%8F%D0%BA%D0%BE-%D0%B2%D1%80%D0%B5%D0%BC%D0%B5-news653866.html", "text": "Севернокорейските власти заплашиха, че ще осъществяват ядрени тестове „по всяко време и на всяко място“, избрано от техния лидер, разпалвайки допълнително напрежението в региона. То се засили, след като се появиха признаци, че има вероятност КНДР да се готви за изстрелване на ракета с широк обсег на действие или да извърши нов ядрен тест. В отговор от Вашингтон не отхвърлиха възможността да се стигне до нанасянето на ответен удар. Говорител на външното министерство в Пхенян заяви, че страната е „напълно готова да отговори на всякакви действия, предприети от САЩ“. Режимът ще продължи да укрепва соите способности за нанасяне на ядрен удар, освен ако Вашингтон не се откаже от враждебната си политика, посочват от ведомството, цитирани от БГНЕС. През последните 11 години Северна Корея е осъществила общо пет ядрени опита, като се смята, че работи по създаването на ракета, способна да нанесе удар по континенталната част на САЩ. Говорителят на Пхенян заяви още, че ако страната му не разполагаше със своята „мощна ядрена сила“, Вашингтон щеше да „извърши в Корея без задръжки същите бандитски действия, като тези, които извърши и срещу други държави“. От Сеул също неведнъж са предупреждавали, че КНДР може да извърши ядрен опит по всяко време. Последният опит за показване на сила от страна на Пхенян беше неуспешен ракетен опит миналата събота. В същото време в интервю пред CBS американският президент Доналд Тръмп заяви, че „няма да бъде щастлив“, ако Северна Корея извърши още един ядрен опит. На въпрос дали това означава военни действия, държавният глава заяви „Не знам. Искам да кажа – ще видим“.", "date": "2017.05.01", "title": "ИЗВЪНРЕДНО! Северна Корея с шокираща заплаха: Ще ударим с ядрена бомба по всяко време!"}
{"url": "http://pik.bg/%D0%B3%D0%BE%D1%80%D0%B4%D0%BE%D1%81%D1%82-%D0%BE%D1%82%D0%BA%D1%80%D0%B8%D0%B2%D0%B0%D1%82-%D0%B3%D1%80%D0%B0%D1%84%D0%B8%D1%82%D0%B8-%D0%BD%D0%B0-%D0%BA%D1%83%D0%B1%D1%80%D0%B0%D1%82-%D0%BF%D1%83%D0%BB%D0%B5%D0%B2-%D0%B8-%D0%B8%D0%B2%D0%B5%D1%82-%D0%BB%D0%B0%D0%BB%D0%BE%D0%B2%D0%B0-news653967.html", "text": "Утре - вторник (2 май), от 11:00 часа на бул. \"Симеоновско шосе\" и Околовръстен път ще бъдат открит четириметров графит на интерконтиненталния шампион в тежка категория на Световната боксова асоциация и претендент за световната титла - Кубрат Пулев. Пулев ще уважи лично събитието, като зад идеята и реализацията на проекта стои Борислав Чакъров - основател на организацията \"Алчни за спорт\". Тя цели популяризирането на спорта сред младите и вдъхновението, което подрастващите могат да черпят от големите спортни личности на България. Освен графита на Кубрат Пулев, утре ще бъде открит и такъв на Ивет Лалова. Графитите на Кобрата и Ивет идват след тези на други известни наши спортни личности и големи шампиони като Стефка Костадинова, Йордан Йовчев, Валентин Йорданов и Евгения Раданова. Обществено полезната подбуда по разкрасяване на външния вид на колоните на моста при Околовръстното е част от проекта \"Алчни за спорт\", съфинансиран от Столична община в изпълнение на Общинската стратегия за развитие на физическото възпитание и спорта. Реализира се в подкрепа на кандидатурата на София за европейска столица на спорта през 2018 г.", "date": "2017.05.01", "title": "Гордост! Откриват графити на Кубрат Пулев и Ивет Лалова"}
{"url": "http://pik.bg/%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D0%B5-%D0%BC%D1%83%D0%BB%D0%B5-%D0%BD%D0%B0-%D0%B0%D0%BB%D0%BE-%D0%B1%D0%B0%D0%BD%D0%B4%D0%B8%D1%82%D0%B8-%D1%89%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B2%D1%8A%D1%80%D0%BD%D0%B5-6-%D0%B1%D0%BE%D0%BD%D0%B0-%D0%BD%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%BA%D0%B0-news653940.html", "text": "Помагач в телефонна измама беше задържан от полицейски служители в град Велики Преслав. 48-годишният С.С. ще трябва да върне всички 6 100 лв., взети от жертвата – жена на 69 г.. В същото време той се клел пред полицаите, че не е взел нито стотинка от парите, защото нямал такава уговорка с „работодателите“ и не знаел, че работи за измамници. Измамата станала в началото на месец март, когато непознат се обадил по телефона на пенсионерката и се представил за полицейски служител. Поискал помощ, за да заловят телефонни мошеници. Жената трябвало да остави в торба пред входната врата на жилището всичките си пари, а измамниците щели да бъдат задържани в мига, когато ги вземат, разказват от \"Труд\". Вместо полиция на мястото пристигнало мулето на мошениците. Той обаче дошъл с автомобил, който не бил с шуменска регистрация и за негов лош късмет съседи го забелязали. Полицаите издирвали автомобила и в петък като заподозрян бил задържан 48-годишният С.С. от разградското село Острово. Той признал, че е взел парите по поръчка на „работодател“. Дни преди това бил нает като шофьор по обява за работа. Пратката оставил в захвърлена автомобилна гума край русенското село Лом Черковна, както му наредили. Като чул мястото, се усъмнил. Сега С.С. е възстановил част от парите, но трябва да набави пълната сума, за да получи по-леко наказание. Повдигнато му е обвинение за измама.", "date": "2017.05.01", "title": "НАКАЗАНИЕ! \"Муле\" на ало-бандити ще трябва да върне 6 бона на пенсионерка "}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B8%D0%B7%D0%BE%D0%B1%D1%80%D0%B5%D1%82%D0%B8%D1%85%D0%B0-%D1%80%D0%B0%D0%BD%D0%B8%D1%86%D0%B0-%D0%B7%D0%B0-%D0%BB%D0%B5%D1%82%D0%B5%D0%BD%D0%B5-%D0%B2%D0%B8%D0%B4%D0%B5%D0%BE-news653946.html", "text": "Американската компания  JetPack Aviation проектира единствената по рода си раница за летене - JB10. С нея човек може да се издигне  на над 300 метра височина и да лети с до 100 км/ч. Paницaтa зa лeтeнe пoзвoлявa нa xopaтa дa ce движaт във въздyxa oĸoлo 10 минyти. Зaдвижвaнeтo идвa oт двa yлтpa-eфиĸacни двигaтeля, paбoтeщи c дизeлoвo гopивo. Дoĸaтo лeтят, xopaтa мoгaт дa ce нaвeждaт нaпpeд, зa дa ce движaт и зa дa ycĸopят пoлeтa cи, или пъĸ дa ce нaвeждaт нaзaд, зa дa зaбaвят движeниeтo cи. Дяcнaтa дpъжĸa ĸoнтpoлиpa тягaтa и дpoceлa, лявaтa дpъжĸa yпpaвлявa зaвъpтaнeтo. Лeтящaтa paницa мoжe дa бъдe oбopyдвaнa c aвтoмaтичнa cиcтeмa зa нaдyвaнe, ĸoятo aĸтивиpa cпacитeлнa жилeтĸa, в cлyчaй, чe ce нaлoжи ĸaцaнe въpxy вoдa. \"Mиcля, чe paницaтa зa лeтeнe e aбcoлютнoтo изpaжeниe нa cвoбoдaтa,\" ĸaзвa глaвният изпълнитeлeн диpeĸтop нa ЈеtРасk Аvіаtіоn Дeйвид Maймън. \"Toвa e нeщo пoвeчe oт фaнтaзия или мeчтa. Toвa e пoвeчe oт нayчнa фaнтacтиĸa. Toвa e нeщo, ĸoeтo мoжeм нaпpaвим тoчнo ceгa, бyĸвaлнo\". Maймън e paбoтил в пpoдължeниe нa дeceт гoдини c глaвния дизaйнep Heлcън Taйлъp, ĸoгoтo oпиcвa ĸaтo \"eдин oт иcтинcĸитe бpaтя Paйт\". Paницитe зa лeтeнe бeзcпopнo щe ocигypявaт cтpaxoтнo пpeживявaнe, нo зaбaвлeниeтo нe e eдинcтвeнaтa цeл нa paзpaбoтĸaтa. Koмпaниятa e пpeдвидилa и няĸoлĸo пpaĸтичecĸи пpилoжeния зa cвoитe paници. Taĸa нaпpимep eĸипитe зa бъpзo peaгиpaнe oт cпeшнитe cлyжби биxa мoгли дa ги изпoлзвaт зa бъpзo дocтигaнe дo мecтaтa, ĸъдeтo имa нaлeжaщa нyждa oт тяxнaтa пoмoщ. Boeннитe биxa мoгли дa изпoлзвaт тexнoлoгиятa пpи миcиитe cи зa тъpceнe и cпacявaнe. ЈеtРасk Аvіаtіоn нacĸopo пpивлeчe 285 269 дoлapa финaнcиpaнe чpeз плaтфopмaтa зa oбщecтвeнo финaнcиpaнe, нapeчeнa ЅtаrtЕngіnе. Koмпaниятa твъpди, чe 500 дyши, вoeнни cлyжби и дъpжaвни aгeнции ca ce cвъpзaли c тяx зa пoвeчe инфopмaция, a вeчe e нaлицe и пъpвaтa пopъчĸa oт чacтнo лицe. Aĸo имaтe мepaĸ - зaпoчвaйтe дa cпecтявaтe ceгa, зaщoтo цeнaтa нa дpeбнo e 250 000 дoлapa.", "date": "2017.05.01", "title": "УНИКАЛНО! Изобретиха раница за летене (ВИДЕО)"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D1%81%D0%B0%D0%B3%D0%B0%D1%82%D0%B0-%D0%B7%D0%BB%D0%B0%D1%82%D0%B0%D0%BD-%D0%B8%D0%B1%D1%80%D0%B0%D1%85%D0%B8%D0%BC%D0%BE%D0%B2%D0%B8%D1%87-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D1%81-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%8E%D0%BD%D0%B0%D0%B9%D1%82%D0%B5%D0%B4-news653957.html", "text": "Голямата звезда на Манчестър Юнайтед Златан Ибрахимович окончателно приключи с клуба, след като получи много тежка контузия от която ще се възстановява близо една година. Според информации на английското издание \"Сън\" шведът е организирал прощална вечеря с играчите и персонала на клуба, а тя ще бъде и неговото сбогуване с отбора. На нея се очаква да има около 50 души. Той акостира в тима като свободен агент, след като договорът му с ПСЖ изтече през лятото, и успя за кратко време да се превърне в голмайстор и лидер на \"червените дяволи\". Договорът му с Юнайтед е до лятото и с оглед на ситуацията едва ли ще бъде подновен. Особено след като шведът преди да се контузи е отказал да преподпише.", "date": "2017.05.01", "title": "Край на сагата! Златан Ибрахимович приключи с Манчестър Юнайтед"}
{"url": "http://pik.bg/%D0%BA%D0%BE%D0%B9-%D0%BA%D0%BE%D0%B3%D0%BE-%D0%BA%D1%80%D0%B0%D0%B4%D0%B5-%D0%B3%D0%BE%D1%87%D0%B5%D0%B2%D0%B0-%D0%B8-%D1%85%D0%BE%D1%80%D0%B0%D1%82%D0%B0-%D0%B9-%D0%BD%D1%8F%D0%BC%D0%B0%D1%82-%D1%81%D1%80%D0%B0%D0%BC-%D0%B0-%D0%B7%D0%BE%D0%B2%D0%B0%D1%82-%D0%B7%D0%B0-%D1%87%D0%B5%D1%81%D1%82%D0%BD%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news653937.html", "text": "Само преди дни медиите на Венелина Гочева, която дължи милиони на НАП, но незнайно защо все се измъква, угодна на всяка власт, дадоха заявка, че вече всеки, който иска да взима от тях каквито и да е новини, ще трябва не само да ги цитира, но и да прилага линк към сайтовете им. Така било редно в съвременнта журналистика. Ами като е така, да имат срам и да спрат с наглите преписвания - вярно, не копират, но пренаписването с други думи на един факт, е също кражба, и дори не се налага да отваряме дума за готовите преводи от световната преса. Нека погледнем хронология с най-актуалната тема, следена от всички медии и първо и ексклузивно отразявана от Аенция ПИК. Изброени са имената и на още куп бъдещи министри, които се обсъждат от коалиционните партньори. Преминаваме към друг пример. В петък, 28 април, „Канал 3” съобщават, че Нено Димов ще е следващият министър на екологията, пост, за който той се съревновава с колежката си Ивелина Василева, което е коректно цитирано в Агенция ПИК. Същото обаче излиза чак днес в печатното издание на вестник „Стандарт”, които твърдят, че го научили от свои източници и удобно пропускат да споменат колегите. Още по-фрапиращото е, че малко по-късно, не някой друг, а подчинените на поборницата за честна журналистика Венелина Гочева от „24 часа” взимат същата тази новина и пишат, че те били „научили”. Та, ако не ви е станало каша в главата, нека после пак си говорим за коректно цитиране и поставяне на линкове към сайтове, които не намират за редно да правят това, за което призовават. И това са само няколко от многобройните ежедневни примери.", "date": "2017.05.01", "title": "Кой кого краде?! Гочева и хората й нямат срам, а зоват за честна журналистика (СНИМКИ)"}
{"url": "http://pik.bg/%D0%B1%D0%B8%D1%8F%D1%87-%D0%BD%D0%B0-%D0%B6%D0%B5%D0%BD%D0%B8-%D0%BF%D1%80%D0%B5%D0%BF%D0%BE%D0%B4%D0%BF%D0%B8%D1%81%D0%B0-%D1%81-%D0%B0%D1%82%D0%BB%D0%B5%D1%82%D0%B8%D0%BA%D0%BE-%D0%BC%D0%B0%D0%B4%D1%80%D0%B8%D0%B4-%D0%B4%D0%BE-2022-%D0%B3%D0%BE%D0%B4%D0%B8%D0%BD%D0%B0-news653972.html", "text": "Припомняме, че Ернандес беше арестуван в началото на февруари тази година.  Причината е жесток побой над приятелката му. Жертвата все още не е подала официално жалба, но съседите повикали полицията в 2.30 през нощта. Жената била откарана в болница с доста наранявания, но без тежки травми. Въпреки липсата на жалба, Лукас Ернандес бе осъден по бързата процедура. Централният защитник на Атлетико Мадрид Лукас Ернандес продължи с три сезона договора си до лятото на 2022 година, съобщи в официалния си сайт клубът от Примера дивисион. 21-годишният френски младежки национал е продукт на Академията на испанския отбор, в която е привлечен като 11-годишен от друга мадридска школа на Райо Махадаонда. Той дебютира за \"червено-белите\" през декември 2014 година в мач от турнира за купата на Краля. През настоящата кампания Ернандес има 20 мача с 1 асистенция за Атлетико", "date": "2017.05.01", "title": "Бияч на жени преподписа с Атлетико (Мадрид) до 2022 година"}
{"url": "http://pik.bg/%D1%82%D0%B0%D0%BF%D0%B0-%D0%BD%D0%B0%D0%B4-9-%D0%BA%D0%BC-%D0%B5-%D0%BE%D0%BF%D0%B0%D1%88%D0%BA%D0%B0%D1%82%D0%B0-%D0%BE%D1%82-%D1%82%D0%B8%D1%80%D0%BE%D0%B2%D0%B5-%D0%BD%D0%B0-%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE-news653964.html", "text": "На българо-турската граница трафикът е интензивен. На граничен пункт „Капитан Андреево“ има 9-километрова колона от товарни автомобили на изход. На ГКПП „Лесово“ по обяд опашката е била 1 км. Това съобщи Агенция \"Фокус\", позовавайки се на пресцентъра на „Гранична полиция“. На българо-гръцката граница трафикът е интензивен на входа и изхода на пункт „Кулата“. На българо-румънската граница на ГКПП „Дунав Мост-Видин“ има 4 км товарни автомобили на изход. На българо-сръбската и българо-македонската граница трафикът е нормален на всички гранични пунктове.", "date": "2017.05.01", "title": "ТАПА! Над 9 км е опашката от тирове на \"Капитан Андреево\""}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B0%D0%BA%D0%BE-%D1%81%D0%BF%D0%B8%D1%82%D0%B5-%D0%BD%D0%B0-%D0%B4%D1%8F%D1%81%D0%BD%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D0%BD%D0%B0-%D0%BB%D0%B5%D0%B3%D0%BB%D0%BE%D1%82%D0%BE-%D1%81%D0%B5-%D1%81%D1%8A%D0%B1%D1%83%D0%B6%D0%B4%D0%B0%D1%82%D0%B5-%D0%B2-%D0%BB%D0%BE%D1%88%D0%BE-%D0%BD%D0%B0%D1%81%D1%82%D1%80%D0%BE%D0%B5%D0%BD%D0%B8%D0%B5-news653942.html", "text": "Британски учени установиха, че дясната половина на леглото е по-лошата за здравето и в нея хората се събуждат по-зле отпочинали. Проучването е правено на 2000 души, които трябвало да отговорят на въпроси в коя част на леглото спят, как се събуждат и как протича денят им. Оказало се, че тези, които спят на дясната страна на кревата, се събуждат в по-лошо настроение. То ги държи по-дълго, в сравнение с хората, които спят в лявата половина. Последните се събуждали и значително по-отпочинали и страдали по-малко от стресови натоварвания през деня. За спящите в дясната страна на леглото трябвало да стане 9:32 ч., за да се почувстват напълно пробудени. 77 на сто от тях се събуждали в сърдито настроение средно два пъти седмично.", "date": "2017.05.01", "title": "Внимание! Ако спите на дясната страна на леглото, се събуждате в лошо настроение"}
{"url": "http://pik.bg/%D1%81%D0%BE%D0%BB%D0%B5%D0%BD%D0%B0-%D0%B3%D0%BB%D0%BE%D0%B1%D0%B0-%D0%B1%D1%80%D0%B8%D1%82%D0%B0%D0%BD%D1%86%D0%B8-%D0%BF%D0%BB%D0%B0%D1%89%D0%B0%D1%82-%D0%BF%D0%BE-80-%D0%BF%D0%B0%D1%83%D0%BD%D0%B4%D0%B0-%D0%B7%D0%B0-%D1%85%D1%80%D0%B0%D0%BD%D0%B5%D0%BD%D0%B5-%D0%BD%D0%B0-%D1%87%D0%B0%D0%B9%D0%BA%D0%B8-news653956.html", "text": "Властите в английското графство Девън въвеждат глоба от 80 паунда за хората, които дават на чайките храна, пише в. \"Метро\", цитиран от БТА. Мярката е била продиктувана от това, че птиците привиквали към хранещите ги и започвали да се държат агресивно към тях. Вече били регистрирани няколко нападения над местни жители. Чайките се опитвали да отмъкнат от ръцете им сладоледи и пържени картофки. Въпросът за въвеждането на санкциите бил предизвикан от нападение на нахално пернато, което се опитало до отмъкне сандвича с омар на един от местните чиновници. След нападението 68-годишният Ян Стюарт се оказал с разкървавена устна. Кралското общество за защита на животните одобри въвеждането на глобата, но предупреди местните власти да ликвидират и откритите бунища, на които обичат да \"пируват\" тези птици. Зоозащитниците отбелязват, че е по-добре отпадъците да се събират в пластмасови контейнери, а не в пластмасови чували, които лесно се разкъсват от чайките.", "date": "2017.05.01", "title": "Солена глоба! Британци плащат по 80 паунда за хранене на чайки"}
{"url": "http://pik.bg/%D0%BD%D0%B0%D0%B3%D0%BB%D0%BE%D1%81%D1%82-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%B8-%D0%BF%D0%BE%D1%80%D1%83%D0%B3%D0%B0%D1%85%D0%B0-%D0%B3%D1%80%D0%BE%D0%B1%D0%B0-%D0%BD%D0%B0-%D1%80%D0%BE%D0%BC%D0%B8-%D1%88%D0%BD%D0%B0%D0%B9%D0%B4%D0%B5%D1%80-news653965.html", "text": "Гробът на френската актриса Роми Шнайдер бе осквернен  днес, съобщи Франс прес. Неизвестни лица са успели да преместят надгробния камък и са отворили гробницата, в която са положени тленните останки на актрисата в гробището в Боаси-санз-Авоар на 50 километра западно от Париж. Започнало е разследване по случая. Роми Шнайдер се самоуби през 1982 г. на 43 години. Тя си спечели световна слава с ролята си в трилогията за австрийската императрица Сиси, допълват от БТА.", "date": "2017.05.01", "title": "НАГЛОСТ! Неизвестни поругаха гроба на Роми Шнайдер "}
{"url": "http://pik.bg/%D0%BD%D0%BE%D0%B2%D0%B0-%D0%B2%D0%B5%D1%80%D1%81%D0%B8%D1%8F-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81%D1%82%D0%B0%D0%B2%D0%B0-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80-%D0%B1%D0%B5%D0%B7-%D0%BF%D0%BE%D1%80%D1%82%D1%84%D0%B5%D0%B9%D0%BB-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%B2%D0%B7%D0%B8%D0%BC%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-news653980.html", "text": "Валери Симеонов ще бъде вицепремиер без портфейл в новия кабинет \"Борисов \"3, твърди Нова телевизия, позовавайки се на свои източници. Отбраната ще бъде дадена на Красимир Каракачанов, а екологията ще бъде на Нено Димов - зам.-министър от кабинета \"Костов\". Така Ивелина Василева най-вероятно няма да бъде министър в новото правителство. Най-вероятно Емил Караниколов ще оглави министерството на икономиката. Медията ни научи, че сряда ще бъде денят Х, Преди няколко дни агенция ПИК разкри ексклузивно имената на по-голямата част от бъдещите министри в кабинета \"Борисов 3\". Според медията има две ябълки на раздора между партньорите в коалицията - това са министерствата на енергетиката и туризма. Към тях интерес имали както ГЕРБ, така и Патриотите МВР било ставено за последния момент. И лично Борисов щял да определи кой ще е вътрешен министър. в който ще стане ясен окончателно списъкът с министрите в бъдещото правителство.", "date": "2017.05.01", "title": "НОВА ВЕРСИЯ! Валери Симеонов става вицепремиер без портфейл, Нено Димов взима министерството на Ивелина Василева"}
{"url": "http://pik.bg/%D1%83%D0%B6%D0%B0%D1%81-%D0%BF%D0%B5%D0%BF%D0%B5%D0%BB%D1%8F%D0%BD%D0%BA%D0%B8-%D0%BF%D1%8A%D0%BB%D0%B7%D1%8F%D1%82-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-news653969.html", "text": "Внимавайте! Пепелянките изпълзяха. Ужасен собственик на вила изпрати снимка на убита от него отровна змия в собствения му двор край Марково. Влечугото се припичало на слънце на плочника пред входната му врата, когато той излизал да поработи из градината. Истински късмет имал, че носил малка брадвичка със себе си. Без да се колебае замахнал и я убил, съобщи \"Трафик нюз\". Пепелянката достига дължина до 50-70 cm, изключително рядко над 100 cm.  Главата е с триъгълна форма и е покрита с малки неравномерно разположени люспи. На върха на предносните щитчета има специфичен израстък („рогче“), по което много лесно се разпознава. Опашката е много къса и завършва рязко, като последните 4-5 cm имат от кадмиево жълт до сигнално зелен цвят. На цвят е бежово- до светлокафява („пепелява“, откъдето идва името ѝ) с тъмна зигзаговидна ивица по гърба. Времето се стопли и змиите излизат, така че се пазете. Когато се разхождате сред природата, избягвайте да стъпвате във висока трева. Ходете по отъпкани пътеки или по асфалтовия път. Избягвайте да сядате или да лежите на камъни сред природата, защото там също може да има скрита някоя пепелянка. Не ходете из изоставени кариери, стари къщи и други руини, защото змиите обичат да се крият по такива места. Когато ходите на туризъм сред природата, обувайте стабилни  обувки или маратонки. Обувайте чорапи. Ако се случи да бъдете ухапани от змии, дебелият чорап ще бъде една допълнителна преграда. Ако видите змия, не я закачайте. По принцип змиите бягат. Опасни стават само, ако сте ги настъпили или ако ги дразните нарочно. При ухапване от змия, първо трябва да стегнете с колан, кърпа или друга тъкан мястото над раната, за да не може отровата или мръсотията да се разнася из организма. Неотровните змии също могат да ви ухапят и мястото  да се възпали, защото по техните зъби има останки от храна, изгнили листа и други мръсотии. Трябва да търсите лекар, който да ви постави серум. По следите от зъби може да се определи дали змията е отровна или не. Ако не е била отровна, инжекция против тетанус и промивка на раната ще бъдат достатъчни. Ако един път човек е бил ухапан от змия – пепелянка или от усойница, нейната отрова не създава имунитет. При повторно ухапване след време, отново трябва да се търси лекарска помощ.", "date": "2017.05.01", "title": "УЖАС! Пепелянки пълзят край Пловдив"}
{"url": "http://pik.bg/%D0%BF%D1%80%D0%B5%D0%B4%D0%B8-12-%D0%B3%D0%BE%D0%B4%D0%B8%D0%BD%D0%B8-%D0%BC%D0%B0%D0%B3%D1%8C%D0%BE%D1%81%D0%BD%D0%B8%D0%BA%D1%8A%D1%82-%D0%BB%D0%B8%D0%BE%D0%BD%D0%B5%D0%BB-%D0%BC%D0%B5%D1%81%D0%B8-%D0%BE%D1%82%D0%B1%D0%B5%D0%BB%D1%8F%D0%B7%D0%B0-%D0%BF%D1%8A%D1%80%D0%B2%D0%B8%D1%8F-%D1%81%D0%B8-%D0%B3%D0%BE%D0%BB-%D1%81-%D1%84%D0%BB%D0%B0%D0%BD%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news653976.html", "text": "Лионел Меси Барселона Албасете Днес се навършват 12 години от първия гол на с фланелката на , отбелязват каталунските медии. На 1 май 2005 година Лео бележи във вратата на след асистенция на Роналдиньо. Ла Пулга влезе в игра в 86-ата минута и не се забави много преди да прати топката в мрежата. Малко си спомнят, че малко преди първия му гол той бележи идентично попадение, което не е зачетено заради доста спорна засада. Точно 144 месеца по-късно аржентинецът вече има 502 попадения в официални срещи за \"синьо-червените\". Към тях се прибавят и 218 асистенции (данни на Sport). През този сезон номер 10 е водещ реализатор в петте големи първенства и фаворит за \"Златната обувка\". Настоящията кампания няма никой с повече голове от Лео и в Шампионската лига.", "date": "2017.05.01", "title": "Преди 12 години: Магьосникът Лионел Меси отбеляза първия си гол с фланелката на Барселона"}
{"url": "http://pik.bg/%D0%B2%D1%82%D0%BE%D1%80%D0%B8-%D1%81%D0%BC%D0%B5-%D0%B2-%D0%B5%D0%B2%D1%80%D0%BE%D0%BF%D0%B0-%D0%BF%D0%BE-%D0%BC%D0%B0%D0%BC%D0%B8%D0%BD%D0%B8-%D0%B4%D0%B5%D1%87%D0%B8%D1%86%D0%B0-news653975.html", "text": "България се нарежда на второ място в Европа по брой на мамините дечица. Това показват данни на Евростат и американско проучване. Според тях 52,8% от българите между 25 и 34 години продължават да живеят в бащината си къща. Преди нас в класацията е само Словакия, където 56,6 на сто от жителите в същата възрастова група продължават да живеят с родителите си. В Гърция 51,6% от жените и мъжете между 25 и 34 години делят един по крив с майките си, пише \"Монитор\". Над 40 на сто от румънците, унгарците, поляците, словенците и италианците продължават да живеят с родителите си, въпреки че са прехвърлили Христовата възраст. В Испания, Чехия, Литва и Латвия всеки трети минал 30-те години все още дели покрив с мама и татко. В скандинавските държави пък 96% от младите хора са напуснали бащините къщи преди навършване на 34 години, въпреки че там жилищата масово са под наем. Данни на Евростат показват, че през 2015 г. европейците са свивали свое гнездо средно на 26-годишна възраст. Първенци са шведите, които са напуснали родния си дом веднага щом навършат пълнолетие. Според същите данни българите се изнасят под наем или в собствено жилище средно чак на 29 години. В същото време едва 16% от нашенците живеят под наем. Останалите 84 на сто обитават собствени жилища, с което страната ни се нарежда на второ място по брой лични апартаменти или къщи. Повече от половината от младите българи обаче живеят в мизерни условия, тъй като делят едно и също жилище с няколко поколения, отчита Евростат. Според резултати от проучване на британската Национална жилищна федерация българите отделят 27 на сто от заплатите си, за да платят наема на жилището, в което живеят. Същото е положението и при белгийците и австрийците. В Словения, Словакия и Латвия пък наемите са най-евтини – между 13% и 17% от доходите, а във Великобритания най-скъпи – 39 на сто. Статистиката показва, че най-затруднени с разходите за жилище са младите гърци, датчани, холандци и англичани.", "date": "2017.05.01", "title": "Втори сме в Европа по мамини дечица"}
{"url": "http://pik.bg/%D0%B7%D0%B2%D0%B5%D1%80%D1%81%D1%82%D0%B2%D0%BE-%D0%B2-%D0%BC%D1%8E%D0%BD%D1%85%D0%B5%D0%BD-%D0%B1%D0%B5%D0%B6%D0%B0%D0%BD%D1%86%D0%B8-%D0%B8%D0%B7%D0%BD%D0%B0%D1%81%D0%B8%D0%BB%D0%B8%D1%85%D0%B0-26-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-%D1%81%D0%BB%D0%B5%D0%B4-%D0%BA%D1%80%D0%B0%D1%8F-%D0%BD%D0%B0-%D0%BA%D0%B0%D1%80%D0%BD%D0%B0%D0%B2%D0%B0%D0%BB-news653973.html", "text": "Полицията в Мюнхен издирва два мъже, които са изнасилили 26-годишна жена, когато тя се връщала към хотела си след края на карнавал. Пострадалата е намерена от мъж, тръгнал да прави сутрешния си крос близо до летището на града. Жената е била в безпомощно състояние. Човекът я е закарал веднага в болница, съобщава вестник \"Билд\". Жертвата все пак е дошла на себе си и е направила описание на мъжете - с арабска външност, не са говорели нито английски, нито немски. И заради това властите в момента търсят двама нелегални мигранти.", "date": "2017.05.01", "title": "ЗВЕРСТВО в МЮНХЕН! Бежанци изнасилиха 26-годишна жена след края на карнавал"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D1%82%D1%80%D0%B8%D0%BE-%D1%82%D1%80%D0%B8%D1%83%D0%BC%D1%84%D0%B8%D1%80%D0%B0-%D1%81-%D0%BA%D1%83%D0%BF%D0%B0%D1%82%D0%B0-%D0%BD%D0%B0-%D1%80%D1%83%D0%BC%D1%8A%D0%BD%D0%B8%D1%8F-news653992.html", "text": "Българският селекционер Николай Желязков и отборът на Аркада (Галац) с Андрей Жеков и Мирослав Градинаров в състава спечелиха Купата на Румъния, след като победиха Мунисипал Залъу с 3:0 (25:18, 25:22, 25:21) във финалната среща от турнира, изиграна в Пятра Нямц. Това е първият трофей в историята на клуба. Тимът спечели бронзовите медали в първенството на северната ни съседка, след като бе победен в двубой със същия съперник с 3:0 миналата седмица. Третото място дава възможност на Аркада да играе в турнира за Купата на CEV през следващия сезон. BGvolleyball.com", "date": "2017.05.01", "title": "Българското трио триумфира с Купата на Румъния"}
{"url": "http://pik.bg/%D0%BA%D0%B0%D1%80%D0%B8%D0%BC-%D0%B1%D0%B5%D0%BD%D0%B7%D0%B5%D0%BC%D0%B0-%D0%B5-%D0%B2-%D0%BD%D0%B0%D0%B9-%D1%81%D0%BB%D0%B0%D0%B1%D0%B0%D1%82%D0%B0-%D1%81%D0%B8-%D0%B3%D0%BE%D0%BB%D0%BE%D0%B2%D0%B0-%D1%84%D0%BE%D1%80%D0%BC%D0%B0-%D0%BE%D1%82%D0%BA%D0%B0%D0%BA%D1%82%D0%BE-%D0%B5-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BD%D0%B0-%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-news653993.html", "text": "Титулярният централен нападател на Реал Мадрид Карим Бензема е в най-слабата си голова форма, откакто е футболист на \"белите\", сочи статистиката на AS, цитирана от Спортал. От началото на сезона във всички турнири френският стрелец е реализирал 17 попадения и е дал 7 асистенции. Същевременно неговата резерва Алваро Мората има 18 гола, въпреки че е играл доста по-малко (2815 минути за Карим срещу 1701 минути за Алваро). През настоящия сезон номер 9 на \"лос меренгес\" няма гол срещу най-големите съперници на Реал - Барселона, Байерн (Мюнхен) и Атлетико Мадрид. Последният гол на Бензема във вратата на градския съперник е от 4 октомври 2015 година. В следващите четири дербита Карим не успя да се разпише. Въпреки статистиката наставникът Зинедин Зидан продължава да разчита на своята \"деветка\".", "date": "2017.05.01", "title": "Карим Бензема е в най-слабата си голова форма, откакто е футболист на Реал (Мадрид)"}
{"url": "http://pik.bg/%D0%BF%D1%83%D1%82%D0%B8%D0%BD-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%81-%D1%87%D0%B8%D1%81%D1%82%D0%BA%D0%B8%D1%82%D0%B5-%D1%81-%D1%83%D0%BA%D0%B0%D0%B7-%D0%BD%D0%B0-1-%D0%BC%D0%B0%D0%B9-%D1%83%D0%B2%D0%BE%D0%BB%D0%BD%D0%B8-15-%D0%B2%D0%B8%D1%81%D1%88%D0%B8-%D0%B3%D0%B5%D0%BD%D0%B5%D1%80%D0%B0%D0%BB%D0%B8-news653970.html", "text": "Руският президент Владимир Путин продължава с чистките в силовите ведомства и министерства. Днес бе публикуван негов Указ, с окйто се освобождават от длъжност 15 генерали, съобщи сайтът „Република”. Висшите военни досега заемаха ръководни длъжности в Министерството на вътрешните работи, Министерството на извънредните ситуации и Следствения комитет на Русия. Сред тях има заместник-министри, началници на Национален център за управление на кризи и директори на ддепартаменти. Очаква се до дни на освободените места да бъдат назначени нови лица, повечето от които вероятно ще дойдат от верни на руския президент структури като ФСБ и Росгвардия.", "date": "2017.05.01", "title": "Путин продължава с чистките: С Указ на 1 май уволни 15 висши генерали"}
{"url": "http://pik.bg/%D0%BC%D0%B0%D0%B9%D1%82%D0%B0%D0%BF-%D0%B4%D0%B6%D0%B5%D0%B9%D0%BC%D0%B8-%D0%B2%D0%B0%D1%80%D0%B4%D0%B8-%D1%81%D0%B5-%D0%B1%D0%BE%D1%80%D0%B8-%D1%81-%D0%BB%D0%B8%D1%81%D0%B8%D1%86%D0%B8-%D0%B7%D0%B0-%D0%B4%D0%B0-%D1%81%D0%B8-%D0%BE%D0%BF%D0%B0%D0%B7%D0%B8-%D0%BA%D0%BE%D0%BA%D0%BE%D1%88%D0%BA%D0%B8%D1%82%D0%B5-news654001.html", "text": "Нападателят на Лестър Джейми Варди се намира в поредния голям и епичен сблъсък. Не говорим за футбол обаче. Този път на футболиста му се налага да се бори с.... лисичия нрав. Миналата година 30-годишният английски национал се премести в имение в Линкълншир с 8 спални, което му струва около 2.5 милиона паунда. Daily Star разкрива, че заедно със съпругата му Ребека, са решили да започнат много по-здравословен начин на живот, отглеждайки си собственоръчно зеленчуци и плодове в градината, та дори и кокошки. За съжаление обаче беззащитните птици са често нападани от ествения им враг. По ирония на съдбата това е именно лисицата. Похищенията над кокошките му са принудили Варди да огради двора си с алармени звънчета, които да гарантират спокойствието на пернатите животинчета. Гонг", "date": "2017.05.01", "title": "Майтап! Джейми Варди се бори с лисици, за да си опази кокошките"}
{"url": "http://pik.bg/%D0%BA%D0%BE%D1%88%D0%BC%D0%B0%D1%80-%D0%B7%D0%B0-%D0%B1%D0%B0%D1%82%D0%B5-%D0%B2%D0%B5%D0%BD%D1%86%D0%B8-%D0%B2%D0%B5%D1%80%D0%B5%D1%8F-%D1%88%D0%BE%D0%BA%D0%B8%D1%80%D0%B0-%D1%81%D0%BB%D0%B0%D0%B2%D0%B8%D1%8F-%D0%B2-%D1%81%D0%BE%D1%84%D0%B8%D1%8F-%D0%B1%D0%B5%D0%BB%D0%B8%D1%82%D0%B5-%D0%BF%D1%80%D0%B5%D0%B4-%D0%B8%D0%B7%D0%BF%D0%B0%D0%B4%D0%B0%D0%BD%D0%B5-news653984.html", "text": "Славия Александър Томаш 0:1 Владимир Иванов Отборът на Верея постигна изключително важен успех в битката си за спасение в Първа лига. Старозагорци победиха с 1:0 в мач от четвъртия кръг на Група “А” на втората осмица и почти сигурно ще участват в плейофите за Лига Европа, което автоматично ще означава, че играчите на ще играят в елита ни и догодина. “Белите” от своя страна най-вероятно ще участват в битката за оцеляване. Двата тима не изиграха особено вълнуващ мач и головите положения пред двете врати не бяха особено много. Все пак домакините бяха по-активни през целия двубой, докато гостите дебнеха своя шанс на контраатака. “Белите” можеха да открият резултата в 27-ата минута, когато при едно центриране в наказателното поле Мирослав Енчев не успя да изчисти топката и тя стигна до Ивайло Димитров, който остана сам срещу вратаря, но Пламен Колев отрази удара му. Еуженио (89) : 1. Петков (к), 8. Васев, 9. Сердеров, 11. Пашов, 13. Велков, 14. Димитров, 15. П. Христов, 17. Велев, 27. Мартинов, 66. Абуд, 73. Минчев : : 1. Колев, 2. Инкоом, 33. Енчев, 3. Зафиров, 4. Бен Джемиа, 20. Бенгюзов, 25. Ангелов, 14. Андонов (к), 77. Еуженио, 11. Йорданов, 32. Калоянов : Александър Томаш Георги Кабаков : “Васил Левски”, София", "date": "2017.05.01", "title": "Кошмар за Бате Венци! Верея шокира Славия в София, \"белите\" пред изпадане"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%BB%D0%B0%D0%BA-%D0%B4%D0%B5%D1%80%D0%B0%D0%B9%D0%BB%D0%B8%D1%80%D0%B0-%D0%BA%D1%80%D0%B0%D0%B9-%D0%B4%D0%BE%D1%80%D1%82%D0%BC%D1%83%D0%BD%D0%B4---%D0%B1%D1%80%D0%BE%D1%8F%D1%82-%D1%80%D0%B0%D0%BD%D0%B5%D0%BD%D0%B8%D1%82%D0%B5-news653998.html", "text": "Високоскоростен влак дерайлира в немския град Дортмунд. Инцидентът е станал в района на железопътната гара, съобщи федералната полиция в социалната мрежа Туитър. Спасители са започнали евакуация на пасажерите от последните три вагона. В момента се проверява колко са ранените. Влакът е пътувал от Дюселдорф за Берлин.", "date": "2017.05.01", "title": "ИЗВЪНРЕДНО! Влак дерайлира край Дортмунд - броят ранените "}
{"url": "http://pik.bg/%D0%BE%D0%B1%D0%B8%D1%81%D0%BA-%D0%BD%D0%B0-%D0%BF%D1%80%D0%B8%D1%81%D1%82%D0%B0%D0%BD%D0%B8%D1%89%D0%B5-%D1%82%D1%83%D1%80%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%BA%D0%BE%D0%BD%D1%84%D0%B8%D1%81%D0%BA%D1%83%D0%B2%D0%B0-%D1%87%D0%B0%D1%81%D1%82%D0%B8-%D0%B7%D0%B0-%D0%BF%D1%80%D0%BE%D1%82%D0%B8%D0%B2%D0%BE%D1%82%D0%B0%D0%BD%D0%BA%D0%BE%D0%B2%D0%B8-%D1%80%D0%B0%D0%BA%D0%B5%D1%82%D0%B8-news653985.html", "text": "Турската полиция е конфискувала два телескопични мерника и два спусъчни механизма от противотанкови ракетни системи на черноморското пристанище Зонгулдак. Задържан е ирански гражданин, съобщи вестник \"Хюриет\". Граничната полиция е забелязала камион, който се е опитвал на 27 април да прекара контрабандно частите от Украйна. Съобщава се, че стоката е трябвало да достигне до Иран. След като властите откриват механизмите в секретни отделения в камиона, 38-годишният шофьор е задържан за допълнителен разпит. Той признава че компонентите е трябвало до достигнат до Иран, където е щял да получи заплащане. Частите са основни компоненти от произведените в Русия противотанкови ракетни комплекси „9К111 Фагот“, които често се използват от терористични организации като ПКК и „Ислямска държава“.", "date": "2017.05.01", "title": "ОБИСК НА ПРИСТАНИЩЕ! Турската полиция конфискува части за противотанкови ракети "}
{"url": "http://pik.bg/%D0%B1%D1%83%D1%80%D0%BD%D0%B0-%D0%B7%D0%B0%D1%89%D0%B8%D1%82%D0%B0-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%BC%D0%B0%D1%80%D0%B8%D0%BD-%D0%BB%D1%8C%D0%BE-%D0%BF%D0%B5%D0%BD-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D0%B7%D0%BC%D0%B0-news653977.html", "text": "Жан-Мари Льо Пен, основателят и бивш лидер на френския крайнодесен Национален фронт защити национализма, след като постави венец пред паметника на Жана д\"Арк във френската столица Париж. Това съобщава ДПА. Говорейки пред няколко хиляди поддръжници на Националния фронт в центъра на Париж, Льо Пен заяви: \"Национализмът е любовта към нацията - национализмът е това, което сме ние\". Междувременно кандидатът за президент Марин Льо Пен обвини съперника си Емануел Макрон, че е кандидат на приемствеността. Тя го свърза с настоящия президент Франсоа Оланд, в чиито кабинет някога е служил. По време на митинг тя се определи като кандидат на промяната, вярата и действието. \"Емануел Макрон е просто Франсоа Оланд\", заяви Марин Льо Пен. От своя страна по-рано Макрон заяви, че Европейският съюз трябва да се реформира или ще се изправи пред възможността за \"Фрекзит\". Той подчерта, че не иска да предаде френския народ, като подкрепи настоящия Европейски съюз.", "date": "2017.05.01", "title": "Бурна защита! Бащата на Марин Льо Пен подкрепи национализма"}
{"url": "http://pik.bg/%D0%BD%D0%BE%D0%B2-%D1%83%D0%B4%D0%B0%D1%80-%D0%BD%D0%B0%D0%BF-%D0%BF%D0%BE%D1%87%D0%BD%D0%B0-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5---%D0%BF%D1%83%D1%81%D0%BA%D0%B0-%D0%BD%D0%B0-%D1%82%D1%8A%D1%80%D0%B3-%D0%BE%D1%89%D0%B5-3-%D0%BD%D0%B5%D0%B3%D0%BE%D0%B2%D0%B8-%D0%BA%D0%BE%D0%BD%D1%84%D0%B8%D1%81%D0%BA%D1%83%D0%B2%D0%B0%D0%BD%D0%B8-%D0%B8%D0%BC%D0%BE%D1%82%D0%B0-news653806.html", "text": "Националната агенция по приходите (НАП) обяви на търг още три имота на Димитър Желязков, известен с прякора си Митьо Очите, които са били конфискувани в полза на държавата след съдебно решение, съобщава дарик. Продават се нива от 11 197 кв.м в местността „Оникилика” край Бургас с начална цена 132 550.00 лв. и два имота в Сливен –137 кв.м урбанизирана територия в квартал „Клуцхор”, наддаването за който ще започне от 5 640.00 лв. и вила от 5 875 кв.м в местността „Моллова гора“. Тя е с начална тръжна цена от 127 463.00 лв. През 2011 г. НАП обяви на търг други два апартамента, магазини, складови помещения и гараж в Несебър, собственост на Димитър Желязков.", "date": "2017.05.01", "title": "НОВ УДАР! НАП почна Митьо Очите - пуска на търг още 3 негови конфискувани имота"}
{"url": "http://pik.bg/%D0%BD%D0%B0-1-%D0%BC%D0%B0%D0%B9-%D0%B7%D0%B0%D1%89%D0%BE-%D1%82%D1%80%D1%83%D0%B4%D1%8A%D1%82-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%BD%D0%B0%D0%B9-%D0%B5%D0%B2%D1%82%D0%B8%D0%BD-%D0%B8-%D0%B8%D0%BC%D0%B0%D0%BC%D0%B5-%D0%BB%D0%B8-%D0%BC%D1%8F%D1%81%D1%82%D0%BE-%D1%81%D1%80%D0%B5%D0%B4-%D0%B1%D0%B5%D0%BB%D0%B8%D1%82%D0%B5-%D0%B4%D1%8A%D1%80%D0%B6%D0%B0%D0%B2%D0%B8-news653845.html", "text": "Българите наистина сме в ЕС с най-ниската минимална и средна заплата. Но коректно е да знаем стъпалото, от което тръгваме. Истината е, че България беше с най-ниските възнаграждения още по времето на СИВ. Чехите, поляците винаги са били повече от нас. Това заяви пред Нова телевизия бившият социален министър Иван Нейков. \"Втората причина е по-тревожна и по-сериозна. И това е, че ние нямаме практически инструменти, с които да влияем върху заплатите на хората. Единственият инструмент, който имаме, е минималната работна заплата и нищо друго. Това предизвика и естествената реакция на експертите - с обещание за средна работна заплата от 1500 лева до края на мандата. Или това е илюзия някаква наивна, или трябва да създадем механизми, чрез които да се повишат заплатите. А такива механизми няма\", коментира още Нейков. Според него факт е, че работодателите наемат висококвалифицирани работници за по-ниско платени длъжности: \"Те имат квалификацията, но са готови да работят за по-ниски заплати\". \"По време на кризата 2009-2011 г. ние отчитахме ръст на средната работна заплата, докато безработицата достигна космически ръст. От статистическа гледна точка това беше вярно\", каза още той. \"Една сервитьорка в германия получава в пъти повече от такава в България. Много пъти упрекът в тези случаи е само към работодателя... Но това не зависи само от работодателите. Не бива да приемаме, че българските работодатели са някакви чорбаджии-изедници, а пък немските по цял ден си целуват и прегръщат работниците от любов и от радост. Не е така. Цялото развитие на обществото влияе върху цените. България е уникална по отношение на ЕС с това, че над 92% от всички българи имат собствено жилище. За българина това е стандарт. Експертите се шегуват - българинът дели богатството на три: на пари, имоти и жилище. Жилището не е нито пари, нито имоти, то си е друго. От тази гледна точка в Германия огромната част от хората живеят под наем, плащат високи кредити, за да си купят жилище. И това също влияе върху заплатата. Покупателната способност не се определя само от размера на заплатите и от размера на цените\", заяви Иван Нейков. ТНа въпрос кога ще ги стигнем европейците по размер на заплати, той отговори: \"Нека се запитаме така - не като размер и време, а кога ще ги стигнем като квалификация, като капацитет на работната сила. Ние в момента нямаме инструменти, с които да мотивираме хората да си повишават квалификацията. Ако човекът знае, че като си повишиш квалификацията, това ще се отрази на заплатата му, той по друг начин ще се отнася\".", "date": "2017.05.01", "title": "На 1 май: Защо трудът в България е най-евтин? И имаме ли място сред \"белите\" държави "}
{"url": "http://pik.bg/%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%BD%D0%B0%D0%BD%D0%B5%D1%81%D0%B5-%D0%BD%D0%B0%D0%B9-%D1%82%D0%B5%D0%B6%D0%BA%D0%B0%D1%82%D0%B0-%D0%B7%D0%B0%D0%B3%D1%83%D0%B1%D0%B0-%D0%B2-%D1%82%D1%80%D0%B5%D0%BD%D1%8C%D0%BE%D1%80%D1%81%D0%BA%D0%B0%D1%82%D0%B0-%D0%BA%D0%B0%D1%80%D0%B8%D0%B5%D1%80%D0%B0-%D0%BD%D0%B0-%D0%B3%D0%BE%D0%BD%D0%B7%D0%BE-news654010.html", "text": "Шампионът Лудогорец прекъсна серията си от три мача без победа в плейофите и в 30-ия кръг нанесе тежка загуба с 4:0 на гостуващия Черно море в първата шестица. Варненци излязоха на терена без доста от обичайните футболисти, които започват като титуляри в мачовете. И това се отрази чувствително на играта на „моряците“, които трябваше да понесат 4 бала вълнение на „Лудогорец Арена“. А разградчани са вече с 16 точки аванс пред преследвачите си ЦСКА и Левски, имат 72 пункта и докосват шестата си поредна титла. Варненци пък са четвърти с 46. Лудогорец вече е само на три точки от титлата, а това бе най-тежката загуба за Георги Иванов-Гонзо начело на който и да е отбор. 1:0 2:0 3:0 4:0 Клаудиу Кешерю 7 Хосе Паломино 37 Вандерсон 39 Клаудиу Кешерю 45 д. 33. Ренан, 6. Натанаел, 4. Сисиньо, 5. Паломино, 27. Моци, 10. Кампаняро, 18. Дяков, 84. Марселиньо, 88. Вандерсон, 22. Кафу, 28. Кешерю 33. Михайлов, 3. Георгиев, 5. Сатнчев, 13. Коконов, 15. Траянов, 17. Костадинов, 29. Кузма, 70. Балджийски, 73. Сукуп, 77. Хосе Лопес, 97. Минков Волен Чинков \"Лудогорец Арена\"", "date": "2017.05.01", "title": "Лудогорец нанесе най-тежката загуба в треньорската кариера на Гонзо"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BE%D1%82-%D0%BF%D0%B0%D0%BD%D0%B0%D0%B3%D1%8E%D1%80%D0%B8%D1%89%D0%B5-%D0%B0%D0%BF%D1%80%D0%B8%D0%BB%D1%81%D0%BA%D0%BE%D1%82%D0%BE-%D0%B2%D1%8A%D1%81%D1%82%D0%B0%D0%BD%D0%B8%D0%B5-%D0%B5-%D0%BE%D1%81%D1%8A%D0%B7%D0%BD%D0%B0%D1%82%D0%B0-%D1%81%D0%B0%D0%BC%D0%BE%D0%B6%D0%B5%D1%80%D1%82%D0%B2%D0%B0-%D0%B2-%D0%B8%D0%BC%D0%B5%D1%82%D0%BE-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-news654009.html", "text": "Априлското въстание на българския народ от 1876 година е осъзната саможертва в името на свободата. Това заяви президентът Румен Радев на церемонията в град Панагюрище, с която бе отбелязана 141-годишнината от началото на Априлското въстание. Държавният глава и върховен главнокомандващ Въоръжените сили прие почетния строй и поздрави военнослужещите с подвига на българските въстаници, съобщиха от прессекретариата на президента. „Тази българска пролет ще трае само няколко дни, само в няколко селища, но тя ще промени съдбата на България завинаги“, заяви Румен Радев и припомни събитията от пролетта на 1876 г. „Обречен бунт на селяни, даскали, занаятчии и попове. Тези луди глави са вечното вдъхновение на нова България. Оттогава измина повече от век, делят ни няколко войни, възходи и катастрофи, несбъднати идеали, но никое поколение българи не се отрече от тези мъченици на свободата“, категоричен беше президентът. Държавният глава припомни също така, че след Априлското въстание не остават паметници на военни победи, а костници – в Батак, в Черепишкия и Дряновския манастир, но именно българските въстаници - мъчениците от 1876 г., са благородниците на българския народ. „Наместо замъци, те ни завещаха костници. Завещаха ни и онзи непокорен и борбен дух, който и днес гори в българското сърце“, каза президентът. По думите на Румен Радев Априлското въстание с кървавото писмо, хвърковатата чета и народната княгиня е „нашата непреходна митология за чистите духом, които с черешови топчета будеха съвестта на Европа и Русия“. „Записките“ на Захари са нашият епос. Мъчениците му са нашите народни икони. Техният патриотизъм – безсребрен, жертвен, просветлен – е еталон за всяка епоха. Особено днес“, подчерта още в изказването си на церемонията държавният глава. В отбелязването на 141 години от Априлското въстание в Панагюрище участваха кметът на Общината Никола Белишки, представители на изпълнителната власт, народни представители и хиляди граждани.", "date": "2017.05.01", "title": "Румен Радев от Панагюрище: Априлското въстание е осъзната саможертва в името на свободата"}
{"url": "http://pik.bg/%D0%B8%D0%B4%D0%B5%D1%8F-%D0%BA%D0%B0%D1%81%D0%B0%D1%82%D0%B0-%D0%B4%D0%B0-%D0%BF%D0%BB%D0%B0%D1%89%D0%B0-%D0%B7%D0%B0-%D0%B7%D1%8A%D0%B1%D0%BD%D0%B8%D1%82%D0%B5-%D0%BF%D1%80%D0%BE%D1%82%D0%B5%D0%B7%D0%B8-%D0%BD%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8%D1%82%D0%B5-news653996.html", "text": "Предложение на здравното министерство - Здравната каса да покрива зъбните протези на възрастните хора. Идеята е от 1-ви юли тази година НЗОК да плаща протезите на пенсионерите над 75 години. От началото на следващата 2018-а - на пенсионерите между 70-74 години, а след това и на по-младите пенсионери - от 65 до 69 години. Между идеята за безплатните протези и реалността обаче стоят политиката и парите, съобщи Нова телевизия. За да функционира наредбата и пенсионерите да не плащат за протезите си, ще трябват приблизително 20 милиона лева от бюджета на Здравната каса. Според изчисленията, до края на годината от възможността за безплатни протези може да се възползват около 120 хиляди души. Засега обаче не е ясно откъде ще дойдат парите. От стенограма разбираме, че според управителя на Здравната каса няма пари за безплатни протези на възрастните. Освен това изпълнението на наредбата ще остане в ръцете на новия здравен министър. И така може да си остане само намерение", "date": "2017.05.01", "title": "ИДЕЯ! Касата да плаща за зъбните протези на пенсионерите "}
{"url": "http://pik.bg/%D0%B4%D0%BE%D0%B0%D0%B9%D0%B5%D0%BD-%D1%86%D0%B5%D0%BD%D0%BE-%D1%86%D0%B5%D0%BD%D0%BE%D0%B2-%D0%BE%D1%81%D1%82%D0%B0%D0%B2%D0%B0-%D0%BD%D0%B0%D1%87%D0%B5%D0%BB%D0%BE-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%B1%D0%BE%D1%80%D0%B1%D0%B0-%D0%B7%D0%B0-%D0%BE%D1%89%D0%B5-4-%D0%B3%D0%BE%D0%B4%D0%B8%D0%BD%D0%B8-news653999.html", "text": "Българин ще продължи да управлява европейската борба за още 4 години. Доайенът на спортните управленци в целия български спорт Цено Ценов бе преизбран на поста на централата. На конгреса в Нови Сад (Сърбия) той получи абсолютния вот на всички 39 делегати, предава Спортал. Почетен президент стана трикратният олимпийски шампион Александър Медвед (Беларус). Ценов оглавява Европейския комитет по борба от 1996 г., като миналата година бе избран и за първи вицепрезидент на Международната федерация (UWW). На конгреса България бе представена от президента на родния съюз Христо Маринов и генералния секретар Валентин Райчев.", "date": "2017.05.01", "title": "Доайен: Цено Ценов остава начело на европейската борба за още 4 години"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%B1%D0%B5%D0%B7%D0%B4%D0%BE%D0%BC%D0%BD%D0%B8%D0%BA-%D0%B6%D0%B8%D0%B2%D0%B5%D0%B5-%D0%B2-%D0%BF%D1%80%D0%B0%D0%B7%D0%BD%D0%B0-%D0%B3%D1%80%D0%BE%D0%B1%D0%BD%D0%B8%D1%86%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D0%B2%D0%B8%D0%B4%D0%B5%D0%BE-news653997.html", "text": "Шокиращи снимки от живота на един бездомник, който живее и спи в гробището на град Коринт пусна камерата на телевизия Korinthostv. Бездомникът В. Б., на 56 години, е принуден да спи в една празна гробница на гробището. В същото време, обяснява че има здравословни проблеми и че иска да се върне в Кипър, за да работи, но няма пари за пътуването. Предполага се, че 56 годишният живее в гробищата около месец, допълват от \"Български новини\".", "date": "2017.05.01", "title": "ПОТРЕС! Бездомник живее в празна гробница в Гърция (ВИДЕО)"}
{"url": "http://pik.bg/%D1%84%D0%B5%D1%80%D0%BC%D0%B5%D1%80-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D0%BD%D0%B0%D1%88%D0%B8%D1%82%D0%B5-%D0%B0%D0%B3%D0%BD%D0%B5%D1%82%D0%B0-%D1%81%D0%B0-%D0%BD%D0%B0%D0%B9-%D0%B2%D0%BA%D1%83%D1%81%D0%BD%D0%B8-news653981.html", "text": "Ние сме доказали многократно, че сме най-добрите производители на Балканския полуостров на вкусни агнета. Това каза Бойко Синапов, председател на Националната асоциация на животновъдите, във връзка със завишеното търсене на агнешко месо с наближаването на 6 май – Гергьовден пред „Фокус”. Според Синапов българските агнета конкурират по качество всички в Европа. „Бием с качество, защото у нас самото отглеждане на агнета е традиция назад в годините“, коментира Синапов. „Просто при нас нещата са съчетани от това, че Господ ни е дарил с природа. И така вкусовите качества на нашите агнета са превъзхождащи пред всички останали в Европа“, посочи той. Според него у нас има достатъчно агнета, които да задоволят търсенето на нашия пазар. „Ние, като производители, имаме достатъчно агнета, за да задоволим не само българския пазар, но и да изнасяме. Но, за съжаление, нямаме никакъв износ на живи агнета. Не изнасяме за никъде“, каза председателят на Националната асоциация на животновъдите. По думите му българските животновъди са от малкото хора, които наистина работят в България. „И трябва по някакъв начин да направим всичко възможно управляващите да разберат, че трудът на тези хора трябва да бъде уважаван. Ето един пример – да се работи върху пазари. Или поне, ако не работим да изнасяме, да защитим българското производство, нашият потребител да не бъде заблуждаван“, коментира Синапов.", "date": "2017.05.01", "title": "Фермер категоричен: Нашите агнета са най-вкусни"}
{"url": "http://pik.bg/%D0%BF%D0%B0%D0%BA-%D1%81%D0%B5-%D0%BF%D1%80%D0%BE%D1%87%D1%83%D1%85%D0%BC%D0%B5-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B0-%D0%BE%D1%80%D0%B3%D0%B8%D1%8F-%D0%B2%D0%BB%D0%B5%D0%B7%D0%B5-%D0%B2-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F-%D0%BF%D0%BE%D1%80%D0%BD%D0%BE-%D1%81%D0%B0%D0%B9%D1%82-%D0%B2-%D1%81%D0%B2%D0%B5%D1%82%D0%B0-news654015.html", "text": "Оргията, между ученичката и тримата невръстни футболисти в пловдивски хотел, лъсна в най-големия порно сайт в света, твърдят от \"Трафик нюз\", получавйки сигнал от свой читател. Той дори им изпратил линк с въпросното съдържание, което е качено в категорията „аматьори”. Видеото е било гледано близо 1000 пъти. Наскоро Районна прокуратура - Пловдив е образува досъдебно производство по случая. Полицаите от V районно управление извършват разследване и разпити около скандалния случай, който се разрази през декември месец под наблюдението на обвинителите. Въпреки разследването и явните кадри,на които се виждат момчетата, то е образувано срещу неизвестен извършител. Разследването е за качените кадри в интернет, а не за самата оргия. Двама от младежите са на 18 години и бяха част от школата на Локо Пловдив. Третият е играч на ФК Векта и е на 17 години. Последният все още носи цветовете отбора на Петър Никленов, а към него се е присъединил и единият от изгонените футболисти на „черно-белите”. Другият освободен юноша на тима се подвизава в юношеския тим на старозагорския „Верея. Скандалът гръмна, след като порно клипът с трима млади футболисти, които участват в оргия с ученичка, вървеше като вирус из телефоните на учениците. На него се вижда как тримата млади спортисти правят групов секс с руса девойка из коридорите на известен хотел в комплекс  \"Тракия\". След скандала Локо Пловдив изгони провинилите се младежи, а собственикът на ФК Векта Петър Никленов ги покани в неговия клуб.", "date": "2017.05.01", "title": "ПАК СЕ ПРОЧУХМЕ! Пловдивска оргия влезе в най-големия порно сайт в света "}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0-%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%BD%D0%B5%D1%89%D0%BE-%D1%81%D1%82%D1%80%D0%B0%D1%88%D0%BD%D0%BE-%D1%89%D0%B5-%D1%81%D0%B5-%D1%81%D0%BB%D1%83%D1%87%D0%B8-%D0%BF%D1%80%D0%B5%D0%B7-%D0%BC%D0%B0%D0%B9---%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D0%B7%D0%BD%D0%B0%D0%B5-%D0%BD%D0%BE-%D0%B3%D0%BE%D0%B2%D0%BE%D1%80%D0%B8-%D1%81-%D0%BD%D0%B5%D0%B4%D0%BE%D0%BC-news653953.html", "text": "Папа Франциск отиде на посещение в Египет и именно в тази древна страна през цялото време неговото поведение бе тайнствено и загадъчно. Освен това, някои реплики, изпуснати случайно или подхвърлени нарочно, предизвикаха учудване и тревога сред хората, склонни да вярват на конспиративни теории, съобщи египетската телевизия Sada El Balad. Светият отец се срещна с президента на Египет Ал Сиси и двамата си размениха подаръци. Папата поднесе на президента паметен плакет, на който е изобразено бягството на семейството на Исус Христос в Египет. И при връчването му каза следното: „Да се надяваме, че след тази година, в бъдеще няма да се появи ново подобно бягство, като това, изобразено на плакета ”. Последва среща на Франциск с главния имам на страната. При тази среща поведението на папата е било, меко казано, странно. Той е бил силно развълнуван, прегърнал е имама и започнал да говори бързо и накъсано, така че преводачът дори не съумявал да преведе всичко. Свидетели на сцената отбелязват, че при този бурен монолог на папата, имамът е помрачнял видимо. Дочутите откъслечни думи от тирадата на Светия отец също са доста странни и трудни за обясняване. Според присъствали на срещата те са чули следните думи: Този май...последния...те искат...ако го направят...апокалипсис...край”. И една цяла фраза на имама, поризнесена гласно и силно - „Не трябва да допуснем това”. Тогава много от придружаващите папата хора се досетили, че само преди дни във Ватикана той направи запис на слово към световните лидери. В него между другото казва: „Колкото сте по-могъщи, толкова повече Вашите действия ще повлияят на хората и толкова по-смирено сте длъжни да действате. Ако не направите това, Вашата сила ще Ви погуби, а Вие ще погубите другите хора”. Привържениците на конспиративни теории виждат в тези думи скрито послание до хора, които знаят за какво става дума. Според тях, папата се обръща към тези лица, заплашва ги с публично разкриване на някаква, очевидно чудовищна, истина. Каква - само хората, към които е отправено посланието и самия Франциск знаят. Предположенията варират от пристигането на извънземни до настъпването на катастрофа с глобални мащаби.", "date": "2017.05.01", "title": "ШОКИРАЩА МИСТЕРИЯ! Нещо страшно ще се случи през май - папа Франциск знае, но говори с недомлъвки "}
{"url": "http://pik.bg/%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D1%81-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%BF%D1%80%D0%B0%D1%82%D0%B5%D0%BD%D0%B8%D0%BA-%D0%BD%D0%B8%D0%BA%D0%BE%D0%BB%D0%B0-%D0%B3%D1%80%D1%83%D0%B5%D0%B2%D1%81%D0%BA%D0%B8-%D0%BD%D0%B5-%D0%BE%D1%82%D1%81%D1%82%D1%8A%D0%BF%D0%B2%D0%B0-%D0%B8%D1%81%D0%BA%D0%B0-%D0%BD%D0%BE%D0%B2%D0%B8-%D0%B8%D0%B7%D0%B1%D0%BE%D1%80%D0%B8-news654012.html", "text": "Заместник-помощник държавен секретар на САЩ за Европа и Евразия, Хойт Брайън Ий, след срещите с политическите лидери последните два дни, в изявление за медиите заяви, че е време за сформиране на ново правителство, което незабавно да започне необходимите реформи, за да се преодолее политическата криза, а всички въпроси около програмата на новото правителство трябва да се обсъждат в парламента. Това съобщи македонската Нова Тв. Американският представител се срещна с президента Георге Иванов, лидера на СДСМ Зоран заев и лидера на ВМРО-ДПМНЕ Никола Груевски. При последната му среща Груевски е отказал да признае избора на Джафери за председател на парламента и е поискал нови избори, които да се проведат в страната заедно с предстоящите общински избори. Хойт Брайън Ий заяви на пресконференция ,че е получил уверение от всички политически лидери в Македония за спазване на демократичните принципи за мирно предаване на властта и намиране на решение, окето ще бъде одобрено от всички. Той потвърди, че САЩ, Европейския съюз и в частност Германия ще работят с Талат Джафари и настояват за бързо съставяне на правителство.", "date": "2017.05.01", "title": "След срещата с американския пратеник: Никола Груевски не отстъпва, иска нови избори"}
{"url": "http://pik.bg/%D0%BA%D0%B0%D1%80%D0%BE%D0%BB%D0%B8%D0%BD%D0%B0-%D0%BF%D0%BB%D0%B8%D1%88%D0%BA%D0%BE%D0%B2%D0%B0-%D0%B8%D0%B7%D1%85%D0%B2%D1%8A%D1%80%D1%87%D0%B0-%D0%B1%D0%B5%D0%B7%D1%81%D0%BB%D0%B0%D0%B2%D0%BD%D0%BE-%D0%BE%D1%82-%D1%82%D1%83%D1%80%D0%BD%D0%B8%D1%80%D0%B0-%D0%B2-%D0%BF%D1%80%D0%B0%D0%B3%D0%B0-news654013.html", "text": "Поставената под номер 1 в схемата Каролина Плишкова беше елиминирана от турнира по тенис за жени в Прага, след като загуби от Камила Джорджи с 6:7(6), 2:6 в мач от първия кръг. Това бе първа победа на италианката над световната номер 3 в три мача, както и най-ранното отпадане на чехкинята от миналия юни насам, предава Спортал. Следваща съперничка на Джорджи пък ще бъде китайката Цян Ван. Участващата с уайлдкард Маркета Вондрушова отсрами чехкините с победа с 6:7(6), 7:5, 6:2 над германката Карина Витхьофт.", "date": "2017.05.01", "title": "Каролина Плишкова изхвърча безславно от турнира в Прага"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%BA%D1%82-%E2%80%9E%D0%BF%D0%BE%D0%B4%D0%BA%D1%80%D0%B5%D0%BF%D0%B0%E2%80%9D--%D0%B2%D0%B7%D0%B8%D0%BC%D0%B0%D0%BC%D0%B5-%D0%B4%D0%B2%D0%B0-%D0%BF%D1%8A%D1%82%D0%B8-%D0%BF%D0%BE-%D0%BC%D0%B0%D0%BB%D0%BA%D0%BE-%D0%BE%D1%82-%D1%82%D0%BE%D0%B2%D0%B0-%D0%BA%D0%BE%D0%B5%D1%82%D0%BE-%D0%BF%D1%80%D0%BE%D0%B8%D0%B7%D0%B2%D0%B5%D0%B6%D0%B4%D0%B0%D0%BC%D0%B5-news654002.html", "text": "Никой политик няма право на този празник да каже \"ние сме били винаги коректни към работниците\". Всички партии работят срещу работниците. Този празник не е техен, а наш, коментира председателят на КТ \"Подкрепа\" Димитър Манолов в студиото на телевизия „България он ер” в Международния ден на труда. Той обяви, че производителността на труда у нас е малко над 40% от средната за Европейския съюз, а доходите ни са от порядъка на 24%. „Взимаме близо два пъти по-малко от това, което произвеждаме. Причините са единствено и само политически. Нивата на заплащане в една държава са само политически фактор\", настоя Манолов. Синдикалистът добави, че в България вече няма евтини работници, защото много хора са избягали в чужбина. По думите му ефективността не зависи от работника. \"В България объркахме образователната си система до степен на безобразие. Когато не възпитаваме у младите хора усещането, че е много важно да имаш трудови умения и да се стремиш да бъдеш по-добър, ние ще я караме така\", каза още Димитър Манолов. С категорично \"не\" отговори лидерът на КТ \"Подкрепа\", запитан трябва ли минималната работна заплата да е специфична за различните региони в страната. \"Дълбоко погрешно е, че у нас има регионализация на заплащането. Трябва да стане така, че високите доходи да качат цените, а не обратното\", посочи той. От новото правителство Димитър Манолов очаква да бъдат предприети решителни стъпки в системите на образованието и здравеопазването. \"Най-голямата експертиза, когато става дума за труда, е при нас. Хубаво е част от нещата, които предстои да се извършат, да ни бъдат възлагани\", завърши той.", "date": "2017.05.01", "title": "Лидерът на КТ „Подкрепа” : Взимаме два пъти по-малко от това, което произвеждаме"}
{"url": "http://pik.bg/%D0%B3%D0%BE%D0%BD%D0%B7%D0%BE-%D0%B0%D0%BA%D0%BE-%D0%B8%D0%BC%D0%B0-%D0%BF%D1%80%D0%B0%D0%B2%D0%B8%D0%BB%D0%BD%D0%B8%D1%86%D0%B8-%D1%86%D1%81%D0%BA%D0%B0-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B8%D0%B3%D1%80%D0%B0%D0%B5-%D1%82%D1%80%D0%B8-%D0%B3%D0%BE%D0%B4%D0%B8%D0%BD%D0%B8-%D0%B2-%D0%B5%D0%B2%D1%80%D0%BE%D0%BF%D0%B0-news654016.html", "text": "Наставникът на Черно море Георги Иванов обяви след тежката загуба с 0:4 при гостуването на Лудогорец, че целта пред моряците остава четвъртото място и класиране за Лига Европа. Според Гонзо четвъртото място ще гарантира това право, тъй като \"ако има правилници, ЦСКА не трябва да играе три години в Европа\". \"Тези четири гола не са за едно полувреме, а три от тях паднаха за осем минути. Опитвахме се да играем, но след тези три бързи гола мачът приключи. Много опитни футболисти допуснаха непростими грешки - изпуснахме Паломино, направихме дузпа, Коконов върна една топка... През второто полувреме гледахме да не загубим катастрофално. На Лудогорец му дойде самочувствието, а нашият отбор бе скапан. Не деля отбора на мъже и юноши. Имаме отбор от 18 човека, пет човека са юноши. Това е шанс за тях, някъде трябва да ги хвърлим в боя. От тях зависи доколко ще си използват шанса и как ще се развият. Имат още много да учат\", каза Гонзо. \"Целта ни е да станем четвърти и да играем в Лига Европа. Защото, ако има правилници, ЦСКА не трябва да играе три години в евротурнирите, а минимумът е една. Ще направим всичко възможно да победим в следващите три домакински мача и да влезем в четворката\", разясни Гонзо.", "date": "2017.05.01", "title": "Гонзо: Ако има правилници, ЦСКА не трябва да играе три години в Европа"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%BB%D0%B0%D1%85%D0%B0-%D1%81%D0%B5-%D0%B2-%D1%82%D0%B5%D0%BA%D1%81%D0%B0%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D0%B5%D0%B4%D0%B8%D0%BD-%D0%B7%D0%B0%D0%B3%D0%B8%D0%BD%D0%B0-news654017.html", "text": "KKTV, цитиран от \"Фокус\" Най-малко един човек е загинал, а други трима са ранени след сбиване с хладни оръжия в кампуса на Тексаския университет в град Остин, съобщава американският телевизионен канал . Един гражданин е задържан от полицията. Засега не е ясно състоянието на ранените, но има информация, че е възможно да са сериозно ранени. Също засега не е уточнено дали сред замесените в инцидента има студенти или пък всички са такива.", "date": "2017.05.01", "title": "ИЗВЪНРЕДНО! Клаха се в Тексаския университет, един загина"}
{"url": "http://pik.bg/%D0%B5%D1%82%D0%BE-%D0%B3%D0%B8-5-%D1%82%D0%B5-%D0%BD%D0%B0%D0%B9-%D0%B2%D1%80%D0%B5%D0%B4%D0%BD%D0%B8-%D1%85%D1%80%D0%B0%D0%BD%D0%B8-%D0%B8%D0%B7%D0%B1%D1%8F%D0%B3%D0%B2%D0%B0%D0%B9%D1%82%D0%B5-%D0%B3%D0%B8-news653961.html", "text": "Трудно е да се каже коя храна е вредна и коя-полезна. Това зависи от много фактори за всеки конкретен човек и като че ли правилото-да не се прекалява с никаква храна- е най-правилно. Дори най-полезната храна може да ни навреди, ако консумираме прекалено големи количества от нея. Лекарите също са категорични, че прекаляването с някои храни води до наднормено тегло, различни заболявания на сърцето и на стомашно-чревния тракт. Затова е добре да се съобразяваме с тяхното мнение и да се предпазваме, доколкото имаме воля. Ето кои са десетте най-вредни лакомства според диетолозите: Чипс. Това е истинска бомба за организма, тъпкан е с мазнини и въглехидрати, окито се усвояват трудно. Да не говорим за оцветителите и подобрителите, които се съдържат в апетитните на вид пържени картофки. Сол. Тя повишава кръвното налягане, нарушава киселинно-солния баланс в организма, способства за натрупването на токсини. Затова с нея трябва много да се внимава.А и лекарите казват, че дори да консумираме безсолна храна, само в хляба има достатъчно сол, за да задоволи дневните ни нужди. Газирани напитки. Едни от най-любимите безалкохолни питиета на всички поколения са и едни от най-опасните за нашия организъм. Съдържат захар, химия и газове в едно, които способстват за бързото разпределяне на вредните вещества в организма, което пък води до много здравословни проблеми. Майонеза. Все повече лекари и диетолози отричат напълно консумацията на майонеза поради факта, че тя е богата на растителни мазнини , въглехидрати, оцветители, подсладители, заместители и т.н. Наскоро в България бе приет закон, според който храни с растителна мазнина (към които спада и майонезата) трябва да се обозначават именно заради вредността им. Кремвирши и салами. Те са богати на т.нар. скрити мазнини, които много добре са прикрити с помощта на оцветители и ароматизатори. Освен това повечето производители използват т.нар. трансгени. Около 90% от кренвиршите, сарфаладите, саламите се състоят от трансгенна соя.", "date": "2017.05.01", "title": "Ето ги 5-те най-вредни храни, избягвайте ги"}
{"url": "http://pik.bg/%D0%BD%D0%B5%D0%B4%D0%BE%D1%81%D0%B5%D0%B3%D0%B0%D0%B5%D0%BC-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D1%81%D1%8A%D0%B4%D0%B8%D0%B9%D0%BA%D0%B0-%D0%B7%D0%B0-%D0%BF%D0%BE%D0%BA%D1%80%D0%BE%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0%D0%B4-%D0%BA%D0%B0%D0%BC%D0%B5%D0%BD-%D0%B1%D0%B0%D0%BB%D0%B1%D1%83%D0%B7%D0%B0%D0%BD%D0%BE%D0%B2-news653809.html", "text": "Висши полицаи и съдийка от Плевен са заподозрени за покровителство над бандата на Камен Балбузанов-Куката. Това разкриха източници от съдебната система, запознати с разследването около разбитата банда на плевенския мафиот, съобщава столичен всекидневник. По думите им срещу униформените и магистрата има събрани немалко факти, уличаващи ги във връзки с хора на Куката. Това от своя страна дава основание на спецченгетата да започнат нова разработка. Тя се води паралелно с разследването срещу Балбузанов, а резултати се очакват до няколко седмици. Подземният бос е арестуван при акция на ГДБОП в понеделник и обвинен за ръководство на престъпна група за палежи, рекет и принуда. Членове на бандата са още четирима рецидивисти - Валентин Георгиев-Жълтия, Ивайло Бировски-Бокса, Илиян Михайлов и Иван Стойчев. Заради сигнали, че Куката разполага с информатори в МВР, в планирането на акцията участват само антимафиоти от други градове. Подозренията на спецченгетата се потвърждават при самото провеждане на операцията. Докато вървят арестите, е засечен разговор между авер на Балбузанов и местен полицай на висок пост. Мафиотът директно му казал: \"Долу има някакви куки, разкарай ги\", мислейки, че става дума за плевенски ченгета. Любопитният монолог напълно затвърдил подозренията за полицейски чадър. Служители в ГДБОП разказват, че срещу действалата близо година банда на Балбузанов и преди са подавани десетки сигнали за рекет и заплахи. По правило всички те потъвали из папките или директно следвал отказ за разследване. Жалби срещу групата на Балбузанов има подадени и в плевенската прокуратура. Те според запознати са по повод масовата кражба на земеделски земи, с която са се занимавали мафиотите. По време на акцията антимафиотите откриват стотици подобни нотариални актове в една от колите на бандата. Схемата, по която групата на Балбузанов набира жертвите, е проста - набелязват земи и издирват собствениците им. След това или ги карат да подпишат пълномощно, или фалшифицират подписите им, че даряват нивите. След като им вземат имотите, ги препродават с добра печалба. Повечето от жертвите са възрастни хора или изпаднали в бедност. Някои от тях давали жалби, но получавали отказ да се образуват дела. Твърди се, че помощ при потулването е оказвала известна съдийка. Тя от години е изключително близка с друг от бандата Валентин Георгиев-Жълтия. По думите на антимафиоти именно Вальо Жълтия е човекът, движел схемата с прилапването на земеделските земи. Според запознати Георгиев и съдийката са близки от много години и дори живеят заедно. Неин колега е на път да се ожени за сестрата на Жълтия, но се разделят. Любопитно е, че приятелката на мафиота преди време дори има дейно участие в решение за вдигане на запор над доказателства срещу Валентин Георгиев. Повод е обвинението за множество взривове в Плевен. Сред атакуваните е и Валентин Цоновски, който беше шеф на ГДБОП, а тогава началник на местната полиция. След благосклонно отношение от местни магистрати Жълтия е пуснат от ареста и бяга в Испания. След връщането му делото се точи още шест години. В крайна сметка Георгиев е осъден на две години и половина затвор, но не влиза зад решетките, защото си е излежал наказанието под домашен арест. Камен Балбузанов е вкаран в аферата със земеделските земи от авера си Вальо Жълтия, твърдят ченгета. Георгиев от години се занимава с подобни измами и дори преди време бе арестуван за същите престъпления. Твърди се, че Георгиев искал да ползва мутрите на куката срещу дял от печалбата. До преди година Балбузанов е по-известен в града с интересите си към дрога. Преди години той е представител на ВИС в района, а после става част от прословутата наркобанда на „Чуковете“ на Таки. За да прикрият следите си, Куката и Жълтия не вписват никъде своите имена при дарението на нивите. Балбузанов използва като подставени лица млади девойки от Плевен, а Жълтия своята майка. Така за отрицателно време успяват да прилапат хиляди декари \"дарени\" ниви.", "date": "2017.05.01", "title": "НЕДОСЕГАЕМ! Проверяват съдийка за покровителство над Камен Балбузанов"}
{"url": "http://pik.bg/%D0%BF%D0%B5%D0%B2%D0%B8%D1%86%D0%B0-%D1%81%D0%B5-%D0%BF%D0%BE%D1%8F%D0%B2%D0%B8-%D0%BD%D0%B0-%D0%B4%D0%B5%D1%82%D1%81%D0%BA%D0%B8-%D0%BF%D1%80%D0%B0%D0%B7%D0%BD%D0%B8%D0%BA-%D0%B2-%D0%BF%D1%80%D0%BE%D0%B7%D1%80%D0%B0%D1%87%D0%BD%D0%B0-%D1%80%D0%BE%D0%BA%D0%BB%D1%8F-%D0%B8-%D0%B1%D0%B5%D0%B7-%D0%B1%D0%B5%D0%BB%D1%8C%D0%BE-%D1%81%D0%BD%D0%B8%D0%BC%D0%BA%D0%B8-news654004.html", "text": "На детски турнир по свободна борба в училище в Чернигов, Украйна, централната роля бе не за малките ученици, които се надпреварваха, а за поканената да изпее няколко песни пред детската аудитория певица Лора Суперфин. Това съобщиха в социалните мрежи ошашавени родители. Изпълнителката явно не съобразила пред каква публика ще се изявява и се появила в прозрачно облекло, при това без бельо, факт, който се установява при само един поглед към направените снимки. Коментарите в интернет са убийствени за организаторите, но и за певицата. Един от тях пише „Как може тази дама да не разбере, че около нея са деца, а не стрийптиз клуб с настървени мъже”.", "date": "2017.05.01", "title": "Певица се появи на детски празник в прозрачна рокля и без бельо (СНИМКИ)"}
{"url": "http://pik.bg/%D0%BD%D1%8F%D0%BC%D0%B0-%D0%BF%D1%80%D0%BE%D1%88%D0%BA%D0%B0-%D0%B5%D0%B2%D1%81%D1%82%D0%B0%D1%82%D0%B8%D0%B5%D0%B2-%D0%BD%D0%B5-%D0%B5-%D0%BB%D1%83%D0%B4-%D1%89%D0%B5-%D1%81%D0%B5-%D0%B8%D0%B7%D0%BF%D1%80%D0%B0%D0%B2%D0%B8-%D0%BF%D1%80%D0%B5%D0%B4-%D1%81%D1%8A%D0%B4%D0%B0-%D0%BA%D0%B0%D1%82%D0%BE-%D0%B2%D0%BC%D0%B5%D0%BD%D1%8F%D0%B5%D0%BC-news653801.html", "text": "Иван Евстатиев е абсолютно вменяем и с акъла си. Това доказва поредната експертиза на бившия градоначалник. Лекарите са категорични, че обвиняемия за изнасилване бивш кмет може да отговаря за постъпките си и да участва в делото, което се води срещу него. Експертизата за вменяемост бе поискана от адвокатката на Евстатиев Ташкена Колчева, като с това тя се надяваше клиентът й да се измъкне от зандана. Делото срещу бившия градоначалник на Стрелча се води повече от година. Той бе обвинен в това, че на 16 януари 2016 година е напил 16-годишната ученичка Ирена, а след това е изнасил момичето. След ужасното престъпление девойката се прибира раздърпана и цялата в кръв, а Евстатиев обвинява нея и твърди, че сексуален акт не е имало. Според адвокатката на бившия кмет, момичето е било влюбено в клиента й, дори го преследвала. Майката на Ирена пък остана потресена при тези думи. „Как може едно 16-годишно момиче да е влюбено в 60-годишен мъж и дори да го преследва”, разказва родителката на насиленото момиче. Утре пък се очаква да е финалът на делото на което да стане ясно, дали Евстатиев ще понесе отговорност. Ако го признаят за виновен той може да лежи в затвора 6 години.", "date": "2017.05.01", "title": "НЯМА ПРОШКА! Евстатиев не е луд, ще се изправи пред съда като вменяем"}
{"url": "http://pik.bg/%D1%81%D1%82%D0%B0%D0%B2%D0%B0-%D0%BD%D0%B0%D0%BF%D0%B5%D1%87%D0%B5%D0%BD%D0%BE-%D0%BF%D1%80%D0%BE%D1%82%D0%B8%D0%B2%D0%BE%D1%80%D0%B0%D0%BA%D0%B5%D1%82%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B5-%D0%B2-%D0%BE%D0%BF%D0%B5%D1%80%D0%B0%D1%82%D0%B8%D0%B2%D0%B5%D0%BD-%D1%80%D0%B5%D0%B6%D0%B8%D0%BC-news654007.html", "text": "Противоракетната система ТХААД на САЩ, чието разполагане предизвика критики от страна на Китай, е вече в оперативен режим в Южна Корея, съобщи АФП. „Вече са достигнати първоначалните равнища на възможност за прихващане“, съобщи представител на американските власти, пожелал да остане анонимен. Вашингтон и Сеул се споразумяха за разполагането на противоракетните батареи през юли миналата година заради провежданите от Северна Корея ракетни изпитания.", "date": "2017.05.01", "title": "СТАВА НАПЕЧЕНО! Противоракетната система на Южна Корея е в оперативен режим "}
{"url": "http://pik.bg/%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B3-%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D0%B4%D0%BE%D0%BA%D1%8A%D0%B4%D0%B5-%D1%81%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%BB%D0%B8%D0%BD%D0%B8%D0%B8-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news654000.html", "text": "С военновъздушните атаки на Турция в Северна Сирия и в близост до Ирак Ердоган иска да провери къде минават червените линии на американския президент Доналд Тръмп. Това каза политическият анализатор Мартин Табаков в студиото на телевизия „България он ер”. Според него, държавният глава на Турция настоява турските сили да участват в освобождението на Ракка за сметка на кюрдския фактор. \"Атаките в Северна Сирия и Ирак не бяха съгласувани с Русия и САЩ. Ердоган бе поощрен, че Тръмп бе един от първите западни лидери, които му се обадиха да го поздравят за референдума\", поясни той. Мартин Табаков не смята, че Турция би могла да бъде изключена от НАТО. По думите му САЩ не биха рискували с лека ръка отпадането на ключов фактор като Турция. \"Това би било и изключителен коз за Русия\", отбеляза Табаков. Политическият анализатор отчита повишен интерес от страна на Тръмп към събитията в Северна Корея. Според него в Близкия изток има смяна на инструментариума на американския президент, но трябва да мине още малко време, за да видим дали има промяна на целите. \"Ще ми се бъдещата външна политика на България да бъде повече в реални действия, а не на кръгли маси. Хубавото е, че тази мини политическа криза, която бе създадена,  не успя да повлияе на кондицията в председателството на ЕС\", каза още Табаков.", "date": "2017.05.01", "title": "Политолог: Ердоган проверява докъде са \"червените линии\" на Доналд Тръмп"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BA%D0%B0-%D0%B7%D0%B0-1-%D0%BC%D0%B0%D0%B9-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D1%81-%D0%BA%D0%BE%D0%BA%D1%82%D0%B5%D0%B9%D0%BB%D0%B8-%D0%BC%D0%BE%D0%BB%D0%BE%D1%82%D0%BE%D0%B2-%D0%BE%D1%84%D0%B8%D1%81-%D0%BD%D0%B0-%D0%BF%D0%B0%D1%81%D0%BE%D0%BA-%D0%B2-%D0%B0%D1%82%D0%B8%D0%BD%D0%B0-news654006.html", "text": "С коктейли \"Молотов\" непознати лица нападнаха полицейски патрул пред офиса на ПАСОК в Атина. Инцидентът е станал малко след 15.00 ч. днес, съобщи \"Български новини\". Според информация, не са причинени щети и не е имало арести.", "date": "2017.05.01", "title": "ЧЕСТИТКА ЗА 1 МАЙ! Нападнаха с коктейли \"Молотов\" офис на ПАСОК в Атина "}
{"url": "http://pik.bg/%D0%BF%D1%80%D0%B8%D0%BC%D0%B8%D1%80%D0%B8%D0%B5%D1%82%D0%BE-%D0%B2-%D1%81%D0%B8%D1%80%D0%B8%D1%8F-%D0%BD%D0%B0%D1%80%D1%83%D1%88%D0%B5%D0%BD%D0%BE-12-%D0%BF%D1%8A%D1%82%D0%B8-%D1%81%D0%B0%D0%BC%D0%BE-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-24-%D1%87%D0%B0%D1%81%D0%B0-news654011.html", "text": "По данни на информационния бюлетин на руския център по примирието на враждуващите страни на територията на Сирия за последното денонощие руските специалисти са регистрирали 12 нарушения на тишината в Сирия, като осем от тях са в провинцията Дамаск, съобщи ТАСС. „За последното денонощие са регистрирани 12 нарушения. Осем в провинция Дамаск, две в Латакия, Едно в Хама и едно в Дераа“, пише в съобщението. За изминалото денонощие към примирието са се присъединили още две селища – Ал Етма и ал Халяс в провинциите Ел Кунейтра.", "date": "2017.05.01", "title": "Примирието в Сирия нарушено 12 пъти само за последните 24 часа "}
