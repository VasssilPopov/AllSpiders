{"url": "http://pik.bg/%D0%B4%D0%B0%D0%B4%D0%BE%D1%85%D0%B0-%D0%BD%D0%B0-%D1%81%D1%8A%D0%B4-%D0%B1%D0%B5%D0%B7%D0%B1%D0%BE%D0%B6%D0%BD%D0%B8%D0%BA-%D0%BA%D1%80%D0%B0%D0%BB-%D0%BF%D0%B0%D1%80%D0%B8-%D0%BE%D1%82-%D1%86%D1%8A%D1%80%D0%BA%D0%B2%D0%B0-news765404.html", "text": "Мъж, крал пари от църква, отива на съд, съобщиха от прокуратурата във Велико Търново. Обвинението срещу Й. И. е за това, че в периода от 17 до 26 януари 2018 г. отнел 340 лева, собственост на църквата „Света Марина“. За десетина дни мъжът три пъти посещавал църквата и използвайкиневниманието на клисарката бъркал в чекмеджето на пангара през прозорчето на гишето и вземал от парите. Така първият път той задигнал 50 лв., след това 80, а накрая два пъти по 100 и 110 лв., разказва \"Монитор\". Липсите били установени при ревизия, а при преглед на записите на видеокамерите бил установен и извършителят, който крадял парите. Предстои насрочване на делото за разглеждане от съда. Сподели:", "date": "2018.07.13", "title": "Дадоха на съд безбожник, крал пари от църква"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%80%D1%83%D0%BC%D1%8F%D0%BD%D0%B0-%D0%B1%D1%8A%D1%87%D0%B2%D0%B0%D1%80%D0%BE%D0%B2%D0%B0-%D1%81-%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE-%D0%BC%D0%BD%D0%B5%D0%BD%D0%B8%D0%B5---%D0%BA%D0%B0%D0%BA%D0%B2%D0%BE-%D1%81%D0%BF%D0%B5%D1%87%D0%B5%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%82-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2-news765491.html", "text": "Направи най-доброто, което можеше да се постигне – спечели авторитет. Отношението към България вече е друго. Това каза по БНТ какво спечели България от отминалото европредседателство началникът на политическия кабинет на премиера Бойко Борисов - Румяна Бъчварова. \"Това е успех първо за България. Ние бяхме реално в ситуация да представляваме Европа. Много добър екип имаше българското председателство. От други държави се обръщат към нас за помощ. Ние влязохме в машината на ЕС и станахме част от нея. Няма начин сега да излезем същите от нея. Ще бъдем по-умели и по-опитни\", продължи темата тя. \"Следя много внимателно дневния ред на министерския съвет. В дебатите и документите нямаше съществено забавяне, може би динамиката беше отложена във времето. Министерският съвет работеше под пълна пара. Решенията не могат да станат толкова бързо, колкото и да ни се иска. Този период беше натоварен с очаквания. Следваме програмата, която имаме\", отговори тя на въпроса дали председателството не е попречило на дневния ред на България. \"Това беше възможност за изява, която обективно се случи, нямаше как\", каза Бъчварова за ролята на премиера Бойко Борисов в председателството. \"Не трябва да се фиксираме върху скандала, а да анализираме и търсим възможност за търсене на решение там, където се появи проблемът. Сега начинът, по който излизаме от ситуация, за разлика от предишната коалиция е много по-лесен. Илюзия е, че в една коалиция може да мине без проблеми. Има редовни срещи, има диалог, разговор\", заяви бившият вътрешен министър за скандалите в коалиционния партньор на ГЕРБ и заплашват ли те кабинета \"Борисов 3\". А на въпрос дали има министри, които не си говорят, тя отговори категорично: \"Не\". \"Това е една нова реалност, съвсем добре подготвена и съзнателно следвана политика. България е една от трите държави с висок икономически растеж. На всичко е ясно, че без това не може да има повишаване на доходите. Това е процес и се признава, че България е готова са включи в него\", коментира Румяна Бъчварова смяната на лева с еврото и влизането в еврозоната. Сподели:", "date": "2018.07.13", "title": "ГОРЕЩА ТЕМА! Румяна Бъчварова с експертно мнение - какво спечели България от председателството на ЕС"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B3%D1%80%D0%B8%D1%88%D0%BE-%D1%82%D1%80%D0%B5%D0%BD%D0%B8%D1%80%D0%B0-%D1%81-%D0%B2%D0%B5%D0%BB%D0%B8%D0%BA%D0%B8%D1%8F-%D0%B0%D0%B3%D0%B0%D1%81%D0%B8-news765367.html", "text": "За Григор Димитров сезонът на трева приключи с отпадането във втория кръг на “Уимбълдън”. Най-добрият ни тенисист вече е в САЩ, където се готви за следващите турнири на твърда настилка, а фенове в Атланта уловиха негово съвместно занимание с бившия номер 1 Андре Агаси. Осемкратният носител на титли от Големия шлем вече веднъж сподели, че е готов да помага на Димитров. Треньор на Гришо е Дани Валверду, но за момента не е ясно дали Агаси ще стане част от екипа на българина. Фенка, която засече двамата на корта в тенис комплекса в Атланта, не пропусна да си направи снимки за спомен, които публикува в социалната мрежа. Сподели:", "date": "2018.07.13", "title": "СЕНЗАЦИЯ! Гришо тренира с великия... Агаси"}
{"url": "http://pik.bg/%D1%89%D1%80%D0%B0%D0%BA%D0%BD%D0%B0%D1%85%D0%B0-%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%BD%D0%B0-%D0%BC%D1%83%D0%BB%D0%B5-%D0%B7%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%B8%D0%B7%D0%BC%D0%B0%D0%BC%D0%B8-%D0%B2%D0%B8%D0%B4%D0%B5%D0%BE-news765368.html", "text": "Мъж на 34 години от Шумен е бил арестуван минути след реализирана телефонна измама в кв. \"Боян Българанов\", съобщиха от местната ОДМВР. Предполага се, че арестуваният Росен Г. е участвал като помагач в поне още няколко измами на територията на града през последните седмици. Росен се появил в района на бл. 10 в кв. \"Боян Българанов\" по указания на тарторите на измамата, които го ръководели по телефона. Измамниците били хванали на кукичката си 68-годишна жена с познатия от последните месеци сценарий: първо се обажда \"лошият\", който не крие, че е бандит, иска пари и отправя заплахи, и веднага след него \"полицай\". \"Полицаят\" предупреждава за възможна измама и иска съдействие от гражданите. Така станало и с жената от \"Боян Българанов\". Акцията на измамниците минала по план. С идеята, че помага на полицията да задържат група от измамници, шуменката изпълнила указанията на „полицая“. Опаковала всички налични парични средства във фолио, поставила ги в торбички и ги хвърлила през терасата на 8 етаж на жилищен блок. Веднага след това се скрила в банята, пак според инструкциите, за да не пострада ако има престрелка по време на задържане на групата. Това, което не знаела нито жертвата, нито изпратеното под блока муле било, че в района наистина се провежда полицейска операция по неутрализиране на телефонни измамници. При един от последните удари жертва на измама успяла да опише мулето, а с оперативни средства криминалистите попаднали на Росен Г., магазинер в търговски обект в Шумен. Започнало проследяване на маршрутите му. Така мулето отвело полицейската група до поредната си цел. 68-годишната жена обаче била толкова послушна, че според съседите и от блока останала скрита в банята и дълго не отваряла вратата си дори, когато се появили истинските полицаи. Росен Г. бил задържан на място с веществените доказателства - 1960 лева, 870 евро и златна турска паричка.Задържан е в РУ Шумен за срок до 24 часа. Работата по документиране на престъплението продължава под надзор на прокурор от РП- Шумен. Росен Г. обяснил на разследващите, че е бил вербуван за посредник при среща на живо, на която организаторите на измамите му предложили да му дават комисионна срещу доставка на пари от различни адреси. Сподели:", "date": "2018.07.13", "title": "Щракнаха белезници на муле за телефонни измами (ВИДЕО)"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D0%BA%D0%B0-%D0%B8-%D0%B0%D1%80%D1%85%D0%B8%D1%82%D0%B5%D0%BA%D1%82%D0%BA%D0%B0-%D1%89%D0%B5-%D0%BC%D0%B5%D1%80%D1%8F%D1%82-%D1%86%D0%B8%D1%86%D0%B8-%D0%BD%D0%B0-%D0%BC%D0%B8%D1%81-%D0%BF%D0%BB%D0%B5%D0%B9%D0%BC%D0%B5%D0%B9%D1%82-2018-news765267.html", "text": "На 19 юли на морето ще бъдат представени 11-те претендентки, сред които има футболистка, танцорка и бъдещ архитект. Организаторите на конкурса Христо Сираков, Любен Дилов-син и Борис Гълъбов продължават тенденцията за естествени участнички. Само две от красавиците имат силиконови импланти в бюста. Дали, обаче, тазгодишната победителката отново ще е натурална красавица – предстои да раберем. След фурора на последната носителка на титлата - Нора Недкова, вече се говори, коя ли ще е следващата Плеймейт и дали ще е така скандална, като настоящата. След футболната еуфория идва ред на най-престижния конкурс за сексапил, създал имена като Николета Лозанова, Златка Димитрова, Златка Райкова, Ася Капчикова, Маги Бадер и Нора Недкова. Едни от най-известните жени в България са именно гордите притежателки на титлата Playmate Of The Year. Сподели:", "date": "2018.07.13", "title": "Футболистка и архитектка ще мерят цици на Мис Плеймейт 2018"}
{"url": "http://pik.bg/%D0%BD%D0%BE%D0%B2%D0%B0-%D0%B4%D1%80%D0%B0%D0%BC%D0%B0-%D1%81-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B4%D0%B5%D1%86%D0%B0-%D0%B2-%D0%BD%D0%BE%D1%80%D0%B2%D0%B5%D0%B3%D0%B8%D1%8F-%D0%B5%D1%82%D0%BE-%D0%BA%D0%B0%D0%BA-%D1%86%D0%B8%D1%80%D0%BA%D0%BE%D0%B2%D0%B0%D1%82%D0%B0-%D0%B0%D1%80%D1%82%D0%B8%D1%81%D1%82%D0%BA%D0%B0-%D1%86%D0%B2%D0%B5%D1%82%D0%B5%D0%BB%D0%B8%D0%BD%D0%B0-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D1%81%D0%B8%D0%BD-news765272.html", "text": "Поредната драма с български деца в Норвегия се развихря около семейството на българската циркова артистка Цветелина Уланд, която е била женена за норвежец, има две деца, но е разделена с бащата. Социалните служби са взели сина и дъщерята и са ги настанили в приемни семейства на 200 км едно от друго с мотив, че майката е изградила такава симбиоза с децата, че те се отчуждават от баща им и не желаят да ходят при него. Уланд остава без децата си за срок от една година и без възможността да се вижда с тях. Но като майка, тя се опитва да ги зърне, та макар и за малко. \"Застанах пред училището на дъщеря ми, седях в колата, исках да я видя. Някой от учителите забелязал, че съм там и дойде полиция. Дойдоха две полицейски коли и се получи много нелепо. Исках да я видя как изглежда, усмихва ли се добре ли е. Не ми дават никаква информация за нея от службата за закрила на детето. Аз съм загрижена как се чувстват децата. Андреас е при баща си сега, но никой не ми дава информация как е той\", разказва майката. Попитахме с моята адвокатка как са децата и те казаха: \"Те са добре\". Но се оказа, че информацията идва от бащата, а не, че социалните са видели лично децата. Според съда Цветелина като майка е допринесла за изграждането на негативния образ на бащата. Съгласно психологическия анализ децата трябвало да се дадат на бащата, за да се предотврати настройването срещу него от страна на майката. Срещите с майката щели да поставят в риск децата и те щели да се правят под надзор, когато майката получи възможност да ги вижда. Социалните служби щели да реагират, ако майката влияе отрицателно на децата. Тези твърдения на психолога не са подплатени с факти, отсече майката. От 1 януари 2019 г. тя ще може да се вижда с децата. Според адвоката й очевидно те мразят баща си, но след работа на социалните с тях, момчето се е съгласило да отиде при него, но не и момичето, което остава в приемно семейство. Аз сякаш е трябвало, според социалните служби, да взема децата, да ги сложа в колата като торба с картофи и да ги закарам при бащата. Но се съмнявам, че това е правилното, коментира Уланд. Но психолозите наистина смятат, че родителят е длъжен да накара детето и да го мотивира, че трябва да направи нещо, което то не желае, коментира адвокатът на Цветелина. На въпрос дали той смята, че майката е родител-отчуждител, той посочва, че от материалите по делото излиза така, но не и от разговорите с жената. Канила съм бащата на вечери, в последно време той отказва всякакъв контакт с мене, обяснява Цветелина. Психолозите и съдията са концентрирани в мене и казват, че той бил нормален баща, допълва тя. Сподели:", "date": "2018.07.13", "title": "НОВА ДРАМА С БЪЛГАРСКИ ДЕЦА В НОРВЕГИЯ! Ето как цирковата артистка Цветелина остана без сина и дъщеря си (СНИМКИ)"}
{"url": "http://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BF%D0%BE%D0%B4%D0%B0%D1%80%D0%B8-%D0%B4%D0%B2%D0%B5-%D0%BC%D0%BE%D1%89%D0%BD%D0%B8-%D0%B3%D0%B0%D1%83%D0%B1%D0%B8%D1%86%D0%B8-%D0%BD%D0%B0-%D0%B3%D1%80%D0%B0%D0%B4-%D1%80%D0%B0%D0%BA%D0%BE%D0%B2%D1%81%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news765375.html", "text": "Две оръдия подари Министерство на отбраната на град Раковски, съобщиха от пресцентъра на общината. Според местните медии лично за това е съдействал министърът на отбраната Красимир Каракачанов. По инициатива на кмета Павел Гуджеров военното ведомство е дарило безвъзмездно на Община Раковски две противотанкови оръдия МТ-12. Двете гаубици са с внушителни размери и тежат над 3 тона всяко. Оръдията ще допълват монументалните композиции на патриотичните паметници в Раковски и Шишманци. Сподели:", "date": "2018.07.13", "title": "Каракачанов подари две мощни гаубици на град Раковски (СНИМКИ)"}
{"url": "http://pik.bg/%D1%8E%D0%B1%D0%B8%D0%BB%D0%B5%D0%B9-%D1%81%D1%82%D0%BE%D0%BB%D0%B8%D1%87%D0%BD%D0%B0%D1%82%D0%B0-%D0%BF%D0%BE%D0%B6%D0%B0%D1%80%D0%BD%D0%B0-%D1%89%D0%B5-%D0%BE%D1%82%D0%B1%D0%B5%D0%BB%D0%B5%D0%B6%D0%B8-140-%D0%B3-%D0%BE%D1%82-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D1%81%D0%B8-news765373.html", "text": "Утре софийските огнеборци ще отбележат 140 години от създаването на пожарната служба в София. В рамките на тържеството ще бъде демонстрирана пожарна и специализирана техника. Демонстрацията ще се проведе на площад Княз Александър I Батенберг от 10 до 12 часа. Всички желаещи ще имат възможност да се запознаят с пожарникарското оборудване, както и с възможностите на пожарната техника. По време на демонстрацията е възможно използването на светлинни и звукови сигнали. Сподели:", "date": "2018.07.13", "title": "ЮБИЛЕЙ! Столичната пожарна ще отбележи 140 г. от създаването си"}
{"url": "http://pik.bg/%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D1%83%D0%BD%D0%B8%D0%B7%D0%B5%D0%BD-%D0%BE%D1%82-%D0%B6%D0%B5%D0%BD%D0%B0-%D0%B4%D1%83%D0%BC%D0%B8%D1%82%D0%B5-%D0%BD%D0%B0-%D0%B1%D0%B8%D0%B2%D1%88%D0%B0%D1%82%D0%B0-%D0%BC%D1%83-%D0%BB%D1%8E%D0%B1%D0%BE%D0%B2-%D0%BC%D0%B0%D1%80%D1%82%D0%B8%D0%BD%D0%B0-%D1%81%D0%B5-%D0%B7%D0%B0%D0%B1%D0%B8%D1%85%D0%B0-%D0%BA%D0%B0%D1%82%D0%BE-%D0%BE%D1%81%D1%82%D1%80%D0%B8-%D0%BF%D0%B8%D1%80%D0%BE-news765411.html", "text": "Навремето, Слави Трифонов даваше мило и драго за своята любима - танцьорката Мартина. То не бяха екскурзии из Монако, луксозен живот, екстри след екстри... С днешна дата обаче на бившата изгора на шоумена не й пука какво се случва с него. \"Не ми пука за Слави Трифонов! В смисъл желая му всичко най-добро, но не съм свързана от много време нито с него, нито с нещата, които правят в предаването. Останаха ми добрите приятелства и контакти в него\", заяви Мартина, цитирана от столичен ежедневник. Не е тайна, че бившата балерина вече има две деца от боксьора Коко Колев. Преди време двамата започнаха бизнес с козметика, като неотдавна получиха и награда за \"Козметика на годината\". \"Щастлива съм с успехите си в бизнеса и вече не съм нито танцьорка, нито масажист\", радва се Огнянова, която е завършила кинезитерапия в НСА. Колкото до \"Шоуто на Слави\", красавицата е категорична, че понякога й липсват емоциите, концертите, но като цяло животът й сега е доста по-смислен отпреди. \"Децата са най-важното в момента за мен. Имах нужда от промяната и много рядко посещавам столицата. А \"Шоуто на Слави\" гледам само когато няма какво друго да правя\", обяснява красивата Мартина. По времето, в което започва връзка със Слави, тя е била и гадже на вокала на \"Ку-ку бенд\" Борис Солтарийски. Къса с него и избира шефа си. Сподели:", "date": "2018.07.13", "title": "Слави Трифонов унизен от жена! Думите на бившата му любов Мартина се забиха като остри пирони в сърцето на Дългия"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D1%89%D0%B5-%D0%BE%D1%82%D0%BC%D0%B5%D0%BD%D0%B8-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE%D1%82%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%BF%D1%80%D0%B5%D0%B7-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-news765497.html", "text": "Турция ще отмени идната сряда извънредното положение, въведено след неуспешния опит за преврат през лятото 2016 г., което даде разширени правомощия на правителството за задържане на заподозрени, съобщи днес президентският говорител Ибрахим Калън, предаде АФП. „Сегашното извънредно положение свършва в нощта на 18 юли. Президентът не желае то да бъде удължено“, каза Калън пред репортери след първото заседание на новото правителство на президента Реджуп Ердоган, който в понеделник положи клетва за втори мандат, в който има увеличени правомощия. По време на извънредното положение, което бе удължавано 7 пъти сред неуспешния пуч срещу Ердоган бяха уволнени над 110 000 служители в публичния сектор а десетки хиляди други бяха временно отстранени. Това бе критикувано от Запада, но властите в Анкара обясниха, че това е необходимо, за да бъде изкоренен „вируса“, посят от ислямския проповедник Фетхуллах Гюлен в администрацията и другаде. Гюлен, който живее в САЩ, отрича обвиненията, че стои зад опита за преврат. Калън добави, че отмяната на извънредното положение няма да отслаби борбата на Турция срещу тероризма, която обаче ще продължи в съответствие със законите в тази сфера. То посочи, че при друга „извънредна заплаха извънредното положение може да бъде върнато“. Сподели:", "date": "2018.07.13", "title": "Турция ще отмени извънредното положение през следващата седмица"}
{"url": "http://pik.bg/%D0%BD%D0%B0-%D0%B4%D1%8A%D0%BD%D0%BE%D1%82%D0%BE-%D0%BC%D0%B5%D1%80%D1%86%D0%B5%D0%B4%D0%B5%D1%81-%D0%B8%D0%B7%D0%BB%D0%B5%D1%82%D1%8F-%D0%BE%D1%82-%D0%BF%D1%8A%D1%82%D1%8F-%D0%B8-%D1%86%D0%BE%D0%BF%D0%BD%D0%B0-%D0%B2-%D1%80%D0%B8%D0%B1%D0%B0%D1%80%D0%BD%D0%B8%D0%BA-%D0%BA%D1%80%D0%B0%D0%B9-%D1%81%D0%BC%D0%BE%D0%BB%D1%8F%D0%BD-%D0%B2%D0%B8%D0%B4%D0%B5%D0%BE-news765378.html", "text": "Двама младежи и девойка оцеляха по чудо след като излетяха с Мерцедес Е класа от пътя Смилян - Рудозем и се озоваха на дъното на рибарник. Компанията пътувала привечер в четвъртък към Рудозем, когато колата излетяла от пътя и паднала във водата. Тримата пътници обаче успели да се измъкнат от нея невредими и я оставили със светещи под вода фарове и пуснати чистачки в рибарника, пише в. \"Марица\". Очевидци разпространиха клип на Мерцедеса амфибия в социалните мрежи. Вечерта Мерцедесът е изваден от рибарника и е откаран в посока село Смолян, обясниха запознати със случая. \"За катастрофата не е подаден сигнал в полицията, затова предприемаме сами действия по административно производство за ПТП без пострадали. Колата е излетяла без видима причина от пътното платно, което навежда на мисълта, че причината е превишена скорост, а това че не е подаден сигнал предполага, че шофьора може да употребил алкохол. Няма пострадали\", каза шефът на ОД на МВР - Смолян Николай Димов. Сподели:", "date": "2018.07.13", "title": "НА ДЪНОТО! Мерцедес излетя от пътя и цопна в рибарник край Смолян (ВИДЕО)"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-128-%D0%B4%D1%83%D1%88%D0%B8-%D1%81%D0%B0-%D1%83%D0%B1%D0%B8%D1%82%D0%B8-%D0%BF%D1%80%D0%B8-%D0%B0%D1%82%D0%B5%D0%BD%D1%82%D0%B0%D1%82-%D0%BD%D0%B0-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%B5%D0%BD-%D0%BC%D0%B8%D1%82%D0%B8%D0%BD%D0%B3-%D0%B2-%D0%BF%D0%B0%D0%BA%D0%B8%D1%81%D1%82%D0%B0%D0%BD-news765502.html", "text": "Атентатор-самоубиец задейства взривното устройство близо до мястото на провеждане на предизборен митинг за парламентарните избори, насрочени на 25 юли. Отговорност за атентата пое \"Ислямска държава\", пише \"Новини.бг\". Броят на жертвите при днешния самоубийствен атентат в пакистанския град Мастунг достигна 128, предаде Франс прес, като се позовава на местните власти. По-рано се съобщаваше за най-малко 70 убити, сред които и кандидат за депутат в пакистанския парламент. Сподели:", "date": "2018.07.13", "title": "Най-малко 128 души са убити при атентат на предизборен митинг в Пакистан"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D1%83%D1%87%D0%B5%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%B0%D0%BA%D0%B2%D0%BE-%D0%B5-%D0%B1%D0%B8%D0%BB%D0%BE-%D0%BF%D0%BE%D1%81%D0%BB%D0%B5%D0%B4%D0%BD%D0%BE%D1%82%D0%BE-%D1%8F%D0%B4%D0%B5%D0%BD%D0%B5-%D0%BD%D0%B0-%D0%BB%D0%B5%D0%B4%D0%B5%D0%BD%D0%B8%D1%8F-%D1%87%D0%BE%D0%B2%D0%B5%D0%BA-%D0%B9%D0%BE%D1%86%D0%B8-%D0%BF%D1%80%D0%B5%D0%B4%D0%B8-5300-%D0%B3%D0%BE%D0%B4-news765364.html", "text": "Учени разкриха какво е било последното ядене на ловеца, замръзнал в Алпите преди 5300 години , предадоха световните информационни агенции. Тя се е състояла предимно от мазнини - 50 процента , месо от дива коза, сърна и цели зърна лимец. В стомаха на Йоци има също следи от папрат и спори. Възможно е той да е ял папрат по грешка или като лекарство за паразитите, открити преди в червата му. Мумията на Йоци е изследвана много детайлно, но не и стомахът, защото той сякаш липсваше. Оказа се, че при мумифицирането се е изместил много нагоре, обясниха учените от института в Болцано . Мазната храна е съвсем логичен избор на голямата височина, на която Йоци е живял и е открито тялото му, каза ръководителят на изследването микробиологът Франк Майкснер. Мумията на Йоци беше намерена през 1991 година в алпийски ледник. Тя дава много информация, защото е забележително запазена. Специалистите мислят, че той е бил ловец или воин, защото е носел лък, стрели и брадва. Убит е около 3250 г. пр. н. е. Сподели:", "date": "2018.07.13", "title": "СЕНЗАЦИЯ! Учени разкриха какво е било последното ядене на ледения човек Йоци преди 5300 години"}
{"url": "http://pik.bg/%D0%B1%D1%83%D1%80%D0%B3%D0%B0%D0%B7%D0%BB%D0%B8%D0%B9%D0%BA%D0%B0-%D1%81%D0%B2%D0%B8-%D0%B2%D0%B0%D0%BB%D1%83%D1%82%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%BA%D0%B8-%D1%82%D1%83%D1%80%D0%B8%D1%81%D1%82-news765380.html", "text": "В резултат на бързите полицейски действия е установена и задържана извършителката на деянието – това е 25 годишната З.С. от Бургас, която направила пълни самопризнания. По случая е образувано бързо полицейско производство. На 12.07.т.г. около 14.20 ч. в Районно управление - Созопол е получено съобщение от 42 годишен руски гражданин за това, че от хотелската му стая, разположена в местността \"Буджака\", е извършена кражба на сумата от 500 евро и 100 долара. Сподели:", "date": "2018.07.13", "title": "Бургазлийка сви валутата на руски турист"}
{"url": "http://pik.bg/%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%BD%D0%B0-%D1%81%D0%B0%D1%89-%D0%BF%D1%80%D0%B8%D0%B7%D0%BE%D0%B2%D0%B0-%D1%82%D1%80%D1%8A%D0%BC%D0%BF-%D0%B4%D0%B0-%D0%BE%D1%82%D0%BC%D0%B5%D0%BD%D0%B8-%D1%81%D1%80%D0%B5%D1%89%D0%B0%D1%82%D0%B0-%D1%81%D0%B8-%D1%81-%D0%BF%D1%83%D1%82%D0%B8%D0%BD-news765503.html", "text": "ABC News, цитирана от \"Фокус\". Най-високопоставеният представител на опозиционната Демократическа партия в Сената на САЩ Чък Шумър призова президента на страната Доналд Тръмп да отмени предстоящата си среща със своя руски колега Владимир Путин, след като днес бяха повдигнати обвинения срещу 12 служителя от руското разузнаване, че са проникнали в кореспонденцията на демократите по време на президентските избори през 2016 година, предава Според разузнавателните агенции на САЩ намесата е целяла помощ за предизборната кампания на Тръмп в ущърб на неговия опонент от Демократическата партия Хилари Клинтън. Шумър заяви, че повдигнатите обвинения са „по-нататъшно доказателство за това, което всички разбират освен президента: Путин е противник, който се е намесил в изборите, за да помогне на Тръмп да спечели“. Сенаторът допълни, че Тръмп трябва да отмени планираната си в понеделник среща с Путин в Хелзинки, докато Русия не докаже, че повече няма да се меси в избори в други страни. Сподели:", "date": "2018.07.13", "title": "Демократическата партия на САЩ призова Тръмп да отмени срещата си с Путин"}
{"url": "http://pik.bg/%D1%82%D0%BB%D1%8A%D1%81%D1%82%D0%B0-%D0%B1%D1%80%D0%BE%D0%BD%D1%8F-%D0%B4%D0%B0%D1%80%D0%B0-%D0%BC%D1%8F%D1%82%D0%B0-%D0%B4%D1%83%D0%BF%D0%B5-%D0%BA%D0%B0%D1%82%D0%BE-%D0%BD%D0%B0-%D0%B4%D0%B6%D0%B5%D0%B9-%D0%BB%D0%BE-%D0%B4%D0%BE-%D1%87%D1%83%D0%B6%D0%B4%D0%B8-%D0%BC%D1%8A%D0%B6%D0%B5-%D1%82%D0%B8%D0%B9%D0%BD-%D1%81%D0%B5%D0%BD%D0%B7%D0%B0%D1%86%D0%B8%D1%8F%D1%82%D0%B0-%D1%81-%D1%8F%D0%BA-%D1%86%D0%B5%D0%BB%D1%83%D0%BB%D0%B8%D1%82-%D1%81%D0%BD%D0%B8-news765415.html", "text": "Тийнсензацията Дара от няколко дни отмаря на родното Черноморие в компанията на различни мъже, като сред тях не се забелязва гаджето й Папи Ханс. Шантавата певица се заиграва с друг, като действията й бяха запечатани в снимки. Дара се навърта около заведение в Лозенец, на което колегата й от \"Вирджиния рекърдс\" Венци Венц е управител това лято. Всеки ден от седмицата има различно парти, а музикантите се забавляват на макс. На част от фотосите, които фотографът Владо Василев Vladoff е направил, се вижда, че Дара не пропуска момент, в който да позира и да пъчи голямото си дупе пред обектива му. Тялото на младата певица е доста наедряло напоследък и съвсем не е толкова стегнато, колкото го виждаме на добре обработените й снимки в социалните мрежи. Снимките под статията не са редактирани и показват неприветливата реалност, а тийн идолката отказва да ги качи в личните си профили в Интернет, разкрива \"Хотарена\". По дупето и бедрата на Дара се забелязва и целулит, който тя не желае да натриса в полезрението на феновете си. Но не това е най-страшното. Момче, много наподобяващо визуално на любимия й Папи Ханс, непрекъснато търси повод да е до нея на морето. Той я носи на ръце във водата, като и на сушата не я оставя на мира. Все още не се е разнесъл слухът, че може би брюнетката и писателят Константин Трендафилов са се разделили, но снимките подсказват, че нещата между тях не са много стабилни. Има и друг вариант - двойката да е широкоскроена и да не изпитва ревност, когато някой от членовете й демонстрира близост с някой друг от срещуположния пол. Сподели:", "date": "2018.07.13", "title": "ТЛЪСТА БРОНЯ! Дара мята дупе като на Джей Ло до чужди мъже! Тийн сензацията с як целулит (СНИМКИ)"}
{"url": "http://pik.bg/%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D0%BE%D1%82-%D0%BF%D1%80%D0%B0%D0%B2%D0%B5%D1%86-%D0%B4%D0%BD%D0%B5%D1%81-%D0%BD%D0%B5-%D0%B5-%D0%BC%D0%BE%D0%B4%D0%B5%D1%80%D0%BD%D0%BE-%D0%B4%D0%B0-%D1%81%D0%B5-%D0%BF%D1%80%D0%B0%D0%B2%D0%B8-%D0%BA%D1%83%D0%BB%D1%82%D1%83%D1%80%D0%B0-news765355.html", "text": "\"Живеем във времена, в които не е модерно да се говори, да се прави култура\", заяви вицепрезидентът Илияна Йотова при откриването на XIV Международен музикален фестивал \"Моцартови празници\" в град Правец, съобщиха от прессекретариата на президента. Тазгодишното издание в родния град на Тодор Живков е в памет на световноизвестната българска оперна певица Христина Ангелакова, която беше артистичен директор на фестивала. \"Моцартовите празници\" превръщат града не само в национална, но и международна арена за изкуство, култура, музика, шедьоври. Вицепрезидентът е поздравила организаторите и жителите на Правец, че пазят традицията на фестивала. \"Културни събития като \"Моцартовите празници\" са един от начините да привличаме младите хора да се върнат обратно в България\", е посочила Илияна Йотова. \"Тези 4 дни показват не само музиката, те правят нещо изключително важно - оттук тръгват много млади таланти на България. Какво иска младият човек - да му подадеш ръка, да му вдъхнеш кураж, да му вдъхнеш толкова необходимата доза самочувствие така, че да повярва в себе си\", е изтъкнала вицепрезидентът. \"Христина Ангелакова имаше планове за още един човешки живот. Всяко нещо, до което се докоснеше, ставаше красиво и завладяващо\", е заявила Илияна Йотова. Преди това вицепрезидентът е разговаряла с кмета на Община Правец Румен Гунински, който й е връчил почетния плакет на общината. Сподели:", "date": "2018.07.13", "title": "Илияна Йотова от Правец: Днес не е модерно да се прави култура"}
{"url": "http://pik.bg/%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%B2%D1%8A%D0%B2%D0%B5%D0%B6%D0%B4%D0%B0%D1%82-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B0%D1%82%D0%B0-%D0%B2%D0%B8%D0%BD%D0%B5%D1%82%D0%BA%D0%B0-%D0%BE%D1%82-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-news765360.html", "text": "Електронната винетка ще бъде въведена от началото на следващата година, съобщи в кулоарите на парламента регионалният министър Николай Нанков. Тази година ще е последната, в която ще имаме хартиени стикери. \"Новата винетка – като цена, както и на тол таксите – тарифирането, до края на юли месец ще имаме вече първоначалните предложения от колегите от Световна банка, които извършват този анализ, да го наречем, и тарифирането на отделните видове услуги. Със сигурност седмичната винетка ще бъде по-евтина, това е целта\", каза Нанков, цитиран от БНР. Променените са в унисон с внесените от ГЕРБ законодателни промени в Закона за пътищата, който предвижда бързото въвеждане на тол системата. На база на законопроекта ще бъде създадена необходимата администрация в рамките на Агенция \"Пътна инфраструктура\". В министерството продължава обсъждането за въвеждане на уикенд винетка. Сподели:", "date": "2018.07.13", "title": "ОКОНЧАТЕЛНО! Въвеждат електронната винетка от следващата година"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8-%D1%82%D0%B0%D0%BD%D0%BA-%D0%BF%D1%80%D0%B5%D1%81%D0%B5%D1%87%D0%B5-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%B9%D0%BE%D1%80%D0%B4%D0%B0%D0%BD%D0%B8%D1%8F-news765357.html", "text": "Навлизането на бойната машина, което стана миналата седмица, беше одобрено с документ, подписан от премиера в Тел Авив Бенямин Нетаняху и военният министър на близкоизточната държава Авигдор Либерман. Танкът е подарък от Израел за съседното кралство и ще бъде експонат в музей, посветен на историята на сухопътната военна техника, създаден по инициатива на йорданския монарх Абдула II през 2007 г., предаде нюзру. \"Меркава\" (на иврит \"Колесница\") е най-масово произвежданият танк в Израел. Първата машина е слязла от конвейера през 1979 г. Оттогава към днешна дата \"Меркава\" е била модифицирана четири пъти. Израелски танк \"Меркава\" пресече границата на еврейската държава и Йордания. Сподели:", "date": "2018.07.13", "title": "Израелски танк пресече границата с Йордания"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B5%D1%82%D0%BE-%D0%BA%D0%B0%D0%BA-%D1%89%D0%B5-%D1%81%D0%B5-%D0%BA%D0%B0%D0%B7%D0%B2%D0%B0-%D0%B2%D1%82%D0%BE%D1%80%D0%B8%D1%8F%D1%82-%D0%B2%D0%BD%D1%83%D0%BA-%D0%BD%D0%B0-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-news765482.html", "text": "Як Ивановден се заформя в премиерската фамилия. Второто внуче на Бойко Борисов ще носи най-популярното и обичано мъжко име в България - Иван, съобщи Канал 3. Твърде вероятно е дъщеря му Венета да е кръстила бебето на съпруга си, тъй като зетят на Борисов също се казва Иван. Както първо ПИК съобщи, бебето се роди днес, докато премиерът се отчиташе за отминалото европредседателство в Народното събрание. Борисов беше още в парламента, когато му съобщиха радостната вест. А от ГЕРБ веднага побързаха да се отчетат пред парламентарните медии с бонбони за здравето на второто премиерско внуче. Майка му Венета отново избра Майчин дом да е болницата, където да изплаче второто й момченце. Първото е кръстено на дядо си Бойко и се роди през януари 2016 г. В социалната мрежа веднага заваляха честитки и пожелания за здраве на новия член на премиерското семейство. Сподели:", "date": "2018.07.13", "title": "ГОРЕЩО! Ето как ще се казва вторият внук на Бойко Борисов"}
{"url": "http://pik.bg/%D1%81%D0%B0%D0%BD%D0%BA%D1%86%D0%B8%D0%B8-%D1%81%D0%B0%D1%89-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%BE%D1%82-%D0%BE%D0%BE%D0%BD-%D0%B4%D0%B0-%D1%81%D0%BF%D1%80%D0%B5-%D0%BF%D0%B5%D1%82%D1%80%D0%BE%D0%BB%D0%BD%D0%B8%D1%82%D0%B5-%D0%B4%D0%BE%D1%81%D1%82%D0%B0%D0%B2%D0%BA%D0%B8-%D0%B7%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news765292.html", "text": "САЩ поискаха от ООН да спре петролните доставки за Северна Корея. Вашингтон внесе в Съвета за сигурност на ООН документ, изготвен от американските разузнавателни служби, в който се посочва, че са засекли незаконно прехвърляне на петрол между кораби в открито море. Съединените щати заявиха, че Северна Корея вече е надхвърлила годишния си лимит за внос на петрол и поискаха от ООН да нареди незабавно спиране на всички доставки в страната, съобщава БНР. Вашингтон демонстрира своята решимост да продължи натиска спрямо Северна Корея като използва съществуващите икономически санкции, за да я накара да се откаже от ядрените си оръжия. САЩ обвиниха страната, че нарушава санкциите на ООН за ограничение на вноса на преработен петрол чрез незаконно прехвърляне на петрол между кораби в открито море. В документ, внесен от Вашингтон в Съвета за сигурност на ООН, изготвен от американските разузнавателни служби, се твърди, че това се е случило поне 89 пъти през първите пет месеца на годината. Според данните в доклада, цитиран от американските медии, дори ако танкерите са носили само една трета от пълния си товар, Северна Корея вече е надхвърлила годишната си квота от 500 000 барела. В писмо, придружаващо доклада, Вашингтон иска от Комитета по санкциите да уведоми всяка страна в Организацията на обединените нации, че Северна Корея е извършила нарушение. Отправя се също искане към комисията да призове за \"засилена бдителност\" срещу опитите за заобикаляне на санкциите чрез прехвърляне на петрол от кораб на кораб - нещо, което е било запечатано на снимки, направени от разузнавателните служби на САЩ и Япония. Сподели:", "date": "2018.07.13", "title": "САНКЦИИ! САЩ поискаха от ООН да спре петролните доставки за Северна Корея"}
{"url": "http://pik.bg/%D0%B6%D0%B0%D0%BD%D0%B4%D0%B0%D1%80%D0%BC%D0%B5%D1%80%D0%B8%D1%8F-%D0%B8-%D0%BF%D0%BE%D0%BB%D0%B8%D1%86%D0%B8%D1%8F-%D0%BE%D0%BA%D1%83%D0%BF%D0%B8%D1%80%D0%B0%D1%85%D0%B0-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB%D1%81%D0%BA%D0%BE-news765399.html", "text": "Жандармерия и полиция окупираха Кюстендилско за часове. На изходите и входовете на областния град имаше по няколко екипа от жандармерията и униформени полицаи, които спираха автомобили и проверяваха адреси. „Това е съвсем нормална  операция с цел превенция на битовата престъпност. Твърде рано е, за да дадем някакви обобщени резултати“, обяви пред \"Монитор\" директорът на ОДМВР – Кюстендил Елиан Стамболийски. По думите на кюстендилци засилено полицейско присъствие имало и в ромския квартал „Изток“. „Да не е избягал някой затворник или нещо друго да не е станало? Толкова полицаи на куп не сме виждали. Спират всичко наред, правят проверки. Ако е наистина само с цел превенция, бих ги поздравил“, коментира 39-годишен кюстендилец. По думите на дупничани пък още в 8 часа сутринта в петък 4 автомобила на жандармерията са пристигнали пред полицейското управление в града. „Пред очите ми докарваха различни хора за разпити. Не знаем какво се случва. Най-вероятно работят по разкриването на кражби“, коментираха още дупничани. Сподели:", "date": "2018.07.13", "title": "Жандармерия и полиция окупираха Кюстендилско"}
{"url": "http://pik.bg/%D1%82%D0%B5%D1%81%D1%82%D0%B2%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%B7%D0%B0-%D1%85%D0%B5%D0%BF%D0%B0%D1%82%D0%B8%D1%82-%D0%B2-%D1%81-%D0%B8-%D1%85%D0%B8%D0%B2-%D0%B2-%D0%BA%D0%B0%D0%BF%D0%B0%D0%BD%D0%B0-news765400.html", "text": "От понеделник (16 юли 2018 г.) до петък (20 юли 2018 г.) в галерията „PLOVEDIV” (ул. Куртевич 3 в „Капана“) между 12.00 и 20.00 часа всеки, който се интересува от своето здраве, може да си направи безплатни тестове за хепатит В и С и ХИВ. За целите на изследванията се взима една капка кръв от пръста, а резултатите са готови след 5 минути. Инициативата за тестването е на галерията „PLOVEDIV” и CheckPoint София – Център за сексуално здраве. Тя е насочена към всички млади хора, както и към хората над 50 години, които е възможно да са носители на вируса на хепатит В и С и да не знаят за това. Организаторите насърчават мъжете, които правят секс с мъже, да си направят тестове. За да се направят изследванията не е нужно записване предварително на час, всеки желаещ трябва да дойде на място, пише \"Марица\". Изследването е напълно анонимно, а резултатът се пази в конфиденциалност. В рамките на петте дни консултант на центъра по ХИВ и хепатит ще предоставя консултации на всеки желаещ. Сподели:", "date": "2018.07.13", "title": "Тестват безплатно за хепатит В, С и ХИВ в Капана"}
{"url": "http://pik.bg/%D1%89%D0%BE-%D0%B7%D0%B0-%D0%B3%D1%80%D0%BE%D0%B7%D0%BE%D1%82%D0%B8%D1%8F-%D0%B5-%D0%B1%D1%80%D0%BE%D0%BD%D0%B7%D0%BE%D0%B2%D0%B0%D1%82%D0%B0-%D0%BA%D1%8A%D1%89%D0%B0-%D0%BD%D0%B0-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D0%BC%D0%B0%D0%B2%D0%B7%D0%BE%D0%BB%D0%B5%D1%8F-news765512.html", "text": "Кой ни натресе металното скеле в центъра на София на някой си скулптор Деянофф Минах онзи ден покрай бившия мавзолей в центъра на София и какво да видя? Едни грозни железарии се извисяват срещу Националната художествена галерия. Това било Бронзовата къща, дето трябваше да е готова за европредседателството. Та тая къща си е чисто и просто едно метално скеле, което ще грози пейзажа занапред. Кой знае колко пари са хвърлени за него. И ми обясняват, видите ли, че това било произведение на изкуството от някой си българо-австрийски скулптор Пламен Деянофф. Който явно се прави на Кристо 2. Ама на Кристо поне работите му са красиви. Бронзовата къща била симбиоза на минало, настояще и бъдеще – къде го видяхте това бе, господа критици и специалисти? Аз виждам едно кухо и неестетично скеле, не „модерна мащабна скулптура”, а сглобяема метална клетка. Не му върви явно на това място, където се издигаше мавзолеят. Кой одобри проекта на Деянофф (сигурно се изписва така, за да е по-конвертируем) и защо той не бе подложен на обществено обсъждане. Явил ли се е въпросният Деянофф на конкурс? Харесва ли ви на вас това творение, господа от общината? Ей, от снобария и псевдоевропейщина сме готови да си затрием хубавата столица. Сподели:", "date": "2018.07.13", "title": "Що за грозотия е Бронзовата къща на мястото на мавзолея"}
{"url": "http://pik.bg/%D1%82%D0%B5%D0%B7%D0%B8-5-%D0%BA%D0%B0%D1%80%D0%B0%D0%BD%D0%B8%D1%86%D0%B8-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B0%D1%82-%D0%B2%D1%8A%D0%B2-%D0%B2%D1%81%D1%8F%D0%BA%D0%B0-%D0%B2%D1%80%D1%8A%D0%B7%D0%BA%D0%B0-news765181.html", "text": "Колкото и да сте влюбени, всяка двойка се сблъсква с определени скандали и това е съвсем нормално. За това специалисти предложиха на вниманието на аудиторията най-честите проблеми, които стават повод за скандал в една връзка. На първо място е лошият навик да прехвърляш вината върху другия. Тези спорове са съвсем нормални и възникват когато този, който е виновен не иска да признае грешката си. На второ място е пиенето, с което по-често прекаляват мъжете. Единственото нещо по-лошо от мъж, който пие е жена, която му брои колко е изпил. \"Въпросът \"Колко изпи\"определено е чудесен повод за начало на спор, но специалистите препоръчват на мъжете да отговорят това, което жената иска да чуе. Силният пол пък се оплаква от прекомерните разходи, които половинките им правят за шопинг. За мъжете просто е необяснимо как жените могат да похарчат космически суми за дрехи и обувки. На четвърто място се нареждат непознатите гласове или номера в телефона на партньора. Мобилният е идеално средство за убиване на скуката, когато сте на отегчително събрание или няма какво да правите вечер, но то е идеално средство за започване на спор. Мъж, който вместо да ухажва и да иска секс говори по телефона, може да разгневи всяка жена. \"Кой е той/тя?\" издава несигурност в отношенията. Само защото понякога се срещате и чувате с хора, които партньорът не познава, не означава, че трябва да преминавате в графата неверници. Сподели:", "date": "2018.07.13", "title": "Тези 5 караници присъстват във всяка връзка"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%82%D1%8A%D1%80%D1%81%D1%8F%D1%82-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D0%B0-%D0%BD%D0%B0-%D0%BA%D0%BD%D0%B8%D0%B3%D0%B0-%D0%B2-%D0%BA%D0%BE%D1%8F%D1%82%D0%BE-%D1%81%D0%B0-%D0%BE%D1%82%D0%BA%D1%80%D0%B8%D1%82%D0%B8-%D0%BC%D0%BD%D0%BE%D0%B3%D0%BE-%D0%BF%D0%B0%D1%80%D0%B8-news765363.html", "text": "Книга с голяма сума пари между страниците ѝ е предадена от мъж в Първо районно управление на полицията в Пловдив . Пред служителите той обяснил, че находката била открита от три деца на 2 юли в кутия за книги в парк “Белите брези”. Към момента средствата са на съхранение в сградата на Първо РУ на бул. “Никола Вапцаров” 91 в Пловдив. Собственикът може да се обади на тел. 032/932 001 или в най-близкото полицейско управление. В края на юни в автобус на градския транспорт в София мъж е открил изгубени над 1000 лева , които предаде, за да бъдат върнати на собственика. Сподели:", "date": "2018.07.13", "title": "КУРИОЗ В ПЛОВДИВ! Търсят собственика на книга, в която са открити много пари"}
{"url": "http://pik.bg/%D0%BF%D1%80%D0%BE%D1%81%D0%B2%D0%B5%D1%82%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D1%82%D0%BA%D1%80%D0%BE%D0%B8-%D1%82%D1%80%D0%B8-%D0%BF%D1%80%D0%B8%D1%87%D0%B8%D0%BD%D0%B8-%D0%B4%D0%B5%D1%86%D0%B0%D1%82%D0%B0-%D0%B4%D0%B0-%D0%BD%D0%B5-%D0%BF%D0%BE%D1%81%D0%B5%D1%89%D0%B0%D0%B2%D0%B0%D1%82-%D1%83%D1%87%D0%B8%D0%BB%D0%B8%D1%89%D0%B5-news765403.html", "text": "Заминаването за чужбина и епизодичната миграция на част от децата, липсата на отношение към образованието от страна на възрастните и липсата на достатъчно средства в семействата са трите основни причини малчуганите да не посещават училище. Това сочи анализ на работата по Механизма за обхващане и задържане, обясни образователният министър Красимир Вълчев по време на национален форум, който бе открит в курорта Старозагорски минерални бани. \"Съвместната работа на институциите по Механизма за обхващане и задържане на всички деца и ученици от предучилищна и училищна възраст има ефект, но сме далеч от желания резултат\", коментира той. Министър Вълчев подчерта още, че е много важна работата по съставяне на екипите и определяне районите на обхват, предава още \"Монитор\". Идеята е териториална отговорност на общините да се разпредели между училищата. Обхватът на децата да бъде един от показателите за оценка на училището. Районите трябва да включват адресите, които са най-близо до детската градина и училището. Добре е те да се уеднаквят с тези за приема. Той съобщи,че на 18 юли в София ще се проведе специална среща с участието на премиера Бойко Борисов. Тя ще е посветена на проблемите около задържане и по-цялостния обхват на децата в училище ще се проведе и ще бъдат съвместно с дирекциите \"Социално подпомагане\" и дирекциите на МВР. Сподели:", "date": "2018.07.13", "title": "Просветният министър открои три причини децата да не посещават училище"}
{"url": "http://pik.bg/%D1%81%D0%B0%D1%89-%D0%BE%D0%B1%D0%B2%D0%B8%D0%BD%D0%B8%D1%85%D0%B0-12-%D1%80%D1%83%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%87%D0%B8-%D0%B2-%D1%85%D0%B0%D0%BA%D0%B5%D1%80%D1%81%D1%82%D0%B2%D0%BE-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%BF%D1%80%D0%B5-news765484.html", "text": "Обвиненията бяха обявени от заместник-министъра на правосъдието Род Розенстейн като част от разследването на специалния прокурор Робърт Мълър за евентуална координация между предизборната кампания на американския президент Доналд Тръмп и Русия. Руснаците са обвинени, че са извършили хакерски действия срещу компютърните мрежи на Демократическата партия и кандидата на демократите за президент на САЩ Хилари Клинтън през 2016 г. Американските власти повдигнаха обвинения срещу 12 служители на руското военно разузнаване заради хакерски действия по време на президентските избори в САЩ през 2016 г., предадоха световните агенции, като се позоваха на американското министерство на правосъдието. Сподели:", "date": "2018.07.13", "title": "САЩ обвиниха 12 руски военни разузнавачи в хакерство по време на президентските избори през 2016 г."}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B0%D0%B4-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BE%D0%B1%D0%BD%D0%BE%D0%B2%D0%B5%D0%BD%D0%B0%D1%81%D0%BD%D0%B8%D0%BC%D0%BA%D0%B8-news765480.html", "text": "Пореден ден, поредни катастрофи на магистрала \"Тракия\"! Движението по аутобана е на практика Инцидентите са два и са станали в района Ограничено е движението в активната и изпреварващата лента, съобщават от Пътната агенция. Движението се осъществява само в аварийната лента. Колите се пропускат една по една, което допълнително изнервя пътуващите към Пловдив и морето в днешния петък 13-и. блокирано, съобщават хванати в капана на жестокото задръстване пътуващи. на 103-ия и 105-ия километър от София, в посока Бургас. Сподели:", "date": "2018.07.13", "title": "ИЗВЪНРЕДНО В ПИК! Ад на \"Тракия\" край Пловдив! Катастрофи блокираха движението (ОБНОВЕНА/СНИМКИ)"}
{"url": "http://pik.bg/%D1%81%D1%82%D0%BE%D0%B9%D0%BA%D0%B0-%D0%BF%D0%B8%D0%BF%D0%B8%D1%80%D1%83%D0%B4%D0%B0%D1%82%D0%B0-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%80%D0%B5%D1%89%D1%83-%D0%B4%D0%B5%D1%82%D1%81%D0%BA%D0%B0-%D0%B3%D1%80%D0%B0%D0%B4%D0%B8%D0%BD%D0%B0-news765323.html", "text": "Актрисата Стойка Стефанова, по-позната като Пипирудата от първия сезон на \"Биг Брадър\", изрази острото си възмущение от условията в детската ясла, в която растяла дъщеря й Андреа. Припомняме, че тя роди в началото на октомври 2015 г. и явно е доста фиксирана в отрочето си, което чакала дълги години. Брюнетката твърди, че в детската ясла на малката царяло насилие и агресия. Когато повдигнала въпроса пред учителките, била тотално игнорирана и недопускана в сградата. Стойко Пипирудата нашумя в първото издание на риалити формата \"Биг Брадър\", който спечели Здравко от Приморско, пише \"Хотнюз\". Сподели:", "date": "2018.07.13", "title": "Стойка Пипирудата изригна срещу детска градина"}
{"url": "http://pik.bg/%D0%BA%D0%BE%D0%BA%D0%B0%D0%BB%D0%B0-%D1%81-%D0%BE%D1%81%D1%82%D1%80%D0%B8-%D0%B4%D1%83%D0%BC%D0%B8-%D0%B7%D0%B0-%D1%80%D0%BE%D1%81%D0%B8-news765324.html", "text": "Бившият футболист и треньор на Левски Емил Велев - Кокала коментира поражението на \"сините\" от Вадуц в Лихтенщайн с 0:1. Предстои реванш на \"Герена\", като от Левски ще търсят задължителен домакински успех и класиране към втория предварителен кръг на Лига Европа. Кокала говори пред роден ежедневник. Ето тежки акценти от изказването на Велев. \"Напускането на Прохазка, Панайотов и Вутов беше грешка. Няма никакъв синхрон и сработеност в този състав\". \"Единственият, който игра прилично, беше Горанов\". \"За мен основната причина е в треньора. Толкова дълго време да не можеш да сглобиш отбор, който да играе добър футбол. Малко ми е странно\". \"Никой не мисли, че Делио Роси може да бъде сменен. Каквото можеше да се ос*ре, се ос*а и пак този треньор си остава. Не вярвам да има по-радикални промени дори при отпадане от Вадуц\". Сподели:", "date": "2018.07.13", "title": "Кокала с остри думи за Роси"}
{"url": "http://pik.bg/%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F-%D0%B2-%D1%82%D0%B0%D0%B9%D0%BB%D0%B0%D0%BD%D0%B4-%D0%B1%D0%B8%D0%B2%D1%88-%D0%BC%D0%BE%D1%80%D1%81%D0%BA%D0%B8-%D1%82%D1%8E%D0%BB%D0%B5%D0%BD-%D1%89%D0%B5-%D0%BF%D0%BE%D0%BB%D1%83%D1%87%D0%B8-100-000-%D0%B5%D0%B2%D1%80%D0%BE-%D1%81%D0%BD%D0%B8%D0%BC%D0%BA%D0%B8-news765327.html", "text": "Малките футболисти са изкарали 10 дни в пещерата без никаква храна и вода, в студ и тъмнина.Това е разказало на родителите си едно от децата при разговор през стъклото на болничната стая. Според някои съобщения в медиите, след края на спасителната операция, децата са оцелели, защото носили в себе си храна и снакс, за да отпразнуват рождения ден на едно от момчетата. 11-годишният Чанин, който е най-малкият член на отбора разказал, че момчетата са влезли само за 1 час в пещерата след тренировката на 23 юни, когато силна буря и силен дъжд наводнява бързо входа на Tham Luang. Те са принудени да побегнат навътре, за да се спасят от нахлуващата вода. След третия ден без храна в пещерата моят син се разплакал, защото се е почувствал много гладен, разказва неговата майка 33-годишната Айкан. Чинан и обяснил, че децата са пили стичащата се по скалите вода. Вътре е било много студено и децата са се топлили едно в друго. Треньорът им е казал да медитират, за да забравят за глада и страха и да съхранят енергията си. Бащата на друго момче от отбора също е успял да размени няколко думи със сина си през стъклото на болничната стая. 13-годишният му син Дуангтеп му е разказал, че треньорът използвал фенерче, за да открие капеща от тавана на пещерата вода. Междувременно от болницата съобщиха, че кръвните проби на първите 4 деца, които бяха евакуирани от пещерата не показват наличие на инфекции или други заболявания. Изследванията на останалите момчета ще бъдат готови през следващите дни. Децата остават под наблюдение до пълното им възстановяване. Те са все още твърде изтощени и съществува риск от потенциални инфекции, ако напуснат болницата преждевременно, смятат лекарите. В добро състояние са и 4-та водолази от Navy Seal, които останаха с момчетата от момента на откриването им до напускането на пещерата. От ръководството на международното летище Суварнабуми съобщиха, че отпускат 4 милиона бата (около 100 000 евро) на семейството на загиналия бивш морски тюлен Саман Кунан, който се е включил като доброволец в акцията. Сержант-майор Кунан е офицер от охраната на летището през последните 12 години. Утре е неговото погребение.Това написа в профила си във Фейсбук българският журналист Панчо Благоев, който живее в Тайланд. Сподели:", "date": "2018.07.13", "title": "Семейството на загиналия в Тайланд бивш морски тюлен ще получи 100 000 евро (СНИМКИ)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%B0-%D1%82%D0%B0%D0%B9%D0%BD%D0%B0-%D0%BC%D0%B8%D1%81%D0%B8%D1%8F-%D0%BC%D1%83-%D0%BF%D0%BE%D0%BF%D1%80%D0%B5%D1%87%D0%B8-%D0%B4%D0%B0-%D0%BE%D1%82%D0%B8%D0%B4%D0%B5-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%B5%D0%BD-%D0%BA-news765396.html", "text": "Тайна мисия попречила на вицепремиера Валери Симеонов да отиде на парламентарен контрол днес, разкри пред ПИК той. \"Загадка. На тайна мисия съм, която ще стане скоро явна\", каза той пред наш репортер. Симеонов не присъства на парламентарния контрол днес по време, на който Министерски съвет, начело с премиера Бойко Борисов се отчитаха за европредседателството пред депутатите. Оказа се, че никой не знае къде е вицепремиерът. БСП недоволстваше от отсъствието му. Депутатите от ГЕРБ път се питаха къде е Симеонов. \"Правя служебно разследване кой лобира за спасяването на Домусчиеви и какви пари е взел\", разкри ексклузивно пред нашата медия Валери Симеонов. Припомняме, че както ПИК съобщи още вчера, вицепремиерът коментира казуса \"Домусчиеви\" и странности около него. \"Арбитражният съд окончателно охлади мераците на БМФ на братя Домусчиеви, вече няма връщане. Няма да им се промени приватизационният договор. Битката не е окончателно спечелена. Оказва се, че в понеделник на 9 юли, същият ден са внесени две предложения от народен представител от \"Обединени патриоти\" това да отпадне\", каза вицепримерът, но отказа да разкрие за кой депутат става дума. Сподели:", "date": "2018.07.13", "title": "САМО В ПИК! Валери Симеонов разкри каква тайна мисия му попречи да отиде на парламентарен контрол при отчета за европредседателството"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%BE%D1%82%D0%BA%D1%80%D0%B8%D0%BB%D0%B0-%D0%B1%D1%83%D1%82%D0%B8%D0%BB%D0%BA%D0%B0-%D1%81-%D0%BD%D0%BE%D0%B2%D0%B8%D1%87%D0%BE%D0%BA-%D0%B2-%D0%B5%D0%B9%D0%BC%D1%81%D0%B1%D1%8A%D1%80%D0%B8-news765478.html", "text": "AFP, цитирана от \"Фокус\". Британската полиция съобщи, че е открила „малка бутилка“ съдържаща невропаралитичното вещество „Новичок“ в дома на един от двамата британци, които са пострадали от субстанцията миналия месец, предава „В сряда, 11 юли, малка бутилка бе открита по време на претърсването на къщата на Чарли Роули в град Еймсбъри“, обяви полицията в официално свое заявление. „Учените потвърдиха, че субстанцията, която се съдържа в бутилката, е „Новичок“, допълва тя. Сподели:", "date": "2018.07.13", "title": "ИЗВЪНРЕДНО! Британската полиция открила бутилка с \"Новичок\" в Еймсбъри"}
{"url": "http://pik.bg/%D0%B7%D0%BB%D0%B0%D1%82%D0%BD%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D0%BB%D1%8E%D0%B1%D0%BE%D0%B2%D0%BD%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B8-news765180.html", "text": "Не си премълчавайте, а кажете всичко, което имате да казвате. Недоизказаните неща рано или късно отново ще са повод за скандал. Не спорете с партньора сина публични места или в компанията на други хора. Любовните скандали трябва да си остават зад кулисите на четири очи. За вас това може да е спор за изпускане на парата във връзката ви, но околните може да приемат доста по-драматично и сериозно спора, приемайки го като грешен индикатор за това какъв човек сте и какви са взаимоотношенията ви с партньора. Не намесвайте в любовните си скандали трети лица като арбитър. И не давайте за пример трети лица, тяхното мнение и техния любовен живот, проблеми, щастливи моменти и прочие като средство да излезете победители в спора и да постигнете своето. Не се отклонявайте от целта, която преследвате, чрез воденето на спор. Ако пък такава липса, то може би има някакъв проблем във връзката ви и на който всъщност трябва да обърнете внимание. Не използвайтеултиматуми и минали събития с цел да решите настоящи проблеми. Обичайна грешка, която много двойки правят, е да използват минали прегрешения на партньора (дори да става въпрос за единичен случай) като средство да спечелят спора. Но този ход обикновено има обратен ефект и води до ескалиране на любовния скандал. Ако спорът излезе извън контрол, стигайте се до безцелни викове и обиди, преминете в режим “Изчакване” докато и двата се успокоите и започнете отново да разсъждавате трезво, а не да спорите само под влияние на емоции. В противен случай ще си кажете много неща, които не мислите и за които ще съжалявате. Няма да постигнете нищо, ако не умеете да изслушвате опонента си. Едновременните викове само ще изнервят още повече обстановката, а решение така и няма да намерите на любовните си проблеми. Не използвай слабото място на партньора, за да излезете победители в спора. Това или ще изнерви още повече обстановката, или ще го накара да подвие опашка. И в двата случая и двамата ще бъдете губещи и ще останат негативни чувства след спора, който няма да е довел до решаване на проблема, а дори може да е създал още един за решаване. Научете се да отстъпвате и да казвате “Извинявай”, ако се окаже, че грешите или сте казали обидни думи, които реално не мислите. И най-важното. Не се страхувайте от воденето на спор с партньора. Това не е признак, че любовта си отива, а начин да задълбочите отношенията си и индикатор, че държите на връзката си, като се стремите да изгладите възникващите проблеми в нея (а такива има във всяка връзка). Изпускайте парата често и на малки порции, решавайки веднага възникващите проблеми един по един, а не всички наведнъж. Така ще избегнете грандиозен скандал, а и шансът да решите всички проблеми наведнъж е минимален. Винаги ще има такива, които ще останат на заден план и няма да бъдат решени, така че рано или късно пак ще са повод за любовен скандал. Няма връзка без скандали, но пък и всяка връзка се нуждае от такива. Скандалите освобождават натрупаното напрежение и имат положителен ефект върху любовта, стига да спазвате златните правила за водене на спор с любимия. Сподели:", "date": "2018.07.13", "title": "Златни правила за любовни скандали"}
{"url": "http://pik.bg/%D0%BA%D0%BE%D0%BB%D0%B0-%D0%B8%D0%B7%D0%B3%D0%BE%D1%80%D1%8F-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%85%D0%B5%D0%BC%D1%83%D1%81-news765383.html", "text": "На 12 юли, в 20:00 часа в пожарната е получено съобщение, че на автомагистрала „Хемус“ в близост до пътния възел за град Шумен в лек автомобил „Фолксваген Шаран“, с шуменска регистрация е възникнал пожар. Унищожено е превозното средство. На място е изпратен екип на пожарната. След намесата на огнеборците, пожарът е локализиран и потушен. За гасенето му са използвани 2000 литра вода и 20 литра пенол. Най-вероятната причина за възникването му е техническа неизправност. Лек автомобил изгоря на автомагистрала \"Хемус\". Сподели:", "date": "2018.07.13", "title": "Кола изгоря на магистрала \"Хемус\""}
{"url": "http://pik.bg/%D0%BE%D0%B1%D0%B5%D1%89%D0%B0%D0%BD%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D1%89%D0%B5-%D0%BE%D0%B1%D0%B5%D0%B7%D1%89%D0%B5%D1%82%D0%B8%D0%BC-%D0%B2%D1%81%D0%B8%D1%87%D0%BA%D0%B8-%D0%BE%D0%B2%D1%86%D0%B5%D0%B2%D1%8A%D0%B4%D0%B8-news765269.html", "text": "След като животновъди затварят пътища с искане за оставки, логично идва въпросът \"Основателни ли са исканията им?\". Земеделският министър Румен Порожанов изрази позицията си в студиото на Нова ТВ. \"Не мога да се съглася с повече от нещата, за които протестират овцевъдите. Имахме среща с тях и коментирахме въпросната наредба. Така или иначе ние ще направим всичко възможно чрез Фонд \"Земеделие\" да извършим всички необходими разплащания\", заяви Порожанов. \"Да, овцевъдният бранш има своите проблеми. Просто пазарът не успява да реализира овчите продукти и така по естествен начин пада и цената. Искам обаче да кажа следното: На база на субсидиите, които се получават в момента - и козевъдството, и овцевъдството няма да претърпят загуби\", обобщи министърът. Относно умъртвяването на животни заради плъзналата в страната африканска чума, Румен Порожанов коментира, че такива са ветеринарните изисквания, които са координирани и с Европейския съюз. Министърът увери, че всички овцевъди ще бъдат обезщетени за евтаназирани животни. Сподели:", "date": "2018.07.13", "title": "ОБЕЩАНО! Министър Порожанов: Ще обезщетим всички овцевъди"}
{"url": "http://pik.bg/%D0%BB%D0%BE%D0%B2-%D0%BD%D0%B0-%D0%B2%D0%B5%D1%89%D0%B8%D1%86%D0%B8-%D0%B2-%D0%BA%D0%BE%D0%BE%D0%BF%D0%B5%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D1%81%D0%BB%D0%B5%D0%BF%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news765275.html", "text": "Двама членове на Националната потребителска кооперация на слепите от Пловдив са привикани с покани за изслушване, пише в. \"Марица\". Хари Хараламбов и Павел Чемишанов, известни като \"непослушни\" заради активната си обществена позиция, са получили съобщения да се явят на събрание на управителния съвет на кооперацията в пловдивски хотел в петък. Според Чемишанов най-вероятно ще се стигне до изключването им от кооперацията с обвинения за уронване на престижа. В момента той е поискал с молба към съда да оспори отказ за предоставяне на документи, който получил от Управителния съвет. Обясненията за поведението си двамата ще трябва да дадат в 15 часа, но Чемишанов не е в страната в момента. Според комуникация в социалните мрежи част от кооператорите искат да съберат подписка в подкрепа на своите познати и да предотвратят отстраняването им. Текстът, разпространен от опонентите на ръководството, гласи: Ние, член-кооператорите и потребители на пощенският списък “На лафче”, протестираме срещу намерението на ръководството на НПК да изключи член-кооператорите Павел Чемишанов, Хари Хараламбов, Костадин Колев и Гюнер Мехмет\". Сподели:", "date": "2018.07.13", "title": "Лов на вещици в кооперацията на слепите в Пловдив"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BD%D0%BE%D0%B8-%D1%81-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B1%D1%8A%D0%B4%D0%B5%D1%89%D0%B8%D1%82%D0%B5-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-news765326.html", "text": "Националният осигурителен институт (НОИ) ще изпрати 81052 персонални уведомителни писма до всички осигурени лица, които през 2019 г. навършват изискуемата от Кодекса за социално осигуряване (КСО) възраст за пенсиониране и на които не е отпусната пенсия за осигурителен стаж и възраст при условията на ранно пенсиониране. Освен информация за осигурителните им права,  в писмата са посочени и документите, които всеки следва да представи заедно със заявлението за отпускане на пенсия. Това съобщиха от НОИ. Такава кампания НОИ прави за втора поредна година – през 2017 г. лични писма получиха 82 782 души. Целта на уведомяването е да бъде осигурено достатъчно време на бъдещите пенсионери да се погрижат за набавянето и оформянето на всички необходими документи във връзка с излизането им в пенсия. Това не само осигурява спокойствие на лицата при подготовката на пенсионирането, но и оптимизира самото пенсионно производство. През 2019 г. изискуемата за жените възраст за придобиване право на пенсия за осигурителен стаж и възраст е 61 години и 4 месеца, а за мъжете – 64 години и 2 месеца. Правото на пенсия се придобива при наличие на 35 години и 8 месеца осигурителен стаж за жените и 38 години и 8 месеца осигурителен стаж за мъжете. Необходимо е обаче и двете изисквания (за навършена възраст и за придобит осигурителен стаж) да са изпълнени едновременно. Националният осигурителен институт препоръчва на осигурените лица да се снабдят с персонален идентификационен код (ПИК), издаден от НОИ. Такъв код те могат да получат във всяко териториално поделение на институцията. ПИК предоставя лесен и удобен начин за ползване на редица електронни и административни услуги през интернет страницата на НОИ, както и позволява на потребителите да проследят осигурителната си история в Регистъра на осигурените лица. Сподели:", "date": "2018.07.13", "title": "ВАЖНО! НОИ с извънредна новина за бъдещите пенсионери"}
{"url": "http://pik.bg/%D1%81%D0%BF%D0%B0%D1%81%D0%B8%D1%85%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D1%81-%D0%BA%D0%B0%D1%80%D1%86%D0%B8%D0%BD%D0%BE%D0%BC-%D0%BD%D0%B0-%D0%B1%D1%8A%D0%B1%D1%80%D0%B5%D0%BA%D0%B0-news765314.html", "text": "болницата 37-годишна бременна жена с тумор на бъбрека спасиха специалистите от Клиниката по урология на Университетската болница по онкология в София УСБАЛО. Пациентката е в добро състояние, съобщиха от . Жената е била в 20-та гестационна седмица, когато медицинските специалисти откриват туморна формация с размер 17 см. Тя избутва в краниална посока левия бъбрек, като притиска уретера и причинява задръжка на урина в бъбрека. Находката се потвърждава и от компютъртомографското изследване на коремните органи. След консултация с акушергинеколози, които наблюдават бременността и екип от уролози и онколози се достигна до решение за отстраняване на туморната формация по оперативен начин. „Направихме срединна лапаротомия, с помощта на ултразвуков инструмент постигнахме максимално щадящо отстраняване на туморната формация заедно с левия бъбрек“, обясни дпроф. Красимир Нейков, ръководител на Клиниката по урология в УСБАЛО. Кръвозагубата от интервенцията е била едва около 150 мл. По време на операцията не са настъпили усложнения за плода или пациентката. „Хистологичният вариант на тумора показа светлоклетъчен карцином на бъбрека, решението на онкокомисията е пациентката да се наблюдава на всеки 2-4 месеца по отношение на онкологичното заболяване, без добавяне на допълнителна терапия“, каза проф. Нейков. Жената е насочена към акушер-гинеколог за по-нататъшно наблюдение. Това е третата бременност на пациентката, като предишните две са преминали успешно. Сподели:", "date": "2018.07.13", "title": "Спасиха бременна с карцином на бъбрека "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D1%89%D0%B5-%D1%81%D1%82%D1%80%D1%83%D0%B2%D0%B0-%D0%BD%D0%BE%D0%B2%D0%B0%D1%82%D0%B0-%D1%83%D0%B8%D0%BA%D0%B5%D0%BD%D0%B4-%D0%B2%D0%B8%D0%BD%D0%B5%D1%82%D0%BA%D0%B0-news765395.html", "text": "С въвеждането на електронните винетки от 1 януари ще има и уикенд винетки. Те са за хората, които пътуват с леките си автомобили по републикански пътища няколко пъти в годината. Целта е да бъдем по-гъвкави. Това каза в кулоарите на Народното събрание министърът на регионалното развитие и благоустройството Николай Нанков. Министърът напомни, че идеята за въвеждане на уикенд винетка не е нова, а сега се регламентира нормативно. Той посочи, че внесеният от народни представители проект за изменение на Закона за пътищата е свързан с поетия ангажимент при въвеждане на електронната система за таксуване да има и уикенд винетка, като благодари на вносителите. Николай Нанков обърна внимание, че в законопроекта няма конкретно предложение за времеви диапазон – той ще бъде въведен с наредба. Времетраенето ще се дебатира, след като бъде приет законът. Има идея уикенд винетката да важи от 12,00 ч в петък до 23,59 ч в неделя. Според министъра обаче едва ли има български граждани, които тръгват от работните си места в 12 часа в петък. „Може би ще обсъдим срокът да е от по-късния следобед в петък до понеделник сутринта, тъй като много хора се прибират в първия работен ден от седмицата. Предстои дискусия по тази тема. Ще вземем най-доброто решение“, каза министър Нанков. Той коментира, че законопроектът е изключително важен, тъй като регламентира въвеждането на електронната система за таксуване в нормативен и институционален план. На база нормативните промени ще бъде създадена необходимата администрация в рамките на Агенция „Пътна инфраструктура“, която ще работи по внедряването на системата и всички детайли по нея, каза още той. Регионалният министър посочи, че според поетия ангажимент, тол системата ще започне да генерира приходи от средата на 2019 г., а електронната винетка ще влезе в сила от януари следващата година. Това е последната година, в която ще имаме хартиени стикери по стъклата на леките автомобили, каза министърът. До края на юли ще имаме първоначалните предложения за тарифирането на отделните услуги, а през месец август ще започне общественото обсъждане на ценовите предложения с всички заинтересовани страни – граждани, неправителствени организации и транспортния бранш, като решението ще бъде взето от Министерския съвет, информира още регионалният министър. Той коментира, че уикенд винетката ще бъде по-евтина от седмичната, която струва 15 лв. Вероятно ще струва около 10 лв. Целта е да облекчим гражданите, както ще направим с начина на купуване на електронната винетка от следващата година – чрез мобилно приложение, през интернет, от бензиностанции или областните пътни управления, а разпознаването ще е само с номера на автомобила, посочи Николай Нанков. Сподели:", "date": "2018.07.13", "title": "ПЪРВО В ПИК! Ето колко ще струва новата уикенд винетка"}
{"url": "http://pik.bg/%D0%BF%D1%80%D0%BE%D0%BC%D0%B5%D0%BD%D0%B8-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%BD%D0%B8-%D1%83%D0%BB%D0%B5%D1%81%D0%BD%D0%B5%D0%BD%D0%B8%D1%8F-%D0%B7%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8-news765321.html", "text": "Удължават маршрута на автобус 222 до центъра на квартал \"Прослав\" в Пловдив. Изменението бе потвърдено, след като с 39 гласа \"за\" пловдивският Общинският съвет вчера утвърди изменения в транспортната схема на община Пловдив. Предложението е на администрацията на район \"Западен\", придружено от подписка на граждани, съобщава Пловдив 24. Планирано е и увеличение броя на колите по линията от 6 на 10, което ще намали интервалите помежду тях. За автобусите с номера 222 и 18 важи още една промяна, а именно - намаляване интервалите между тях. По този начин ще се облекчи предвижването на ученици от езиковите гимназии на бул. \"България\" и студенти от ПУ особено в обедните часове. Идеята е колите на градския транспорт по тези линии да пристигат на 10-12 минути. Сподели:", "date": "2018.07.13", "title": "ПРОМЕНИ! Транспортни улеснения за пловдивчани"}
{"url": "http://pik.bg/%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%BD%D0%BE-%D0%BE%D1%81%D1%82%D1%80%D0%B8%D0%B5-%D0%B2-%D0%B5%D0%BA%D1%81%D1%82%D0%B0%D0%B7-%D0%BE%D1%82-%D1%87%D0%B5%D1%80%D0%B2%D0%B5%D0%BD%D0%B0%D1%82%D0%B0-%D0%BF%D1%83%D0%B1%D0%BB%D0%B8%D0%BA%D0%B0-news765347.html", "text": "Новият нападател на ЦСКА Мауридес проведе първа тренировка със своите съотборници. Той се появи на базата в Панчарево в отлично настроение и безкрайно зареден след емоциите, които е изживял вчера по време на мача с Рига. Бразилецът изгледа от трибуните двубоя от първия квалификационен кръг на Лига Европа, спечелен от \"червените\" с 1:0. \"Вчера изживях нещо невероятно. Не ми се беше случвало досега в живота, но през целия мач бях настръхнал от емоцията, настроението, любовта, която усещах от феновете към отбора си\", сподели Мауридес пред официалния сайт на \"армейците\". \"Това ме зареди изключително много и съм безкрайно мотивиран да дам всичко от себе си, за да играя и да усещам любовта и подкрепата на феновете\", допълни той. \"Вярвам, че ще отстраним Рига и ще мога да играя в следващия кръг, защото нямам търпение да се раздавам максимално за отбора и да радвам феновете\", завърши развълнуваният нападател. Сподели:", "date": "2018.07.13", "title": "Чуждестранно острие в екстаз от \"червената\" публика"}
{"url": "http://pik.bg/%D1%81%D1%80%D0%B0%D0%B2%D0%BD%D0%B8%D1%85%D0%B0-%D1%83%D0%B1%D0%B8%D1%82%D0%B8%D1%8F-%D0%B4%D0%BE%D1%86%D0%B5%D0%BD%D1%82-%D1%81-%D0%B6%D0%BE%D1%80%D0%BE-%D0%BF%D0%BB%D1%8A%D1%85%D0%B0-%D1%83%D0%B1%D0%B8%D0%B5%D1%86%D1%8A%D1%82-%D0%BC%D1%83-%D0%BE%D1%81%D1%82%D0%B0%D0%B2%D0%B0-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-news765402.html", "text": "Адвокат сравни в съдебната зала убийството на пловдивския доцент Стефан Нейков с това на изпечения крадец Жоро Джевизов - Плъха. Това стана в Апелативния съд по време на обжалването на постоянното задържане от Илия Стоичков, който на 2 юли вечерта преби до смърт преподавателя Нейков и изхвърли тялото му до Военна болница. Вместо служебния защитник, да го брани пред Темида бе дошъл адв. Красимир Елдъров. Той опита да убеди магистратите, че не трябва да се влияят от общественото мнение и натиска от медиите при взимането на решение. Защитникът даде като пример случая с д-р Иван Димитров, който застреля крадеца Жоро Плъха и въпреки това беше пуснат от съда с по-лека мярка. Адвокатът заяви още, че след като пребил пенсионирания преподавател, Илия му взел телефона и пръв се обадил на тел. 112 за линейка. Освен това го бил транспортирал до здравно заведение - в близост до Военна болница, и дори му правил изкуствено дишане. Въпреки твърденията на защитата, Апелативният съд не се смили над убиеца и го остави зад решетките. Според магистратите са налице достатъчно данни за съпричастността на обвиняемия в извършване на престъплението, предава \"Марица\". По делото са направени огледи на местопрестъплението, разпити на свидетели, изготвени са фотоалбуми и са приобщени веществени доказателства. Определението е окончателно. Сподели:", "date": "2018.07.13", "title": "Сравниха убития доцент с Жоро Плъха, убиецът му остава зад решетките"}
{"url": "http://pik.bg/%D0%BD%D0%B0-%D1%82%D0%BE%D0%BF%D0%BB%D0%BE-%D0%BD%D0%B0%D0%BB%D0%BE%D0%B6%D0%B8%D1%85%D0%B0-%D1%82%D0%B5%D0%B6%D0%BA%D0%B8-%D0%BF%D1%80%D0%B8%D1%81%D1%8A%D0%B4%D0%B8-%D0%BD%D0%B0-%D0%B3%D1%80%D1%83%D0%BF%D0%B0-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-news765332.html", "text": "Специализираният наказателен съд наложи наказания \"Лишаване от свобода\" на всичките седем участници в организирана престъпна група за трафик на мигранти от Турция през България в Сърбия, неутрализирана на 22 септември 2016 г. Това съобщиха от Апелативна специализирана прокуратура. На 8 години затвор при първоначален строг режим бе осъден ръководителят на групата и нейн главен организатор през декември 2014 г. Осемгодишна присъда получи „дясната му ръка“ в престъпната дейност, а по 7 години „Лишаване от свобода“ - други двама участници. На тях тримата съдът наложи мярка за неотклонение „Задържане под стража“ и в края на заседанието бяха задържани с белезници в съдебната зала и отведени в Софийския затвор. Над 5-годишни присъди получиха други двама участници в престъпната група, а седмият – 4 години „Лишаване от свобода\". Разследването доказа, че групата незаконно е превеждала граждани на Афганистан, Ирак и Сирия през турско-българската граница (или ги е посрещала на българска територия). Мигрантите били транспортирани до София с лични автомобили на участниците, настанявани временно в жилища в кв. „Модерно предградие“ и извеждани от страната в района на Калотина. Групата действала при строга организация и конспиративност. Участниците комуникирали онлайн, в т.ч. с трафиканти от Турция. Транспортирането на мигрантите било контролирано от най-доверения на ръководителя участник в групата, който предвождал автоколоната като пилотен автомобил, за да се избегнат полицейски проверки. Сподели:", "date": "2018.07.13", "title": "НА ТОПЛО! Наложиха тежки присъди на група за трафик на мигранти"}
{"url": "http://pik.bg/%D0%BC%D0%B5%D1%87%D0%BA%D0%B0-%D1%80%D0%B0%D0%B7%D0%BA%D1%8A%D1%81%D0%B0-%D0%BC%D1%8A%D0%B6-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%80%D1%83%D0%BC%D1%8A%D0%BD%D1%81%D0%BA%D0%B8-%D0%B3%D1%80%D0%B0%D0%B4-news765331.html", "text": "Румънец е настанен в болница, след като бил нападнат от мечка в центъра на град в северната част на страната, съобщава БТА. В понеделник вечерта жител на град Бъйле Тушнад, който разхождал кучетата си в района на жп гарата, в центъра на града, е бил нападнат от мечка, придружавана от три малки, съобщи Окръжният съвет на Харгита. Железопътната гара в града се намира на 100 метра от кметството на Бъйле Тушнад. Председателят на Окръжния съвет на Харгита Борбой Чаба разговаря вчера с пострадалия, който от три дни се лекува в местната инфекциозна болница. Мъжът разказа как животното разкъсало блузата му и го одрало по гърдите. Сподели:", "date": "2018.07.13", "title": "Мечка разкъса мъж в центъра на румънски град"}
{"url": "http://pik.bg/%D1%82%D1%80%D0%B8%D0%BC%D0%B0-%D0%BF%D1%80%D0%B5%D0%B1%D0%B8%D1%85%D0%B0-%D0%BC%D1%8A%D0%B6-%D0%B7%D0%B0-90-%D0%BB%D0%B5%D0%B2%D0%B0-news765335.html", "text": "В края на месец юни криминално проявените И.Х.(28г.) от град Ямбол, И.К.(35г.) и М.П.(32г.) от град Сливен са нападнали 39-годишен мъж пред дома му, нанесли са му побой и са му отнели сумата от 90 лева. По случая е образувано досъдебно производство. Уведомена е Окръжна прокуратура - Сливен. На извършителите е наложена мярка за неотклонение парична гаранция. Криминалисти на РУ-Сливен са разкрили случай на грабеж в сливенския квартал „Даме Груев“. Извършителите са задържани. Това съобщиха от ОДМВР-Сливен. Сподели:", "date": "2018.07.13", "title": "Трима пребиха мъж за 90 лева"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B5-%D0%BE%D0%B3%D1%80%D0%BE%D0%BC%D0%BD%D0%B0---%D1%83%D0%B1%D0%B8%D0%B5%D1%86%D1%8A%D1%82-%D0%BD%D0%B0-%D1%81%D0%B8%D0%BD%D0%B0-%D0%BD%D0%B0-%D0%B1%D0%BE%D1%82%D1%8C%D0%BE-%D0%B1%D0%BE%D1%82%D0%B5%D0%B2-%D0%BE%D1%81%D1%82%D0%B0%D0%B2%D0%B0-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%B5%D0%BD-news765409.html", "text": "Трагедията в семейството на топ криминалиста Ботьо Ботев става все по-голяма. Самоубиецът, който се вряза в колата му с около 150 км в час преди около месец, все още е неизвестен. Както ПИК съобщи, 47-годишният Божидар Ботев почина в болница. Въпреки че лекарите даваха надежди, мъжът не можа да се пребори за живота си. \"След като на такива известни полицаи не могат да решат проблемите и да открият убиеца на сина му, какво остава за обикновените хора. Ужасът е пълен. Некедърни ли са, не искат ли да работят - никой не може да каже. Затова бабите ходят въоръжени\", коментират в социалните мрежи. Всъщност обаче около катастрофата витае пълна мистерия и не е ясно дали самоличността на самоубиеца е неизвестна, или просто не се съобщава по някакви причини. Божидар Ботев е работил в ГДБОП и бил отличен професионалист според колегите му. На страницата си във Фейсбук, малко преди смъртта си Ботев е написал: \" Бъдете реалисти, мечтайте за невъзможното.\" (ВИЖТЕ В ОЩЕ ПО ТЕМАТА) Сподели:", "date": "2018.07.13", "title": "ЕКСКЛУЗИВНО В ПИК! Трагедията е огромна - убиецът на сина на Ботьо Ботев остава неизвестен"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BC%D0%BE%D0%BB%D0%B4%D0%BE%D0%B2%D0%B5%D1%86%D1%8A%D1%82-%D0%B2%D0%B7%D1%80%D0%B8%D0%B2%D0%B8%D0%BB-%D0%B1%D0%B0%D0%BD%D0%BA%D0%BE%D0%BC%D0%B0%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D1%81%D1%82%D0%B0%D0%B2%D0%B0-%D0%B2-%D0%B0%D1%80%D0%B5%D1%81%D1%82%D0%B0-news765445.html", "text": "Районният съд в Пловдив остави в ареста молдовеца Евгени Недеалков, обвинен за кражба от банкомат в Пловдив. Съдът уважи искането на прокуратурата за налагане на най-тежката мярка за неотклонение \"задържане под стража“. Спрямо него е повдигнато обвинение за престъпление по чл. 195 ал.2 вр. ал.1 т.3 пр.1 т.4 пр.3 и т.5 вр. чл. 194 ал.1 от Наказателния кодекс (НК), извършено на 7 юли 2018 г. За извършеното тежко умишлено престъпление НК предвижда наказание „лишаване от свобода“ за срок от 3 до 15 години. Начинът, по който е извършено деянието - чрез взрив, и високата стойност на инкриминираните вещи – сумата от 215 050 лева, очертават извършеното от него престъпление като деяние с изключителна висока обществена опасност. Мярката за неотклонение на Евгени Недеалков може да бъде обжалвана в тридневен срок пред Апелативния съд под тепетата. снимка: Пловдив24 Сподели:", "date": "2018.07.13", "title": "ОТ ПОСЛЕДНИТЕ МИНУТИ! Молдовецът, взривил банкомат в Пловдив, остава в ареста"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B0%D0%BB%D0%BA%D0%B8%D1%8F%D1%82-%D0%B2%D0%BE%D0%BB%D0%B5%D0%BD-%E2%80%93-%D0%B2%D1%83%D0%BD%D0%B4%D0%B5%D1%80%D0%BA%D0%B8%D0%BD%D0%B4-%D0%B7%D0%BD%D0%B0%D0%B5-%D0%B0%D0%B7%D0%B1%D1%83%D0%BA%D0%B0%D1%82%D0%B0-%D0%B8-%D0%B1%D1%80%D0%BE%D0%B8-%D0%B0-%D0%BE%D1%89%D0%B5-%D0%BD%D1%8F%D0%BC%D0%B0-3-%D0%B3%D0%BE%D0%B4%D0%B8%D0%BD%D0%BA%D0%B8-news765390.html", "text": "Наследникът на Волен Сидеров се оказа дете чудо. Малкият Волен през идния септември ще навърши 3 години, а вече знаел цялата азбуката, можел да брои безпроблемно до 10, рецитирал стихотворения и изнасял публични речи, хвалят се неговите родители. Синът на лидера на „Атака“ и съпругата му Деница бил свръхинтелигентно дете. Всеки ден изненадвал баща си със сложни изречения, които никой не можел да си обясни откъде точно научавал. Също като татко си обичал да провежда пламенни монолози на темите, които го вълнували. Първата си реч изнесъл в мола, докато бил с майка си Деница там. Без да са го накарали, се качил на най-високото място в детския кът за игри, приветствал всички наоколо и тържествено заявил „Здравейте, хора!“. И децата, и родителите останали учудени от него, а той дори не се зачервил от срам. Редовно наследникът на Сидеров го посещавал на работното му място и говорел с всички в редакцията на партийния вестник и телевизия по име. Имал си любимци, с които предпочитал да си говори, но поздравял всеки. Въпреки че вече му било време да се социализира, Волен бил против да пуска сина си на детска градина. Струвало му се, че детето е достатъчно общително, а и не му се нравели методите на възпитание на съвременните учители. Смятал Сидеров-младши да повтори неговия път и да ходи на градина само в предучилищната група, а половинката му Деница нямала нищо против да се грижи целодневно за него. Лидерът на „Атака“ неведнъж е споделял, че малкият Волен е сбъднатата му мечта. Откакто почувствал, че иска да бъде родител, винаги се надявал на момче, което да продължи рода. Това обаче, което малцина знаят, е, че преди Волен-младши да се роди, Сидеров отправял молитви към света Богородица да го дари с мъжка рожба. „Отидох в „Св. Александър Невски“ да се помоля. Тогава не знаех, че иконата на света Богородица е пристигнала там. Всички се молеха и аз се наредих на опашката. Тогава всъщност се помолих да ми се роди момче, и то от Деница. Богородица чу молбата ми и след по-малко от година се роди Волен. Исках да бъде момче, защото той се явява единственият наследник на фамилията. По мъжка линия няма други и вече ще знам, че родът е продължен“, доверява Сидеров. В семейния им дом вярата също заема важно място и по етажерките на секциите има поставени над 50 икони. Малкият Волен пък е закрилян от стенопис на св. Архангел Михаил, нарисуван по подобие на тези в църквите. Сподели:", "date": "2018.07.13", "title": "САМО В ПИК И \"РЕТРО\"! Малкият Волен – вундеркинд, знае азбуката и брои, а още няма 3 годинки"}
{"url": "http://pik.bg/%D0%BF%D0%B0%D0%BF%D0%B0%D1%80%D0%B0%D1%86%D0%B8-%D0%B2%D0%B0%D0%BB%D0%B5%D0%BD%D1%82%D0%B8%D0%BD%D0%BE-%D1%80%D0%BE%D1%81%D0%B8-%D0%BB%D1%83%D0%B4%D1%83%D0%B2%D0%B0-%D0%BD%D0%B0-%D1%8F%D1%85%D1%82%D0%B0%D1%82%D0%B0-%D1%81%D0%B8-%D1%81-%D0%BD%D0%BE%D0%B2%D0%BE-%D0%B3%D0%B0%D0%B4%D0%B6%D0%B5-%D1%81%D0%BD%D0%B8%D0%BC%D0%BA%D0%B8-18-news765285.html", "text": "Папараци от италианския град Пезаро \"уловиха\" известния състезател по мотоциклетизъм Валентино Роси в доста пикантна ситуация на личната му яхта. Двамата започнаха с размяна на нежности на борда и в един момент, след като се разгорещили, 22-годишната Франческа София Новело дори свали горнището на банския си, заемайки доста провокативни пози. Роси движи с манекенката на бельо от няколко месеца, тя е с 15 години по-млада от него, уточняват италианските жълти издания. Тя е известна като \"италианската Брук Шилдс\", заради приликата й с американската актриса, но според мнозина е по-хубава. В момента девойката има над 120 000 фенове в Инстаграм, а популярността й расте с всеки ден. Местните медии пишат също така, че Франческа напълно е променила заклетия плейбой и ерген Роси. 39-годишният мотоциклетист доскоро се кълнеше, че ще остане ерген вечно и, чя няма жена, която да го накара да се кротне. Оказа се, че има и в момента е напълно верен и посветен на Франческа. Сподели:", "date": "2018.07.13", "title": "ПАПАРАЦИ! Валентино Роси лудува на яхтата си с ново гадже (СНИМКИ 18+)"}
{"url": "http://pik.bg/%D1%89%D1%80%D0%B0%D0%BA%D0%BD%D0%B0%D1%85%D0%B0-%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%BD%D0%B0-%D0%BD%D0%B0%D0%B4-100-%D0%B4%D1%83%D1%88%D0%B8-%D0%BF%D1%80%D0%B8-%D0%BC%D0%B0%D1%89%D0%B0%D0%B1%D0%BD%D0%B0-%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-news765454.html", "text": "Мащабна специализирана полицейска операция по противодействие на конвенционалната престъпност и опазване на обществения ред се провежда на територията на страната. В нея, освен полицейските сили на областните дирекции, са включени и служители на Дирекция „Жандармерия, съобщават от пресцентъра на МВР. През вчерашния ден планирани действия са извършени на териториите на ОДМВР-София и Перник. В хода на операцията служителите на ОДМВР-София и жандармеристи са проверили общо 1715 лица и 1060 МПС. Задържани са 77 души, издирените са шестима. За констатирани административни нарушения са съставени 309 акта. Проверки са извършени в 22 пункта за черни и цветни метали, 27 заложни къщи и 22 автоморги, автосервизи и депа. На територията на РУ- Ботевград са проверени 470 лица и 215 МПС. Съставени са 38 акта за установени административни нарушения. Задържани са 18 души. Установени и задържани са и двама, обявени за общодържавно издирване, които са предадени на инициатора на издирването. Множество нарушения са констатирани  по време на операцията в два пункта за изкупуване и съхранение на отпадъци от черни и цветни метали в Самоков и с. Райово. При проверките, извършени съвместно със служители на икономическа полиция в ОДМВР- София и РИОСВ, е установено, че площадките не отговарят на изискванията и са допуснати нарушения при воденето на документацията, за което са съставени констативни протоколи. В друг инспектиран обект в Самоков – за преработка и съхранение на дървесина, е установено несъответствие в електронния дневник по отношение на наличната дървесина. Съставен е констативен протокол. В рамките на спецоперацията на територията на РУ- Самоков са проверени общо 512 лица и 395 МПС; съставени са 61 акта за установени административни нарушения; задържани са 14 души. На територията на РУ-Костенец, при извършените съвместни проверки от служители на ОДМВР-София, РУ-Костенец, Зонално жандармерийско управление-София, Регионална дирекция по горите и общинската администрация, на осем адреса в с. Костенец е установено съхранение на общо 30 кубика дърва за огрев без контролна горска марка и документи за законен произход. Съставени са девет акта по Закона за горите и незаконно добитата дървесина е иззета по надлежния ред. От служители на РУ-Правец, при проверка в къща в с. Видраре, са установени и иззети общо 14.5 литра алкохол, разпределен в 29 половинлитрови пластмасови бутилки, без български акцизен бандерол. Материалите по случая са подготвени за изпращане в Митница- Столична за реализиране на административно- наказателна отговорност. В рамките на проведената на територията на Пернишка област операция смесените екипи са извършили проверки и в седем автоморги, за констатирани нарушения са издадени четири констативни протокола с предписания към собствениците. Сподели:", "date": "2018.07.13", "title": "Щракнаха белезници на над 100 души при мащабна спецакция"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B2-%D0%BF%D0%B8%D0%BA-%D1%82%D0%BE%D1%88%D0%BE-%D1%82%D0%BE%D1%88%D0%B5%D0%B2-%D0%BE%D0%B6%D0%B5%D0%BD%D0%B8-%D0%BD%D0%B0%D0%B9-%D0%BC%D0%B0%D0%BB%D0%BA%D0%B8%D1%8F-%D1%81%D0%B8-%D1%81%D0%B8%D0%BD---%D0%B5%D1%82%D0%BE-%D0%BA%D0%BE%D1%8F-%D0%B5-%D1%89%D0%B0%D1%81%D1%82%D0%BB%D0%B8%D0%B2%D0%BA%D0%B0%D1%82%D0%B0-%D0%BC%D0%BD%D0%BE%D0%B3%D0%BE-%D1%81%D0%BD%D0%B8%D0%BC%D0%BA%D0%B8-news765437.html", "text": "Новото попълнение във фамилия Тошеви е наполовин българка, наполовин виетнамка. Ким Тоа, майката на Ивета, е родена в столицата на азиатската страна - Ханой, но е омъжена за българин. Снахата на Тошев е собственичка на студиото за татуировки Inc Factory, в което самата тя рисува с мастило върху телата на клиентите си. Сред тях е и популярният рапър Венци Венц. Най-вероятно част от татусите по тялото на най-нашареният изпълнител на музикалната сцена у нас, са дело на Ивета. В профила си във \"Фейсбук\" екзотичната брюнетка вече е сменила фамилията си и се представя като Ивета Тошева. Красавицата и Васил Тошев са семейство от броени дни, а сватбата им е била изискана и непретенциозна. Булката е блестяла в нежна рокля над коленете и букет от бледо-розови, бели и жълти рози. Поканените са били предимно млади хора, приятели на младоженците. Естествено, сред гостите са били и роднини на булката по майчина линия. Тържеството, разбира се, е уважил и Тошо Тошев заедно с настоящата си половинка - спортната журналистка Цвета Маркова. На семейната снимка долу е и майката на младоженеца - Рени. Живата легенда на българската журналистика Тошо Тошев ожени най-малкия си син Васил, научи сензационно ПИК. Щастливката да стане снаха на бившия главен редактор на вестниците \"Труд\", издател и писател е екзотичната красавица Ивета Панова. Сподели:", "date": "2018.07.13", "title": "СЕНЗАЦИЯ В ПИК! Тошо Тошев ожени най-малкия си син - ето коя е щастливката (МНОГО СНИМКИ)"}
{"url": "http://pik.bg/%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D0%BF%D1%80%D0%B0%D1%82%D0%B8-%D1%80%D0%BE%D0%BA%D0%B5%D1%80-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news765337.html", "text": "Тийнейджър от Пирдоп без книжка прати рокер в болница, след като го засече фатално до Бетонния мост в \"Кючук Париж\" в Пловдив. Инцидентът стана в сряда вечерта около 20,30 часа, съобщава Марица. На място екип Пътна полиция установил, че сеат, зад волана на който било 17-годишното момче, предприел ляв завой, отнел предимството и се сблъскал с мотопед „Генерик“. Под лекарско наблюдение е 45-годишният пловдивчанин, който карал мотопеда. Взета му е кръвна проба за алкохол, уточниха от полицията. Сподели:", "date": "2018.07.13", "title": "Тийнейджър без книжка прати рокер в болница в Пловдив"}
{"url": "http://pik.bg/%D0%BD%D0%BE%D0%B2%D0%B0-%D1%81%D1%85%D0%B5%D0%BC%D0%B0-%D0%B7%D0%B0-%D0%B8%D0%B7%D0%BC%D0%B0%D0%BC%D0%B8-%D0%BD%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-%D0%B7%D0%B0%D0%BC%D0%B5%D1%81%D0%B2%D0%B0%D1%82-%D0%B8-%D0%BA%D0%BC%D0%B5%D1%82%D0%BE%D0%B2%D0%B5-news765340.html", "text": "На 26.06.2018 г. в РУ Монтана 68-годишен  мъж подал жалба, според която на 19.06.2018 г. около 13:00 ч. в района на автогарата в град Монтана непознат му поискал сумата от 30 лв. под предлог, че го изпраща кмета на село Вирове. Мъжът дал парите, като в замяна получил стари автомобилни бушони, които да предаде на кмета на Вирове. Уговорката била след предаване на стоката кметът да му върне парите. Възрастният мъж по-късно се свързал с кмета на село Вирове и разбрал, че е станал жертва на измама. По случая в РУ Монтана е образувана преписка по чл. 209, ал.1 от НК. От проведените оперативно-издирвателни мероприятия криминалисти от РУ Монтана установили извършителя - криминално проявеният и осъждан К.С./45 г./ от гр. Монтана. Материалите по случая ще бъдат докладвани на Районна прокуратура Монтана. Нова схема на измама на пенсионери се появи в Монтана. Тя станала известна на полицията още през юни, но сега я докладват пред обществеността от Областната дирекция на МВР, след като вече е установен престъпникът. Сподели:", "date": "2018.07.13", "title": "Нова схема за измами на пенсионери в Монтана, замесват и кметове"}
{"url": "http://pik.bg/%D0%B5%D1%80%D0%BE%D1%82%D0%B8%D1%87%D0%BD%D0%BE-%D0%B4%D0%B8%D0%B2-%D0%B2%D1%80%D0%B0%D1%87%D0%B0%D0%BD%D0%B8%D0%BD-%D1%82%D0%BE%D1%80%D0%BC%D0%BE%D0%B7%D0%B8-%D1%81-%D0%BF%D0%B8%D1%82%D0%BE%D0%BD%D0%B0-%D1%81%D0%B8-%D0%BC%D0%B0%D0%B9%D0%BA%D0%B0-%D0%B8-%D0%B4%D1%8A%D1%89%D0%B5%D1%80%D1%8F-news765325.html", "text": "Див врачанин, пращал на бившата си изгора и на майка й снимки на надървения си пенис, беше изправен на подсъдимата скамейка. Делото срещу мъжа, на който в региона биха дали определението „пустиняк“, се гледа преди дни в районния съд във Враца, информира \"Булнюз\". От документите по процеса става ясно, че Р.М. е решил да изпраща еротичното послание на двете жени през април миналата година. Причината за изявата към бившата му приятелка и майка й най-вероятно била раздялата, от която не бил никак доволен. През 2016 г. той и изгората му живеели на съпружески начала, но на следващата година се разделили. Отношенията помежду им се влошили и мъжът започнал да вдига чести скандали, да заплашва и обижда, както партньорката си, така и нейната майка. Напрегнатите отношения неминуемо довели до тяхната раздяла, като малко след това врачанинът решил да покаже първо на майка й какво е изпуснала дъщеря й, а след няколко дни припомнил и на бившата си половинка колко е надарен. Снимките мъжът изпратил в чат в месинджър, а двете жени не приели никак добре постъпката му. Те веднага съобщили на органите на реда, че Р.М. им изпраща порнографски материали и ги тормози. По данни на полицията на изпратените снимки се виждало, че врачанинът е с „напълно разсъблечени дрехи и държал с лявата си ръка еректиралия си полов орган“. Заради пълните му самопризнания в съда и пред полицията, Р.М. е освободен от наказателна отговорност, а е осъден да заплати глоба в размер на 1 300 лева и разноските по делото в размер на 323 лева. Решението подлежи на обжалване или протестиране пред врачанския окръжен съд. Сподели:", "date": "2018.07.13", "title": "ЕРОТИЧНО! Див врачанин тормози с \"питона\" си майка и дъщеря"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B6%D0%B5%D0%BD%D0%B8-%D0%B0%D0%BA%D0%BE-%D0%BF%D1%80%D0%B0%D0%B2%D0%B8-%D1%82%D0%B5%D0%B7%D0%B8-%D0%BD%D0%B5%D1%89%D0%B0-%D0%B7%D0%BD%D0%B0%D1%87%D0%B8-%D0%B2%D0%B8-%D0%BB%D1%8A%D0%B6%D0%B5-news765200.html", "text": "Ако се съмнявате във верността на партньора си, следете за тези знаци, но и не си правете прибързани заключения. Много често се случва да пропускаме някои дребни невербални знаци, които ясно показват опита на някой да ни измами. Дръжте под око тези сигнали. Това е реакцията към стреса, позната като „бий се или бягай“, вследствие на която се появява нуждата да си изчистим гърлото, когато се притесняваме, тъй като то пресъхва. Потта по кожата е друга реакция на този отговор. Подобно на липсата на влага в гърлото на лъжците, отговора към стреса води и до затруднено преглъщане. То може да се забележи с „подскачане“ на адамовата ябълка. Някои лъжци отварят устата си, като плъзгат челюстите си назад и напред. Това движение стимулира слюнчените жлези в задната част на гърлото и е опит за овлажняване на гърлото, когато то изсъхне. Очите ни са насочени там, където тялото иска да отиде. Лъжците често гледат към най-близкия изход, като по този начин издават желанието си за физическо и психическо бягство. Същото съобщение може да се предаде и от погледа, който е насочен към часовника. Когато лъжат, хората са склонни да накланят главата си леко назад. Този фин жест е опит да се отдалечат от източника на тяхното безпокойство. Хората са склонни да се навеждат към хората и нещата, които харесват, и да се отдалечават от онова, което не харесват, пише Тялото. Сподели:", "date": "2018.07.13", "title": "САМО ЗА ЖЕНИ! Ако прави тези неща, значи ви лъже"}
{"url": "http://pik.bg/%D0%BA%D1%83%D0%BB%D1%82%D1%83%D1%80%D0%B0-%D0%B8-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%BA%D0%BE%D0%BD%D1%81%D0%B5%D0%BD%D1%81%D1%83%D1%81-%D0%BE%D0%BA%D0%BE%D0%BB%D0%BE-%D1%81%D1%82%D0%B8%D1%85%D0%BE%D0%B2%D0%B5%D1%82%D0%B5-%D0%BD%D0%B0-%D0%B8%D0%B2%D0%B0-%D0%BD%D0%B8%D0%BA%D0%BE%D0%BB%D0%BE%D0%B2%D0%B0-%D0%B8-%D0%BF%D1%80%D0%B5%D0%B2%D0%BE%D0%B4%D0%B8%D1%82%D0%B5-%D0%B9-%D0%BD%D0%B0-%D0%BF-news765322.html", "text": "Хора с различни политически убеждения, но с еднакво голяма любов към словото събраха в Литературния клуб на \"Леге\" 10 стиховете на водещата на ПИК TV, поетеса и изтъкнат преводач Ива Николова от книгата \"12 квадрата\" и новите й преводи на стихотворенията на Александър Пушкин, които ще излязат през есента. Домакин на събитието бе столичнатана организация на БСП и нейният председател Калоян Паргов. Сред  гостите на събитието беше и вицепрезидентът Илияна Йотова, която пожела на Ива следващата й книга да стане \"24 карата\". Поетичната вечер в препълнената зала води литературният критик Иван Гранитски, а стиховете и биографията на Ива представи проф. Ваня Добрева. Лидерът на \"Атака\" Волен Сидеров пък не скри удивлението си, че тя все още може да пише стихове - нещо, от което той се е отказал още на младини. Сред политиците освен домакинът Паргов бе и депутатът от БСП Александър Симов. Литературната вечер уважи и социологът Юлий Павлов със съпругата си. Близо час след края на вечерта Ива раздава автографи на голяма част от гостите на представянето, които я виждаха в тази светлина за пръв път. Сподели:", "date": "2018.07.13", "title": "КУЛТУРА И ПОЛИТИКА! Национален консенсус около стиховете на Ива Николова и преводите й на Пушкин - Илияна Йотова, Сидеров и Паргов заедно на сбирката (СНИМКИ/ВИДЕО)"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%B5%D0%BD-%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82-%D0%BF%D1%80%D0%B5%D0%BF%D0%B8%D0%BA%D0%B0%D0%B2%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D1%81%D0%B8-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news765282.html", "text": "Опасен рецидивист, многократно осъждан за грабежи, вчера бе изправен на подсъдимата скамейка в Окръжен съд – Благоевград. 38-годишният ром Пламен Амзов е уличен за нападението на 53-годишна жена в жк „Еленово“, което извърши на 12 януари тази година. Той пресрещнал жертвата на улицата около 19 часа, нанесъл й внезапен удар през лицето и издърпал със сила дамската й чанта, в която имало 194 лв., лични документи и мобилен телефон. Пламен Амзов е арестуван след седмица, когато мобилният телефон е оставен в заложна къща. Той е разпознат от потърпевшата жена, а полицаите нямат съмнение, че това е извършителят, заради отличителния му престъпен маниер да причинява физическо насилие над жертвите, съобщава струма бг. Едно от бруталните му изпълнения е преди години, когато пребива до безсъзнание пазач на предприятие, след което се изпикава върху него, уж да го свести. Пламен Амзов уринира и по време на мярка в съдебна зала, като демонстрация, че е болен. Докато ошашавените съдия и прокурор се съвземат от гледката, той събува джапанките си и бяга бос по стълбите, като успява да се изплъзне от полицаите. Агресивният ром е задържан няколко месеца по-късно в Дупница след поредните зулуми. Заради многобройните си присъди след последния грабеж в жк „Еленово” е обвинен за опасен рецидив. Вчерашното заседание в Окръжен съд се отложи, тъй като подсъдимият искал да възстанови парите на потърпевшата жена. Сподели:", "date": "2018.07.13", "title": "Брутален рецидивист препикава жертвите си в Благоевград"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D0%BD%D0%B5-%D0%BC%D0%BE%D0%B6%D0%B5-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B4%D0%B0-%D1%81%D0%B5-%D0%BE%D0%BF%D1%80%D0%B5%D0%B4%D0%B5%D0%BB%D1%8F-%D0%BA%D0%B0%D1%82%D0%BE-%D0%BF%D0%B0%D1%80%D1%82%D0%B8%D0%B9-news765328.html", "text": "Председателството приключи успешно, защото успяхме да търсим и да намираме консенсуса и съгласието- в дебат, в режим на чуваемост между различните институции и политически сили. Това каза министърът на правосъдието Цецка Цачева след представянето на доклада за Председателството от премиера Бойко Борисов. . „То в никакъв случай не може да бъде оценено като партийно мероприятие“, заяви тя. „Твърди се, че Председателството е отлично свършена административна работа, но в политически план резултатите не са били добри. Това е подценяване на усилията на евродепутатите“, обяви Цецка Цачева. „Благодаря на съдебната власт. Дълбоко погрешно е, че тя не е била включена и с нея не е бил воден диалог. Във всички работни групи участваха магистрати, съдии, прокурори, представители на администрацията на върховните съдилища и на главна прокуратура“, каза още министър Цачева.", "date": "2018.07.13", "title": "ЕКСКЛУЗИВНО В ПИК TV! Цецка Цачева: Не може европредседателството да се определя като партийно мероприятие"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BD%D0%B0-%D0%BC%D0%BE%D1%80%D0%B5%D1%82%D0%BE-%D1%81%D0%BB%D0%B5%D0%B4-%D0%B1%D0%BB%D0%B5%D1%81%D1%82%D1%8F%D1%89%D0%B0-%D0%B0%D0%BA%D1%86%D0%B8%D1%8F---%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%B8%D1%81%D1%82%D0%B8-%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%B3%D0%BE%D0%BB%D0%B5%D0%BC%D0%B8-%D1%81%D0%BF%D0%BE%D1%80%D1%82%D0%BD%D0%B8-%D0%BD%D0%B0%D0%B4%D0%B5%D0%B6%D0%B4%D0%B8-news765338.html", "text": "Двама братя професионални борци от Сливен опитаха да върнат мутренските години в Слънчев бряг. Мариян Г. и Даниел Г. са закопчани заедно с техния приятел Николай Б. преди броени дни след блестяща акция на Криминална полиция от РУП Несебър. Разследващите се усъмнили, след като в РУП-а само за ден получили няколко идентични сигнала от чужденци, които били нападани и ограбвани в тъмните улички на курорта от трима мъже. Криминалистите успели да разкрият схемата след множество процесуални следствени действия. Ченгета под прикритие издебнали бандата в малките часове на денонощието докато атакуват поредния беззащитен чужденец. След като щракнали белезниците на Мариян, Даниел и Николай полицаите претърсили квартирата на двамата братя, където открили сериозни количества дрога, явно подготвени за продажба. Те намерили около 10 грама амфетамин и 200 грама марихуана, както и електронна везна за разпределяне на дозите, заедно с множество пликчета тип \"джъмпър\". Разследващите установили, че бандата атакувала общо петима чужденци, сред които и жена като дори и тя била удряна от \"големите\" мъжкари. В \"спортистите\" ченгетата намерили и 8 скъпи смартфона от марките – Самсунг и Айфон. \"Флагман\" информира, че двамата братя са големи надежди на родната борба и дори са гласени за участие в националния отбор. Срещу тях са повдигнати обвинения за грабеж. Тепърва ще се изяснява на кого точно е откритата дрога в квартирата им. Сподели:", "date": "2018.07.13", "title": "Екшън на морето! След блестяща акция - криминалисти закопчаха големи спортни надежди"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B0-%D0%B0%D0%BA%D1%86%D0%B8%D1%8F-%D0%B2-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D1%83%D0%B4%D1%80%D1%8F%D1%82-%D0%B1%D0%B8%D1%82%D0%BE%D0%B2%D0%B0%D1%82%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%BE%D1%81%D1%82-%D0%B6%D0%B0%D0%BD%D0%B4%D0%B0%D1%80%D0%BC%D0%B5%D1%80%D0%B8%D1%8F%D1%82%D0%B0-news765344.html", "text": "Полицейска операция, в която е включена и жандармерията, се провежда в цялата страна. Вече има задържани за различни престъпления, съобщава БНР. В акцията участват сили на Националната полиция и Жандармерията. Действията на МВР са насочени основно срещу битовата престъпност. Вчера акцията е започнала в Ихтиман и Ботевград, където са задържани хора по различни досъдебни производства за престъпления. Днес засилено полицейско присъствие има в Благоевград, Кюстендил, Видин и Монтана. Проверени са десетки адреси в различни градове. По време на акцията ще се проверяват и автомобили и техните водачи. Сподели:", "date": "2018.07.13", "title": "ИЗВЪНРЕДНО В ПИК! Полицейска акция в цялата страна! Удрят битовата престъпност, жандармерията е накрак"}
{"url": "http://pik.bg/%D0%BC%D1%8A%D1%80%D0%B8-%D1%81%D1%82%D0%BE%D0%B8%D0%BB%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%B0%D0%BD%D0%B0%D0%BB%D0%B8%D0%B7-%D0%B7%D0%B0-%D1%81%D0%B8%D0%BD%D0%B8%D1%82%D0%B5-news765334.html", "text": "Един от най-успешните треньори в историята на Левски Станимир Стоилов направи коментар относно \"сините\". \"Няма място и нужда от паника в Левски. Случва се да загубиш, по-важен е начинът, по който го правиш. Нямам никакво съмнение, че Левски ще преодолее с лекота този съперник. Вадуц е много под нивото на нашия отбор, което ще си проличи на реванша. Ще видите, че Левски ще продължи напред в Лига Европа\", коментира Стоилов пред \"Топспорт\". Думите на Мъри са след загубата на \"сините\" с 0:1 от Вадуц в Лихтенщайн, в първа среща от първия предварителен кръг на ЛЕ. \"Публиката на Левски отдавна е доказала, че нищо не може да я пречупи. Любовта на феновете към отбора е безрезервна, никакъв резултат не може да я пречупи. За начина, по който се управлява клубът, както и за отговорността на спортно-техническото ръководството към отбора, отдавна съм си казал мнението, така че нямам какво повече да добавя по темата\", добави още Мъри. Сподели:", "date": "2018.07.13", "title": "Мъри Стоилов с горещ анализ за \"сините\""}
{"url": "http://pik.bg/%D1%81%D1%83%D0%B5%D0%B2%D0%B5%D1%80%D0%B8%D1%8F-%D0%BD%D0%B0-%D0%BF%D0%B5%D1%82%D1%8A%D0%BA-13-%D0%B8-%D1%81%D0%B5-%D0%BF%D0%BB%D1%8E%D0%B5-%D0%BF%D1%80%D0%B5%D0%B7-%D0%B4%D1%8F%D1%81%D0%BD%D0%BE-%D1%80%D0%B0%D0%BC%D0%BE-%D0%B8-%D0%BD%D0%B5-%D1%81%D0%B5-%D0%BF%D0%BB%D0%B0%D0%B2%D0%B0-news765276.html", "text": "Какво се прави на петък, 13-и? Да се затворите вкъщи със скръстени пръсти, спуснати завесите и да се молите да не срещате черна котка, или… да се зачеват деца. Петък е денят на Венера – планетата на любовта, обяснява необичайната гледна точка популярната Маг Селена. Какво още се практикува в черния петък? Тъй като повечето народи по света вярват, че в този ден излизат вещици и други зли сили, едно от основните правила е да не се ругае, кълне или пожелава нещо зло някому. Защото лошите сили ще направят така, че клетвата да сполети вас. Много хора плюят през рамо, ако нещо ги уплаши или черна котка им мине път. Ако се придържате към тази практика, не го правете през лявото рамо. На него седи злият демон. На дясното рамо е добрият. Неслучайно православните християни казват “Прави Боже”, което от славянски може да се тълкува като седящ отдясно. Според друга школа в петък, 13-и, не бива да се плава, пише 24 часа. През 1907 г. един от най-големите по това време кораби в света – 7-мачтовата шхуна “Томас Лауросон”, се разбива. Това вероятно важи и за разходки в космоса, ако се позовем на аварията с кислородния резервоар на “Аполо 13” на 13 април 1970 г. Ако имате черна котка, на този ден трябва да ѝ сложите звънче. Така поне повелява стар закон в американския щат Индиана. А най-простото правило е в този ден да поседите в църква. Ширят се и версиите, че именно на 13-и Адам и Ева откъснали ябълката, Каин убил Авел, а Христос бил разпнат. Но истината е, че светите писания мълчат по въпроса. Исторически факт е обаче, че през нощта на 13 октомври 1307 г. започва избиването на тамплиерите, откъдето вероятно тръгва черната слава на датата. Страхът от петък, 13-и, си има и термин – параскевидекатрифобия. Идва от гръцки – “параскеви” е петък, “дека триа” – 13. И въпреки че понятието не е популярно, 80% от небостъргачите по света нямат 13-и етаж. Сподели:", "date": "2018.07.13", "title": "СУЕВЕРИЯ! На петък 13-и се плюе през дясно рамо и не се плава"}
{"url": "http://pik.bg/%D0%B2%D0%BC%D1%80%D0%BE-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D1%8E%D0%BD%D0%B5%D1%81%D0%BA%D0%BE-%D0%B7%D0%B0%D1%80%D0%B0%D0%B4%D0%B8-%D1%81%D1%82%D1%80%D0%BE%D0%B5%D0%B6-%D0%BD%D0%B0-%D0%B4%D0%B6%D0%B0%D0%BC%D0%B8%D1%8F-%D0%B2%D1%8A%D1%80%D1%85%D1%83-%D1%85%D1%80%D0%B8%D1%81%D1%82%D0%B8%D1%8F%D0%BD%D1%81%D0%BA%D0%B8-%D1%85%D1%80%D0%B0%D0%BC-%D0%B2-%D0%BE%D1%85%D1%80%D0%B8%D0%B4-%D1%81%D0%BD%D0%B8%D0%BC%D0%BA%D0%B8-news765336.html", "text": "Сигнал до ЮНЕСКО заради издигането на 32-метрова джамия на мястото на християнски храм в Охрид пращат с официално писмо народният представител от ВМРО и заместник-председател на външната комисия Красимир Богданов, неговият колега от коалицията Петър Петров от още няколко депутати от ПГ „Обединени патриоти“. Писмото е адресирано до Изпълнителния директор за Югоизточна Европа на ЮНЕСКО г-жа Одри Азуле. Писмото цитира факти, подадени от жители на Охрид, при посещение на патриотите в града. Хората са обезпокоени, че в предвидената консервация на джамията „Али Паша“ се допускат сериозни нарушения. Гражданското обединение „СOВЕСТ“ – Охрид, се позовава на доказателства, че процесът на консервация и реставрация значително нарушава разрешените дейности. А именно: използван е екскаватор, който вече е повредил важни археологически пластове, част от бившата църква „Св. Никола“. Археологическият обект включва още ранна християнска базилика, римски бани, древен некропол, гробница, богато украсена с мраморни плочи, а също праисторически обект от бронзовата и желязната ера. Има и нещо още по-обезпокоително. Според сигнала, обявената подготовка за издигането на 32-метрово минаре до джамията „Али паша“. Гражданите смятат, че това ще наруши общия изглед на град Охрид. Според тях, минарето би могло да стане спорен символ на бившето турско управление в региона, което би нарушило религиозния баланс. Напомняме, че самата джамия – важен паметник на световното културно наследство, е била издигната преди няколкостотин години от Отоманската империя върху основите на разрушения християнски храм „Св. Никола“. Днес сградата на джамията се намира в самото сърце на град Охрид. Градът и Охридското езеро са едно от 28-те места в света в книгата със световното наследство на ЮНЕСКО, едновременно и в глава „Природа“, и в глава „Култура“. \"Ние, Патриотите от ВМРО, смятаме подобни провокации за недопустими. Последната година беше постигнат така желаният и дългоочакван Договор за добросъседство с Република Македония. По време на Европредседателството на България Европа заговори за Западните Балкани. Напомняме, че благодарение на усилията Патриотите от ВМРО беше признато българското малцинство в Албания. На път сме да бъде признато и в Косово. И всичко това е постигнато с дейната работа именно на патриота Красимир Богданов от ВМРО. На прага сме да постигнем единение на Балканите, ето защо сега е важно да не допускаме излишни провокации в Македония и то на верска основа. Поради тази причина ние, Патриотите от ВМРО, ще направим нужното строежът на 32-метровото минаре да не бъде реализиран и всички дейности по съсипването на културно-историческото наследство на този комплекс да бъдат преустановени\", се казва в писмото на ВМРО. Сподели:", "date": "2018.07.13", "title": "ВМРО алармира ЮНЕСКО заради строеж на джамия върху християнски храм в Охрид (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%82%D0%B0%D0%BD%D0%B0-%D0%B7%D0%B0-%D0%B2%D1%82%D0%BE%D1%80%D0%B8-%D0%BF%D1%8A%D1%82-%D0%B4%D1%8F%D0%B4%D0%BE-%D0%BD%D0%B0-%D0%BC%D0%BE%D0%BC%D1%87%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news765345.html", "text": "Премиерът Бойко Борисов току-що е станал за втори път дядо на момче. Дъщеря му Венета е родила преди минути и с бебето са добре, съобщиха от ГЕРБ преди минути. Припомняме, че преди 2 месеца самият Борисов се похвали, че тя е бременна отново и ще го дари с второ внуче, но тогава не разкри пола на бебето. Първородният внук на премиера, който носи името му Бойко, се роди в края на януари 2016 г. и е голямата радост на Борисов. Сега семейството му се попълва с още едно момченце. Тогава тя избра столичната болница \"Майчин дом\" за раждането, както е направила и сега. ОЧАКВАЙТЕ ПОДРОБНСТИ! Сподели:", "date": "2018.07.13", "title": "ИЗВЪНРЕДНО И ПЪРВО В ПИК! Бойко Борисов стана за втори път дядо на момче (ОБНОВЕНА)"}
{"url": "http://pik.bg/%D0%B4%D0%B0-%D0%B1%D1%8A%D0%B4%D0%B5-%D0%B8%D0%BB%D0%B8-%D0%B4%D0%B0-%D0%BD%D0%B5-%D0%B1%D1%8A%D0%B4%D0%B5---%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%BD%D0%B8%D1%89%D1%8F%D1%82-%D0%B2%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%BD%D0%B8-%D0%B2-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-news765284.html", "text": "\"Българското правителство е поело много сериозни ангажименти. В позицията на съвета се добавят елементи, които са необходими да бъдат изпълнени за влизане в евромеханизма. Очаква се сериозен прогрес по отношение на съдебната система и прогрес в институционалното развитие. Нуждаем се от стабилен финансов сектор\", каза още тя. \"Това е прецедент, това е нова неформална процедура, в която не са описани, а някаква форма правила. Тези нови елементи за ипълнение от българска страна, са една политическа договорка. Еврогрупата се опитва да запълни този вакуум\", кометира икономистът Лъчезар Богданов. \"Важното е, че българското правителство и Централната банка поемат допълнителни ангажименти за прозрачност. Това дава още един аргумент при изпълнение на тези мерки да имаме стабилна финансова система\", завърши Богданов. Ние не сме кандидатствали, че да ни приемат в Еврозоната. Европа ни приветства, нищо друго. Това заяви доц. Даниела Бобева в сутрешния блок на БНТ. Сподели:", "date": "2018.07.13", "title": "Да бъде или да не бъде - експерти нищят влизането ни в Еврозоната"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%BE-%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80%D0%B8-%D0%BD%D0%B0-%D1%85%D0%B0%D0%B9%D0%BA%D0%B0-%D0%B2-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B5%D1%86-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D0%B0%D1%82%D1%80%D0%B0%D0%BA%D1%86%D0%B8%D0%BE%D0%BD%D0%B8%D1%82%D0%B5-news765288.html", "text": "Изненадваща проверка направиха служители на Морска администрация- Бургас по Черноморието. Проверяващите следяха дали се спазват всички изисквания за безопасност на атракционите по морето. В първият ден инспекторите на Морска администрация провериха всички увеселителни и морски забавления в Черноморец, съобщава БНТ. Първият обект, който провериха инспекторите, беше корабче, превозващо туристи в Черноморец. От морската администрация провериха дали плавателният съд разполага с достатъчно спасителни жилетки и дали се спазва инструктажът за туристите преди отплаването на корабчето. Инспекторите следяха дали атракционите имат книги за инструктаж и дневници за влизащи и излизащи от морето. „В толкова часа джет номер 3 влезе в морето с двама човека - в и толкава часа се прибра“, каза пред камерата на националната телевизия главеният специалист в Морска администрация Венцислав Йорданов. През последните години имаше много инциденти с туристи именно на водните атракциони. Затова някои от собствениците предпочитат да имат всичко необходима за безопасността на хората. „Перфектно е оборудван корабът. Имам си станция, с която постоянно издавам рапорти на гранична и на Морска администрация и Бургас трафик контрол. Без разрешението на Бургас трафик контрол и гранична аз не мога да изляза в морето“, каза капитанът. Проверени бяха и джетовете в залива, както и останалите морски атракциони по плажа. На някои обекти бяха издадени предписания за леки пропуски. Сподели:", "date": "2018.07.13", "title": "ИЗНЕНАДВАЩО! Инспектори на хайка в Черноморец, проверяват атракционите"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BD%D0%BE%D0%B2%D0%B0-%D0%B2%D0%BE%D0%B9%D0%BD%D0%B0-%D0%B2%D1%8A%D0%B2-%D0%B2%D0%BB%D0%B0%D1%81%D1%82%D1%82%D0%B0---%D0%B0%D0%BC%D0%B1%D0%B8%D1%86%D0%B8%D0%B8%D1%82%D0%B5-%D0%BD%D0%B0-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%89%D0%B5-%D1%8F-%D1%81%D0%B1%D0%BB%D1%8A%D1%81%D0%BA%D0%B0%D1%82-%D1%81-%D1%80%D1%83%D0%BC%D0%B5-news765354.html", "text": "Когато през 2005 г. дебютира в националната политика като депутат от БСП в Народното събрание, едва ли някой някога е предполагал, че само 13 години по-късно Мая Манолова ще е една от най-популярните публични личности в страната, а името ѝ ще се спряга за всичко възможно - от потенциален лидер на левицата до човек с амбиции да седне в президентското кресло и да остави своя траен отпечатък в историята. Тя попадна в 40-ото Народно събрание от Кюстендил и бързо успя да стане разпознаваема, да нахлуе в медиите като антициклон и да се утвърди като парламентарист, макар и със слава на скандалджийка, която е в състояние да се разхожда здраво по нервите на политическите противници. Политическият път на Манолова показва много нейни качества и очевидни недостатъци. Илюзия е да очакваме от един човек абсолютно съвършенство, както и неспиращо злодейство. В реалния политически процес повечето хора вечно се намират на границата между бялото и черното и заради това, ако се задълбочим само в хубавото или се топнем единствено в лошото, моментално ще направим класическа грешка. Само за няколко години настоящата омбудсманка успя да се превърне в един от най-разпознаваемите политици у нас. И нещо повече дори - в един от най-разпознаваемите опозиционни политици, защото реално звездата на Манолова разцъфтя в 41-вото Народно събрание, по време на първия мандат на Бойко Борисов, когато левицата мина в тежка опозиция едва с 40 депутати. Мая Манолова и Корнелия Нинова бяха двете основни остриета на БСП в онзи момент, а те бяха увековечени и от култова реплика на премиера тогава. В едно от появяванията си на парламентарен контрол Борисов се обърна към лидера на левицата Сергей Станишев тогава и го призова да му пуска Манолова и Нинова \"една по една\". Тази шега всъщност добре описва ситуацията в 41-вия парламент - две амбициозни парламентаристки бяха обсадили Борисов и не изпускаха нито една възможност да го атакуват, когато се появи. Може би именно тогава между тях се е появило съперничеството, за което масово се говори в медиите днес. Защото е очевидно, че Манолова и Нинова не са точно в конфликт, но помежду им със сигурност има напрежение и политически искри. Те си проличаха и през 2016 г., когато БСП все още търсеше кандидат за президент и не беше открила ген. Румен Радев. Една от възможните хипотези, която се въртеше, беше именно за Мая Манолова, идея, която Нинова отхвърляше всеки път с достатъчно количество гняв. Двете се познават добре, знаят слабите и силни места и вероятно това е причината за хладните им отношения. Дали между тях ще се появи съперничество за лидерското място в БСП, ще покаже само времето, защото едва ли някой може да го прогнозира със стопроцентова сигурност. Моето мнение е, че Манолова не се интересува от партийна кариера и би се впуснала към креслото на Нинова само за да е сигурна, че ще си подсигури президентска номинация. Постът, който заема днес, ѝ даде възможност за първи път в своята кариера да излезе от партийните ограничения и лимити и не мисля, че тя доброволно би надянала отново тази усмирителна риза. Но да се върнем отново на опозиционната кариера на Манолова - само за кратко тя успя да се превърне в един от основните дразнители на ГЕРБ, и то до степен, до която битките ѝ срещу управляващите изглеждаха като някакъв реванш. Това продължи и по време на 42-рия парламент, когато БСП и ДПС направиха коалиция, за да оставят ГЕРБ в опозиция. Звездата на Манолова вече заблестя напълно. Тя се превърна в парламентарен епицентър на повечето законодателни драми и прояви. Именно тогава бе приет и изборният кодекс \"Манолова\", който се прочу с неотчитането на факта, че може да се появи феномен като \"15/15\", изстрелял в Европарламента непознатия никому Момчил Неков и разклатил сериозно вътрешната стабилност на БСП. Манолова тогава беше неизтощима в дебатите, а прояви и железни нерви да се изправя срещу протестърите, които всекидневно обикаляха край парламента. От 2013 г. е любимият ми епизод - Манолова съвсем необезпокоявано си върви по улица \"Съборна\" в София, когато я надушват протестиращите и я заобикалят. Вместо да се уплаши обаче, тя влиза в диалог с тях. Труден, мъчен, но очевиден диалог. И се налага да се появи една от политкомисарките на протеста, която да истеризира обстановката, за да се стигне отново до конфронтация. Това го има на клипче и всеки може да го намери. В тази ситуация всъщност си проличава друга черта от нейния характер - железни нерви, а очевидно и воля. Много малко други политици биха издържали в такава ситуация, но Манолова не се пречупи. И дори успя да намери общ с език с хора, които се бяха обявили за нейни категорични противници. Тогава не знаехме, но именно това нейно качество щеше да ѝ позволи разперване на крилата в по-голям мащаб. 43-тото Народно събрание беше белязано от промяна в БСП. Председател на партията стана Михаил Миков. По време на конгреса, на който беше избран обаче той, Манолова също беше един от кандидатите и успя да се представи доста добре. Вероятно поради тази причина отношенията между нея и Миков в нито един момент не потръгнаха и това си личеше. В крайна сметка лидерът реши да я махне от погледа си, но Манолова вече имаше достатъчно политически мускули и самочувствие, за да не може просто да бъде отстранена в изгнание. И така се стигна до идеята Мая Манолова да стане омбудсман. Още по-интересното е, че ГЕРБ, вместо да се съпротивляват на тази идея и да ритат жестоко срещу един от най-големите си душмани, всъщност я подкрепиха и така започна нов етап в кариерата на устатата и немирна депутатка. Днес Манолова е един от най-активните общественици в страната и няма място със социално напрежение, което да не е посетила или кауза, която да не е поставила в дневния си ред. Това много често ѝ ражда не само обожатели, но и душмани, защото обвиненията в популизъм и подозренията в тайни амбиции се сипят като дъжд. Протестът на майките на деца с увреждания, който разтърси държавата, също припозна Манолова като свой патрон, а това събуди доста тежки реакции от най-различни среди. От тук нататък за амбициите на Манолова можем да говорим само в хипотетичен тон, защото дори и самата тя вероятно не е наясно накъде ще е задухат ветровете. Но е факт, че теренът пред Манолова съвсем не е толкова бляскав и безпроблемен, колкото изглежда отстрани. Кандидатпрезидентските ѝ амбиции, които личат отдалече, се сблъскват с другия фаворит на обществено мнение - ген. Румен Радев, който най-вероятно ще иска да повтори мандата си през 2021 г., а БСП трябва да е партия камикадзе, за да не застане зад кандидата си. Това стеснява доста вариантите пред Манолова и именно този мрачен хоризонт може да я тласне към участие във вътрешнопартийни драми в левицата. Ще сбърка всеки обаче, който смята, че тя лично ще влезе в тази битка. Потенциалните кандидат-президенти трябва да запазят надпартийната пудра и блясък. По-скоро Манолова ще си намери кандидат, когото да тика напред, а познавайки пейзажа в левицата, претенденти за това винаги ще се намерят. Има и един екзотичен вариант, който е по-скоро игра на ума, нещо като политическа хипотеза, която няма как да докажем, но ще я изложим, защото след като един път някой се е сетил за нея, значи и на друг ще му дойде на ума. През 2021 г. ГЕРБ ще се намират в неприятна позиция покрай президентските избори. Мнозина смятат, че това е амбицията на самия Борисов, но дотогава има да изтече твърде много вода. Освен Борисов обаче ГЕРБ нямат друга възможност за кандидат. Минаха времената, когато тази партия можеше да избере дори и Плевнелиев за държавен глава. И само се замислете за варианта - Мая Манолова се явява на изборите като независим кандидат, а ГЕРБ я подкрепят. Това ще е силен удар и срещу БСП, а и ще е неочакван ход, който да постави в шах всички останали. И нека пак да повторя - това е само интелектуална игра, която не почива на факти, нито дори на някаква реална основа. Но пък кой можеше да предположи, че през 2016 г. от всички възможни кандидати ГЕРБ ще се спрат точно на Цецка Цачева, а? Предполагай непредполагаемото - е рецептата, с която можем да уловим невидимия пласт на българското политическо задкулисие. Мая Манолова е политик, която не е чужда на интригите и скандалността, но това често се оказва по-скоро плюс, отколкото минус. Политик на идеите трудно щеше да оцелее в разядената политическа среда на страната. Оказа се, че Манолова с нейните инстинкти, повратливост и маневреност много по-добре се вписва в пейзажа и заради това всеки, който си мисли, че може да я отпише от политическото бъдеще на страната, ще сбърка. Тя знае как да оцелява, а тази порода е практически безценна. За добро или за лошо. Сподели:", "date": "2018.07.13", "title": "САМО В ПИК И \"РЕТРО\"! Нова война във властта - амбициите на Мая Манолова ще я сблъскат с Румен Радев"}
{"url": "http://pik.bg/%D0%BF%D1%83%D1%81%D0%BA%D0%B0%D1%82-%D0%BF%D0%BE%D0%B4-%D0%BD%D0%B0%D0%B5%D0%BC-%D1%86%D0%B5%D0%BD%D1%82%D1%80%D0%B0%D0%BB%D0%B0%D1%82%D0%B0-%D0%BD%D0%B0-%D0%BA%D1%82%D0%B1-news765361.html", "text": "\"Съобщаваме, че стартираме процедура за отдаване под наем на част от административна сграда, която се намира на площад „Джузепе Гарибалди”, се казва в съобщение на сайта на несъществуващата вече финансова институция. Под наем се дава сутерен, първи (партерен) етаж и втори етаж\", гласи обявата. Отдаваната под наем част от сградата е предназначена и е използвана до момента за извършване на банкова дейност. Сутеренът на етаж -1 (минус едно) се състои от банков трезор, преддверие, както и други спомагателни и санитарни помещения. Първи (партерен) етаж се състои от: салон за клиенти, салон за служители, касов възел с три броя каси и преддверие, два офиса, помещение за деловодство, две приемни за обслужване на клиенти, преброително помещение, централно входно помещение от ул. „Иван Н. Денкоглу”, помещения за охрана, както и други спомагателни и санитарни помещения. Вторият етаж се състои от: вестибюл, централно стълбище, две заседателни зали с тераси, осем кабинета, два офиса, стая за почивка, помещение за сървър, два санитарни възела и други спомагателни помещения, пише още в съобщението. Двама от синдиците на фалиралата Корпоративна търговска банка - Ангел Донов и Кристи Маринова ще дават под наем два етажа от централната сграда, предаде репортер на БГНЕС. Сподели:", "date": "2018.07.13", "title": "Пускат под наем централата на КТБ"}
{"url": "http://pik.bg/%D1%81%D0%BB%D0%B5%D0%B4-%D1%80%D0%B5%D0%B7%D0%B8%D0%BB%D0%B0-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%BC%D0%B8%D1%85%D0%B0%D0%B8%D0%BB-%D0%B2%D1%8A%D0%BB%D1%87%D0%B5%D0%B2-%D1%81%D1%8A%D1%81-%D1%81%D0%BC%D1%80%D0%B0%D0%B7%D1%8F%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%B8%D0%BD%D0%B8%D1%82%D0%B5-news765286.html", "text": "Отстранявалият с Левски германския гранд Щутгарт Мишо Вълчев, изрази огромното си разочарование от видяното от \"сините\" по време на първия мач с Вадуц, загубен с 0:1 на старта на Лига Европа. Именитият футболист и треньор на столичани от миналото не подмина и работата на Делио Роси, като призова за смяна на италианския специалист. Вълчев отправя тежък словесен удар по Роси като наставник на Левски. \"Отборът играе едно към едно с миналия сезон. Не се вижда и грам прогрес. Срещу слаб противник \"сините\" имаха някакво преимущество, задържаха топката, но за пореден път се прояви слабостта в атака при преодоляването на по-сгъстена защита. Това, което се повтаряше до безкрайност през целия минал сезон, бе показано отново - безидейност, липса на креативност, никакви пасове в дълбочина, бавно разиграване на топката, никакъв опит да се поизтегли противниковата отбрана, за да може да бъде разредена по някакъв начин\", заяви Вълчев. \"Делио Роси може да казва, че има такива загуби, но колко му станаха вече. Италианецът взе да си прави майтап с всички! За мен е така. Отношението му е напълно несериозно! Време е президентът да помисли за смяна въпреки неустойката, за която се говори. Да не би при отпадане в ранна фаза в евротурнирите клубът да загуби по-малко пари? Вижда се, че отборът не се развива. В играта срещу Вадуц липсваха елементарни неща - точни подавания, пробиви, захождания, центрирания. Нищо не се е променило...\", добави още Вълчев пред \"Тема Спорт\". Сподели:", "date": "2018.07.13", "title": "СЛЕД РЕЗИЛА: Легендата на Левски Михаил Вълчев със смразяващ коментар за \"сините\""}
{"url": "http://pik.bg/%D0%BD%D0%B0%D0%BF%D0%B5%D1%87%D0%B5%D0%BD%D0%BE-%D0%B6%D0%B8%D0%B2%D0%BE%D1%82%D0%BD%D0%BE%D0%B2%D1%8A%D0%B4%D0%B8-%D1%80%D0%B0%D0%B7%D0%BB%D1%8F%D1%85%D0%B0-%D0%BC%D0%BB%D1%8F%D0%BA%D0%BE-%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%BF%D1%8A%D1%82%D1%8F-%D1%81%D0%BE%D1%84%D0%B8%D1%8F-%D0%B2%D0%B0%D1%80%D0%BD%D0%B0-news765365.html", "text": "Животновъдите затварят пътища и искат оставки. Правят заявки, че протестите им ще продължат през прозорците на властта в София, съобщи Нова ТВ. Протестът започна. Демонстрантите блокираха пътя София-Варна. Над 500 души от цяла България се събраха. Животновъди излизат на протест, искат спешни промени и оставка на зам.-министър. „Оставката на зам.-министър Цветан Димитров е във връзка със задълбочаващата се 10 години криза в сектора. Липсата на каквато и да е адекватна политика от негова страна, защото той е зам.-министър с ресор животновъдство вече десета година”, заяви Симеон Караколев, съпредседател на Националната овцевъдна и козевъдна асоциация. „Съдът отмени един много тежък нормативен акт – наредба 3, за която протестирахме миналата година в София, защото тя постави бранша на колене, вкара хиляди хора в тежка зависимост. И всичкото това е плод на тези тримата, на които искаме оставките. Не може един фермер, когато сгреши, да бъде санкциониран в троен размер, а един чиновник, когато постави цял бранш на колене нищо”, каза той. Янка Попова от асоциацията отправи апел към властите да вземат решения, с които да се оправят секторите овцевъдство и козевъдство. „Нашето предложение, което на 09.07 представихме беше компенсация за овцевъди и козевъди от 20 лева и 40 лева за колегите, които в момента бедстват на южната ни граница, където върлува чумата”, каза тя. Протестиращите считат, че има конфликт на интереси между зам.-министъра на земеделието Цветан Димитров и съветника на министъра Бойко Синапов. „Нещата са се случили така, че съветникът на министъра иска държавна помощ за участие в изложения, която е в безпрецедентен размер от 51,300 лв. Тя е отпусната по предложение на зам.-министъра”, казаха демонстрантите. „Разбира се, не мога да се съглася с повечето от нещата”, каза министър Румен Порожанов. Сподели:", "date": "2018.07.13", "title": "НАПЕЧЕНО! Животновъди разляха мляко и блокираха пътя София-Варна"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B0%D0%B2%D1%82%D0%BE%D0%B1%D1%83%D1%81-%D1%81%D0%B5-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0-%D0%B2-%D0%B3%D1%8A%D1%80%D1%86%D0%B8%D1%8F-14-%D0%B4%D1%83%D1%88%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news765366.html", "text": "Автобус, пътуващ от Драма към Атина, е излязъл от пътя и се е преобърнал малко след 06:00 ч. местно време тази сутрин. 14-те човека, пътували в него, са се отървали само с леки наранявания, съобщава БГНЕС. Гръцките медии съобщават, че макар и да е имал наранявания по главата, шофьорът на автобуса е успял да счупи предното стъкло и да помогне на ранените пътници да напуснат превозното средство. Към момента инцидентът се разследва и предстои да се изяснят причините за излизането на автобуса от пътното платно. Сподели:", "date": "2018.07.13", "title": "ИНЦИДЕНТ! Автобус се преобърна в Гърция, 14 души са ранени"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B7%D0%B0%D0%B3%D1%83%D0%B1%D0%B0%D1%82%D0%B0-%D0%B5-%D0%BE%D0%B3%D1%80%D0%BE%D0%BC%D0%BD%D0%B0-%D0%BF%D1%80%D0%B8%D1%8F%D1%82%D0%B5%D0%BB%D0%B8-%D0%BD%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B8%D1%8F-%D1%81%D0%B8%D0%BD-%D0%BD%D0%B0-%D1%82%D0%BE%D0%BF-%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%B8%D1%81%D1%82%D0%B0-%D0%B1%D0%BE%D1%82%D1%8C%D0%BE-%D0%B1%D0%BE%D1%82%D0%B5%D0%B2-%D0%BF%D0%BB-news765252.html", "text": "Стотици приятели и близки изказват съболезнования на близките на трагично загиналия син на топ криминалиста Ботьо Ботев - Божидар. Той почина вчера, след едномесечен престой в болница след жестока кастрофа край село Железница. Запознати твърдят, че в колата му се е забил младеж, който тръгнал да се самоубива. Скоростта била не по-малко от 150 км в час. Първоначално лекарите давали надежда за живота на Божидар, който бил със счупен таз, но 47-годишният мъж не успял да се пребори за живота си. Божидар е работил в ГДБОП, бил отличен професионалист и приятел, колегите му са в шок от смъртта му. \"Понякога животът е несправедлив, взима от нас добрите хора, онези, които пълнят сърцата ни с положителни емоции! Онези, които оставят сърцето си за другите и не искат нищо в замяна!Почивай в мир Приятелю\", пише негов колега под некролога, публикуван от близките му на страницата му във Фейсбук. \"Не можахме нито да се чуем,нито да се видим... как не сме разбрали по-рано,че не си бил добре... миличкия ни Джусти - винаги ще те помня и споменавам с добро! Обичам те... ПОЧИВАЙ В МИР, ПРИЯТЕЛЮ! Светла му памет! Съболезнования на цялото му семейство и на близките му... много съжалявам за огромната загуба!!! Не е нито честно,нито справедливо...\", изплака в социалната мрежа негова близка. \"Не надо бояться густого тумана...\" В 12 часа днес, в храма \"Св.София\" близки и приятели ще си вземат последно сбогом с Божидар Ботев. Колега на починалия пише: \"Велик човек и истински приятел! Несправедлив живот! Спи спокойно вечния си сън, братко!\", а негова приятелка споделя с болка: \" \". Сподели:", "date": "2018.07.13", "title": "САМО В ПИК! ЗАГУБАТА Е ОГРОМНА! Приятели на починалия син на топ криминалиста Ботьо Ботев плачат: Животът е несправедлив, взима от нас добрите хора..."}
{"url": "http://pik.bg/%D1%81%D0%BC%D1%8A%D1%80%D1%82-%D0%B2-%D1%85%D0%B8%D1%81%D0%B0%D1%80%D1%8F-%D1%84%D0%B5%D1%80%D0%BC%D0%B5%D1%80-%D0%BF%D0%B0%D0%B4%D0%BD%D0%B0-%D0%BE%D1%82-%D1%82%D0%B5%D1%80%D0%B0%D1%81%D0%B0%D1%82%D0%B0-%D0%BD%D0%B0-%D1%85%D0%BE%D1%82%D0%B5%D0%BB-%D1%81%D0%BB%D0%B5%D0%B4-%D1%8F%D0%BA-%D0%B7%D0%B0%D0%BF%D0%BE%D0%B9-news765359.html", "text": "\"Има паднал човек - гост на хотела. В момента извършваме процесуални действия\", обяви директорът на ОДМВР-Пловдив Атанас Илков. Според жители на курорта загиналият не е местен. Той e 53-годишен и е бил част от фермерска група, която провеждала семинар. Вечерта се почерпили солидно и вероятно е полетял от балкона. От полицията обаче разследват всички възможни версии. Труп на мъж е открит тази сутрин в емблематичен хотел в курортното градче Хисаря. Сподели:", "date": "2018.07.13", "title": "Смърт в Хисаря! Фермер падна от терасата на хотел след як запой"}
{"url": "http://pik.bg/fibank-e-%D0%BB%D1%8E%D0%B1%D0%B8%D0%BC%D0%B0-%D0%BC%D0%B0%D1%80%D0%BA%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-news765370.html", "text": "В навечерието на своята 25-та годишнина Fibank бе отличена като „Любима марка на българите“. Призът е в категория „БАНКИ“ на единствената потребителска класация у нас - „ЛЮБИМИТЕ МАРКИ”. Банката събра най-много потребителски гласове във финалния кръг на класацията и завоюва престижното отличие за трети път от създаването на класацията. Конкурсът се провежда за десета поредна година от списание Business Lady. „ЛЮБИМИТЕ МАРКИ” е уникална потребителска класация, основана единствено върху мнението и нагласите на потребителите.  Те имаха възможност чрез гласуване сами да изберат своя фаворит във всяка една от категориите. През тази година победителите бяха определени с гласовете на над 42 000 души. Fibank бе класирана и в призовата тройка в още две категории - „ЛЮБИМ РАБОТОДАТЕЛ” и „ИНОВАТИВНИ МАРКИ”. Отличието „Любима марка на българите“ е показателно за услията, които банката полага вече 25 години да бъде близо до своите клиенти, като им предлага най-съвременните и гъвкави финансови решения. През годините Fibank се утвърди като доверен партньор на българския бизнес и домакинства. По повод своя 25-ти рожден ден банката е подготвила и широка гама специални предложения към клиентите си. Сподели:", "date": "2018.07.13", "title": "Fibank e любима марка на българите"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BA%D0%BE%D0%B3%D0%B0-%D1%89%D0%B5-%D0%B2%D0%BB%D0%B5%D0%B7%D0%B5-%D0%B5%D0%B2%D1%80%D0%BE%D1%82%D0%BE-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0%D1%82-%D0%B3%D0%BE%D1%80%D0%B5%D1%89%D0%B8%D1%8F-%D0%B2%D1%8A%D0%BF%D1%80%D0%BE%D1%81-news765268.html", "text": "Припомняме ви, че вчера на официален брифинг заместник-председателят на Европейската комисия Валдис Домбровскис съобщи, че до една година е реалистично България да влезе в \"чакалнята\" нa еврозонатa. През следващите месеци България ще бъде наблюдавана как се справя със съдебната реформа, с борбата с корупцията, качеството на институциите и финансовата сфера. „Нашето правителство спази договорните условия. България постъпи джентълменски“, коментира проф. Вучева. „Това, което се случи вчера за България е успех, а за Европа е пълен провал, защото измисли чакалня на чакалнята. Това е класическо нерешение. Нямаме яснота“, заяви Хърсев и добави, че за първи път се прави потенциално обвързване между еврозоната и съдебната реформа. „Моята прогноза е, че България ще влезе не по-рано от 5 и не по-късно от 7 години“, заяви той. Финансовите експерти Емил Хърсев и проф. Христина Вучева коментираха в сутрешния блок на Блгария он ер страшно ли е еврото за България. Сподели:", "date": "2018.07.13", "title": "ЕКСКЛУЗИВНО! Кога ще влезе еврото в България? Експерти коментират горещия въпрос"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B2%D0%B0%D0%B6%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-news765273.html", "text": "\"Еврогрупата единодушно подкрепи България по пътя ни към Еврозоната\". Това написа премиерът Бойко Борисов в личния си Фейсбук профил преди минути. Думите му бяха по повод важната икономическа новина, за която се разбра късно снощи. \"По време на обсъждането снощи председателят на Еврогрупата г-н Сентено заяви, че конструктивните дискусии през последните няколко месеца относно пътната карта за присъединяването на българския лев към ERM II са довели до успешен резултат\", допълни Борисов. Точно в 9 часа премиерът трябва да отиде в парламента, където в рамките на 10 минути трябва да даде важни детайли за българското европредседателство. Сподели:", "date": "2018.07.13", "title": "ИЗВЪНРЕДНО В ПИК! Борисов с важен коментар за Еврозоната"}
{"url": "http://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D1%8F%D0%BF%D0%BE%D0%BD%D0%B8%D1%8F-%D0%B4%D0%BE%D1%81%D1%82%D0%B8%D0%B3%D0%BD%D0%B0-204-%D0%B4%D1%83%D1%88%D0%B8-news765241.html", "text": "Броят на жертвите на наводненията в югозападния и централния район на Япония достигна 204 души, а 28 души са в неизвестност, обяви правителственият говорител Йошихиде Суга, цитиран от РИА Новости, цитира Фокус. „Загиналите са 204 човека, безследно изчезналите са 28. Сигурността и местонахождението на още 54 човека, предимно от префектура Хирошима, не могат да бъдат потвърдени“, заяви той. Суга добави, че на правителствена среща в петък е било взето решение за предоставяне на субсидии на пострадалите 58 населени места в 10 префектури в размер на 35 милиарда йени (близо 350 милиона долара). Към момента на бедствените места работят 73 хиляди служители на силите за сигурност, полицията и пожарната. Сподели:", "date": "2018.07.13", "title": "Броят на жертвите на наводненията в Япония достигна 204 души"}
{"url": "http://pik.bg/%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%BD%D0%B0-%D1%84%D0%B8%D0%BD%D0%B0%D0%BB-%D0%BF%D0%BE%D1%81%D0%BB%D0%B0%D0%BD%D0%B8%D1%87%D0%BA%D0%B0%D1%82%D0%B0-%D1%83-%D0%BD%D0%B0%D1%81-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B1%D0%B8%D1%82%D0%BA%D0%B0-%D1%81-%D1%84%D1%80%D0%B0%D0%BD%D1%86%D0%B8%D1%8F-%D0%BD%D0%B0-%D0%BC%D0%BE%D0%BD%D0%B4%D0%B8-news765257.html", "text": "Напрежението на мача беше голямо и аз отидох в другата стая. Това сподели пред Би Ти Ви посланичката на Хървания у нас Лйерка Алайбек, която дойде в студиото с червено-челите квадратчета от екипите на футболния отбор. Имаме много добри играчи, категорична бе тя. Алайбек посочи, че Хърватия са крале на продълженията и се надява на финала в рамките на 90 минути да станат победители. Не се интересувам много от клубните мачове, но съм за Хайдук, отбора на Сплит, това ми е влияние от семейството, заяви дипломатката. Вие бяхте много доби през 1994 г., а ние през 1998 г. имахме бронзов медал. Държавата ни, както и при вас, не подкрепя финансово футбола. Той се финансира от билети, дарения, УЕФА, както и от различните общности, обясни Алайбек. А на въпрос за духа на хърватите, посланичката е категорична, че те са спортна нация. Пет златни медала има Хърватия на последната олимпиада, припомни тя. Квадратчетата на отбора ни ще се превърнат в една марка, допълни тя. На финалния мач ще бъде там нашият президент, а на полуфиналите беше нашият министър-председател, а също така и един от председателстващите Народното ни събрание, посочи дипломатката. сега в хърватия във всеки един град има големи екрани и хората се събират и ликуват цяла нощ, обясни Алайбек. За нея сребърният медал също така е чудесен, допълни тя. Така или иначе празникът се подготвя, на главния площад в Загреб ще посрещнат победителите от световното по футбол достойно, независимо дали ще бият Франция на финала. Ние сме от един и същи материал, коментира тя за близките ни народи. Сподели:", "date": "2018.07.13", "title": "ХЪРВАТИЯ НА ФИНАЛ! Посланичката у нас с горещ коментар за голямата битка с Франция на Мондиала"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%87%D0%B0%D0%BA%D0%B0%D0%BB%D0%BD%D1%8F%D1%82%D0%B0-%D0%B2-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-%D0%B8-%D1%88%D0%BE%D0%BA%D0%B8%D1%80%D0%B0%D1%89%D0%B0%D1%82%D0%B0-%D0%B8%D0%B7%D1%8F%D0%B2%D0%B0-%D0%BD%D0%B0-%D1%82%D1%80%D1%8A%D0%BC-news765264.html", "text": "Искам да поздравя министъра на финасите и управителя на БНБ, и екипите им за одобрението на предложението на България за влизане в Еврозоната. Това е страхотна новина, коментира пред Би Ти Ви външният министър Екатерина Захариева. Не мога да прогнозирам кога ще влезем, трябва да сме готови за Еврозоната, колкото по-скоро, толкова по-добре за нас, посочи тя. Икономиката има 4% ръст, винаги може да сме по-конкурентно способни и да подобряваме повече бизнес средата, така че магически някой да ни решава проблемите не сме очаквали отвън. Винаги ще се намерят критици, но това, което се разбра вчера, е добра новина, заяви Захариева. Тя припомни, че и за влизането в Шенген Макрон е казал у нас, че първо трябва Шенген да се реформира и тогава да приема нови членове. Европа е много разделена. Не може по време на европейско председателство основен приоритет да бъде влизането на България в Шенген. Това обаче, което България направи бе да излезе с обърнато на 180 градуса и много по-силни позиции и доверие към страната. Убедена съм, че съвсем скоро време ще се случи и Шенген, отсече тя. Вчера вечерта се връщам от Брюксел, и всичките европейци, а и Норвегия, ни поздравиха. Без дума да отварям за председателството искрено ни поздравиха. Всичките 28 лидери бяха на съвет в България, за да окажат подкрепа за българския приоритет за Западните Балкани, заяви външният министър. Срещата на НАТО определено беше интересна и предизвикателна. Със сигурност вътре Тръмп не е казвал, че ще изтегли САЩ от НАТО. Каза го на пресконференцията. В крайна сметка Тръмп каза, че всяка от държавите трябва да споделя тежестта за колективната отбрана, посочи министърът на външните работи. По отношение на 4% от БВП за отбрана, Захариева изтъкна, че никой не се е съгласил това да стане, а всички са на мнение, че 2% са достатъчни. Едното е двата процента, другото е създаване на способности, изтъкна тя. Македонският премиер Зоран Заев каза, че Македония е една географска област. Кога преди това е казвано това нещо, че Македония е в три държави и малка част в Албания?! Нашето желание е Македония да се присъедини към ЕС и НАТО, посочи Захариева на въпрос за поканата към съседната страна за Алианса. Сподели:", "date": "2018.07.13", "title": "ИЗВЪНРЕДНО! Захариева с горещ коментар за чакалнята в Еврозоната и шокиращата изява на Тръмп в НАТО!"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B2%D0%BB%D0%B5%D1%82%D1%8F-%D0%BF%D1%80%D0%B8-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D1%81%D0%B5-%D1%81%D1%8A%D0%B1%D0%B8%D1%80%D0%B0%D1%82-%D0%B2-%D0%BA%D1%83%D0%BB%D0%BE%D0%B0%D1%80%D0%B8%D1%82%D0%B5----news765277.html", "text": "Премиерът Бойко Борисов току-що пристигна в парламента, но не направи изявления, а веднага влезе в кабинета на председателя на Народното събрание Цвета Караянчева. Министрите също се събират в кулоарите на парламента преди отчета за европредседателството, който Борисов ще направи пред депутатите. Сподели:", "date": "2018.07.13", "title": "ПЪРВО В ПИК! Борисов влетя при Караянчева в парламента! Министрите се събират в кулоарите - гледайте НА ЖИВО"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%BD%D0%B0-4-%D0%BC%D0%B5%D1%81%D1%82%D0%B0-%D0%B2-%D1%81%D0%BE%D1%84%D0%B8%D1%8F-news765254.html", "text": "\"Софийска вода\" временно ще прекъсне водоснабдяването в части от столицата днес, съобщиха от дружеството. Реконструкция на уличен водопровод на ул. „Житница“ в „Лагера“ налага спиране на водоподаването от 10:00 до 20:00 часа на ул. „Житница“ от ул. „Костенец“ до ул. „Владайска река“. Подмяна на сградно водопроводно отклонение на ул. „Родината“ в с. Бусманци налага спиране на водоподаването от 09:00 до 16:00 часа на ул. „Родината“ от ул. „Татарски път“ до края в посока Запад, ул. „Ген. Гурко“ №1, №3. Изграждане на сградно водопроводно отклонение на ул. „Петуния“ в кв. „Илиянци“ налага спиране на водоподаването от 09:30 до 21:30 часа на ул. „Петуния“ от ул. „Жасмин“ до ул. „Балчо Нейков“ и ул. „Балчо Нейков“. Във връзка с реконструкция на уличен водопровод на ул. „Синьо лято“ в кв. „Симеоново“, се налага спиране на водоподаването от 09:00 до 21:00 часа на ул. „Синьо лято“, ул. „Йоасаф Бдински“. Заради подмяна на уличен водопровод на ул. „Боянска“ в местност „Парк Ботаническа градина“ на община „Витоша“, се налага спиране на водоподаването от 09:00 до 19:00 часа в района на ул. „Боянска“ от ул. „Невена Коканова“ до края на улицата ул. 201, ул. „Проф. Любомир Андрейчин“ от №34 до ул. „Боянска“. Сподели:", "date": "2018.07.13", "title": "ВАЖНО! Спират водата на 4 места в София"}
{"url": "http://pik.bg/%D0%B2%D0%B5%D1%81%D0%BA%D0%BE-%D0%BC%D0%B0%D1%80%D0%B8%D0%BD%D0%BE%D0%B2-%D0%B2%D1%8A%D1%80%D1%82%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0-%D0%BC%D0%B0%D0%B9%D0%BA%D0%B0-%D0%BC%D1%83-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news765249.html", "text": "Майката на певеца Веселин Маринов е влязла спешно в болница, разкриват негови колеги, цитирани от в. \"Телеграф\". Възрастната жена вдигнала високо кръвно и лекарите решили да я поставят под техен контрол, докато нормализират здравето й. По същото време, докато майка му е в болница, Маринов бил на спа уикенд с любовницата си Веска дори намерил време да посети парти в Пловдив, на което водещ е бил комикът Рачков. Певецът и бившата сервитьорка бяха приключили отношения, но от няколко седмици отново е пламнала любовта между потния трубадур и Пеева.  Преди дни в интервю Маринов излъга, че е сам и няма жена до себе си, което не отговаря на истината. Според близки на Веселин Маринов той в моменти на емоционална слабост признавал, че връзката му с Пеева е грешка.  \"Да, аз разбих семейството й. Заради нея се разболяха и любимите ми хора. Ето защо не признавам публично, че сме заедно\", откровеничил той. След смъртта на бащата на Маринов здравето на майка му се влошило рязко, а любовните действия на сина й допълнително я изтормозили. Както е ясно, никой от родата на певеца не приема изгората му Веска.  Йорданка е категорично против тази връзка, тъй като не можела да приеме, че новата на сина й зарязала двете си деца, за да спечели славата и парите на сина й. Сподели:", "date": "2018.07.13", "title": "Веско Маринов върти любовница, майка му в болница"}
{"url": "http://pik.bg/%D1%83%D0%BC%D1%8A%D1%80%D1%82%D0%B2%D1%8F%D0%B2%D0%B0%D1%82-%D0%B6%D0%B8%D0%B2%D0%BE%D1%82%D0%BD%D0%B8-%D0%B2-%D1%8F%D0%BC%D0%B1%D0%BE%D0%BB%D1%81%D0%BA%D0%BE-%D0%B7%D0%B0%D1%80%D0%B0%D0%B4%D0%B8-%D1%87%D1%83%D0%BC%D0%B0-news765243.html", "text": "Чума по животните в различни точки на страната. Въпреки че фермери от Ямболско блокираха за часове пътя към няколко селища, умъртвяването на животни все пак започна. Животновъдите искаха по-подробни прегледи и карантина преди да се стигне до умъртвяване. От Българската агенция по безопасност на храните пък се позоваха на европейски директиви, които ни задължават да спрем заразата, предава Нова. Сподели:", "date": "2018.07.13", "title": "Умъртвяват животни в Ямболско заради чума"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B6%D0%B5%D0%B3%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-135-%D1%81%D1%82%D1%80%D0%B0%D0%BD%D0%B8%D1%86%D0%B8-%D0%BE%D1%82%D1%87%D0%B5%D1%82-%D0%B7%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82-news765242.html", "text": "Премиерът Бойко Борисов и министрите от правителството отчитат европредседателството пред депутатите в Народното събрание днес. 135 страници отчет е направил Борисов. Очаква се дебатът да продължи над два часа. В 9 ч почти всички министри, начело с Борисов, вече са в парламента. Регистрираните депутати са 183. Депутатите ще започнат заседанието с изслушване на доклада на министър-председателя за участието на България в процеса за вземане на решения в Европейския съюз по време на българското председателство и за основните приоритети по време на австрийското председателство. Борисов има 10 минути да представи доклада си, гласуваха депутатите. Премиерът благодари на всички експерти и администратори в София и Брюксел за всеотдайната работа. Започнахме със 105 законодателни досиета на 1 януари т.г. Впоследствие ЕК представи още 30, посочи той. Борисов изтъкна най-важното от председателсвото. Миналата седмица получихме от евродепутатката от зелените Ска Келер добра оценка за постиженията ни в околната среда и за Западните Балкани, отсече Борисов. Той отчете и постижения по програмата Еразъм, по отношение на иновациите в отбраната, за борба с промените в климата, за ключовите досиета за енергийната ефективност, по Дунавската стратегия. Работихме по решение за отмяна на дискриминационните практики по отношение на храните и третирането на граждани като второ качество. Поставихме акцент върху цифровия единен пазар, върху авторското право и вредното съдържание в интернет, подчерта министър-председателят. В София бе приет и план за действие за дигиталните умения, допълни той. Борисов даде и примери за социалните регламенти, които са постигнати, като обърна внимание на командироването на работницити и отпуските. Друг ключов приоритет - сигурността и охраната на границите, бе изтъкнат от Борисов като успешно разгледан по време на европредседателството. Като ключово постижение премиерът изтъкна темата за Западните Балкани. Нашата визия е, че само интегрирането на държавите чрез по-добра свързаност може да подобри тяхната готовност за приемането в европейското семейство. Днес имаме план за стъпките по проектите, каза Борисов. България успя да си партнира и да интегрира държавите от Западните Балкани. Този стил бе признат като работещ, отсече той. Нашата работа продължава и по време на австрийското председателство. Така можем заедно да постигнем приемственост, заяви премиерът. Борисов благодари на българския парламент за добрата работа по време на европредседателството. Сподели:", "date": "2018.07.13", "title": "ПЪРВО В ПИК TV! ЖЕГА В ПАРЛАМЕНТА: Борисов представя 135 страници отчет за европредседателството"}
{"url": "http://pik.bg/%D1%88%D0%BE%D0%BA-%D0%BE%D1%81%D0%B0-%D0%B5%D0%B4%D0%B2%D0%B0-%D0%BD%D0%B5-%D1%83%D0%B1%D0%B8-%D0%B5%D0%BC%D0%BE-%D0%BE%D1%82-%D1%81%D0%B5%D0%BB%D0%BE-%D1%81%D0%BA%D0%BB%D0%B0%D0%B2%D0%B5-%D0%BA%D1%80%D1%8A%D0%B2%D0%BD%D0%BE%D1%82%D0%BE-%D0%BC%D1%83-%D0%BF%D0%B0%D0%B4%D0%BD%D0%B0%D0%BB%D0%BE-%D0%B4%D0%BE-0-%D0%B6%D0%B5%D0%BD%D0%B0-%D0%BC%D1%83-%D0%BA%D1%80%D0%B5%D1%89%D1%8F%D0%BB%D0%B0-%D0%BE%D1%82-%D1%83%D0%B6%D0%B0%D1%81-news765253.html", "text": "55-годишен мъж от санданското село Склаве изпадна в алергичен шок след ужилване от оса. Емил Петров си седял следобед в двора на къщата си, а съпругата му готвела в лятната им кухня. В един момент усетил ужилване по носа и отишъл на чешмата да се измие. След минута обаче се почувствал зле, започнал да залита и се строполил на цимента. Жена му започнала да крещи от ужас и съседите веднага се озовали при тях и позвънили на тел. 112. За броени минути спешен екип от Сандански се озовал на подадения адрес в Склаве, съобщава още струма бг. Когато медиците измерили кръвното на пациента, то било 0. След оказаната му адекватна спешна помощ кръвното се покачило на 70/50 и е транспортиран към санданската болница. Според медиците мъжът бил изпаднал в тежък алергичен шок. Той не можел да говори, бил неадекватен. Веднага е повикан анестезиолог реаниматор, за да назначи необходимите медицински изследвания, след което 55-годишният мъж е настанен за лечение в отделение по реанимация. Сподели:", "date": "2018.07.13", "title": "ШОК! Оса едва не уби Емо от село Склаве! Кръвното му паднало до 0, жена му крещяла от ужас"}
{"url": "http://pik.bg/%D1%82%D0%BE%D0%BF-%D0%BE%D1%84%D0%B5%D1%80%D1%82%D0%B0-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D1%85%D0%B0%D0%BC%D1%8A%D1%80-%D0%B2-%D0%B1%D1%83%D1%80%D0%B3%D0%B0%D1%81-%D0%B2-%D0%BC%D0%BE%D1%89%D0%BD%D0%B8%D1%8F-%D0%B4%D0%B6%D0%B8%D0%BF-%D1%81%D0%B0-%D1%81%D0%B5-%D0%B2%D0%BE%D0%B7%D0%B8%D0%BB%D0%B8-%D0%BC%D0%B0%D0%B9%D0%BA%D1%8A%D0%BB-%D0%B4%D0%B6%D0%B5%D0%BA%D1%81%D1%8A%D0%BD-%D0%B8-%D1%83%D0%B5-news765258.html", "text": "Уникален Хамър, каран от Уесли Снайпс и возил Майкъл Джексън, се продава в Бургас. Мощният джип е уникален не само защото е оборудван с всички възможни екстри, но и заради звездния си статут. Кожените седалки на Hummer H2 Luxury са търкали едни от най-големите имена в киното и поп-музиката. В жабката на американската машина се съхранява дневник с вписаните имена на холивудски знаменитости, които са управлявали култовото возило или са били придвижвани с шофьор и охрана, съобщава \"Флагман\". Последен зад волана е бил екшън звездата Уесли Снайпс. В този Хамър се е возил и Майкъл Джексън през 2009 г. Иконата на попа предпочела мощния джип за последната си визита в Германия, малко преди трагичната си смърт - имал слабост към този вид джипове. Като част от автопарка на най-голямата фирма за луксозни коли под наем в Германия, джипът е поддържан в изрядно състояние и изглежда и се кара като нов. За да задоволи капризите на звездите и милиардерите, между които и петролен магнат от Саудитска Арабия, които често предпочитали да се появяват на аутобана или да идат на специална среща с агресивен отвън звяр, но изключително комфортен вътре, фирмата е избрала Hummer H2 заради характеристиките и надеждността му. Култовото возило е оборудвано така, че да задоволи и най-капризните си пасажери и водачи. Сред екстрите на този Hummer H2 Luxury  са черен кожен салон, подгряване на седалките, шибедах, стерео уредба, алуминиеви джанти, DVD/TV, мултифункционален волан, автопилот, навигационна система и др. 4x4 високо проходимият джип разполага и с ABS, ESP, Airbag, ксенонови фарове, халогенни фарове, ASR/Тракшън контрол, парктроник и др. Новият собственик на американската машина ще може да се възползва и от нова екстра, добавена към джипа след вноса му в България.  Заради високия разход на гориво при желание да се кара с висока скорост и по аутобан,  Хамърът има поставена газова уредба. Черният звяр до скоро е бил част от автопарка на елитната фирма за коли под наем в Германия –  VIP Limousine. Сподели:", "date": "2018.07.13", "title": "ТОП ОФЕРТА! Продават уникален Хамър в Бургас! В мощния джип са се возили Майкъл Джексън и Уесли Снайпс"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BE%D0%B3%D1%8A%D0%BD-%D0%B8-%D0%B6%D1%83%D0%BF%D0%B5%D0%BB-%D0%BD%D0%B8%D0%BD%D0%BE%D0%B2%D0%B0-%D0%B7%D0%B0%D0%B1%D1%8A%D1%80%D0%BA%D0%B0-%D0%B8-%D1%81%D0%B0%D1%89-%D0%B2-%D1%82%D1%8E%D1%80%D0%BB%D1%8E%D0%B3%D1%8E%D0%B2%D0%B5%D1%87%D0%B0-%D0%BE%D1%82-%D0%BA%D1%80%D0%B8%D1%82%D0%B8%D0%BA%D0%B8-%D0%B7%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4-news765290.html", "text": "Лидерката на БСП Корнелия Нинова първа взе думата в парламента днес минути след като премиерът Бойко Борисов отчете европредседателството и забърка тотален тюрлюгювеч от критики, в които спомена дори търговската война със САЩ. Председателят на Народното събрание Цвета Караянчева дори й направи реверанс и й позволи да говори една минута повече от Борисов, преди да я прекъсне в края. Оценяваме председателството като добра форма и организация, но със слабо политическо влияние. По същество и конкретно с факти и изводи: По документа в Народното събрание за европредседателството заложихме три ключови думи - консенсус, конкурентноспособност и кохезия. Европа е по-разделена от всякога и то по ключови въпроси за Европа и България - за миграцията и за следващия период. Европа се раздели на периферни държави срещу центъра, Вишеградска четворка и другите, а българското председателство не можа да осигури консенсуса на българските институции, коментира от трибуната Нинова. Дадохме пример как трябва да се прави обратното, посочи Нинова и заяви, че в България е била изолирана президентската институция. Радев се опита да компенсира онова, което правителството не е направило, посочи тя, за което обра негативните възгласи от залата. Не успяхте да приобщите неправителствен сектор, посочи тя. Стигнахте до там, че коалиционен партньор се оплака публично, че не е канен на събитията на правителството. Вие не успяхте да мобилизирате национална енергия и да употребите европредседателството като кауза, заяви Нинова. Нови негативни възгласи се чуха в залата, когато Нинова забърка търговската война между САЩ и Европа, което се случило по време на българското европредседателството. Вие не изпълнихте задачата да ревизирате Дъблинския регламент, подчерта още Нинова. По отношение на отбраната тя изтъкна, че 9 европейски държави са се обявили за нов военен съюз без България. Лидерът в този период не бил поканен в новия съюз, нито пък си казал мнението. По отношение на социалния модел, който бил приоритет на българското председателство, Нинова попита къде са мерките за преодоляване на неравенството. Точно по време на председателството избухна скандала, че България не си плаща на другите страни от ЕС за лечебна помощ, отсече тя. Нинова просрочи времето от трибуната, но призова за търпение, тъй като и премиерът говорил повече от дадените му 10 минути. Тя отчете, че по темата Черноморски регион нищо не било направено, само президентът Радев направил стъпки по въпроса. Председателството започна с шесторно убийство и завърши с убийството на затворник. 72 протеста бяха направени в страната, преброи тя. Управлението излъчвало несигурност, имало разнобой в коалицията, ГЕРБ обвинявали ГЕРБ за Скрипал и др. Председателството не успяло да обедини българите, а се ползвало за една политическа сила и пиар на един човек. Това председателство беше голяма възможност, която беше пропусната, вземете си поуката, отсече тя. Премиерът говори 15 минути, на Нинова дадох 16,4 м, изтъкна след речта на лявата лидерка председателят на парламента Цвета Караянчева. Премиерът Бойко Борисов каза, че не пазим добре европейската граница, как да ни приемат в Шенген след признание на такова високо равнище, каза още лидерът на БСП от трибуната по време на дебатите по отчета на премиера Бойко Борисов за европредседателството . „Вие произнесохте в Брюксел изречението „Ние не пазим добре европейската граница и пропуснахме 60 хил. мигранти“. Как искате да ни приемат в Шенген при такова признание на най-висше равнище. Вие не изпълнихте задачата, поставена от българския парламент да ревизирате Дъблинския регламент“, обърна се лидерът на БСП към премиера Бойко Борисов. Сподели:", "date": "2018.07.13", "title": "ИЗВЪНРЕДНО В ПИК TV! ОГЪН И ЖУПЕЛ: Нинова забърка и САЩ в тюрлюгювеча от критики за европредседателството - говори повече от премиера (ОБНОВЕНА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%81%D1%80%D0%B0%D0%B7%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%B8-%D0%B1%D1%81%D0%BF-%D0%B7%D0%B0-%D0%B2%D1%8A%D0%B7%D0%B4%D0%B8%D1%88%D0%BA%D0%B8%D1%82%D0%B5-%D0%BF%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%81%D1%80%D1%8F%D0%B7%D0%B0-%D0%BE%D0%BF%D0%BE%D0%B7%D0%B8%D1%86-news765297.html", "text": "Волен Сидеров направи на две стотинки въжделенията на БСП и Корнелия Нинова, която не пропусна да подчертае в речта си за европредседателството, институцията на държавния глава е била изолирана по време на върховенството ни в ЕС. Каза го точно така, йезуитски, без да да споменава Румен Радев, но то стана ясно. \"Тъжно и жалко е - столът срещу мен е празен\", започна лидерът на \"Атака\" и посочи мястото, където трябваше да седи Радев при отчета на премиера и правителството. Държавният глава не уважи събитието, което беше толкова важно за България. , завърши лидерът на \"Атака\". \"Настоящата коалиция - ГЕРБ - \"Обединени патриоти\", работи. Това показахме, това бях предрекъл и аз преди една година. Сега отношението към България в Европейския съюз не е пренебрежително и снизходително, а уважително. Нашият политически живот не свършва с европредседателството, а сега започва. Показахме силен характер, сега трябва да го развием и продължим в тази посока\", заяви Сидеров.", "date": "2018.07.13", "title": "ПЪРВО В ПИК TV! Волен Сидеров срази Корнелия и БСП за въздишките по президента! Сряза опозицията: Показахме на чужденците - и сме по-красиви, и сме по-добри"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BD%D0%B0-%D0%B0%D0%BB%D0%B5%D0%BD%D0%B0-%D0%BF%D0%B5%D1%82%D1%8A%D0%BA-13-%D0%B8-%D0%B5-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B2%D0%B0%D1%82-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B7%D0%B0-%D0%B2%D1%81%D1%8F%D0%BA%D0%B0-%D0%B7-news765162.html", "text": "Възползвайте се от шансовете си, защото сте в печеливша позиция. За да успеете в поставените цели трябва да промените стратегията и да се съобразите с плановете на вашите колеги. До момента сте се грижили за тях и при необходимост сте поемали и техните задължения. Време е да да ги оставите да се справят сами. Разчитайте изцяло на вашата интуиция. Себеанализът е задължителен, за да се справите с изпълнението на вашите служебни задачи. Думите ви са казани на място и колегите ви ще се съобразят с тях. Общувате спокойно, но не се изкушавайте да налагате мнението си, за да не ви помислят за самовлюбени.  Късметът може и да ви изневери. Запознанство ще промени възприятията ви за света, но може и да ви обърка. Не проявявайте ненужно любопитство към информацията, която ви поднасят. Очакват ви успешна творческа работа и финансови постъпления. Не харчете и не инвестирайте спечеленото веднага, за да покриете неотложни разходи по домакинството, които може да ви изненадат неочаквано. Днес сте в мрачно настроение, защото не искате да си отговорите какво целите да постигнете на вашето работно място. Не се опитвайте да заобиколите назряващите проблеми, ако искате да се справите с трудностите. Емоцията е водеща, но не пречи да работите упорито и да отхвърлите задачите си. Имате възможност промените живота си към по-добър още сутринта. Ще постигнете успех в начинанията, но ги обмислете добре, преди да пристъпите към тяхната реализация. Плановете ви могат да бъдат осуетени от неприятели. Анализът на бъдещите резултати и оценката на всички възможни проблеми са ви от полза. Ще успявате с начинанията, ако не разчитате на късмета си, а се доверите на себе си. Деловите срещи са успешни, ако ги проведете суртинта. Обсъдете договорите за съвместна дейност и ги подгответе за подписване от вашите делови партньори, ако сте водещите в бъдещите проекти. Не инвестирайте необмислено и не давайте пари за скъпи ненужни покупки. Добре е да имате финансови запаси. С каквото се захванете ще ви донесе полза и успех. Запознанствата са много, разнообразни и интригуващи. Не позволявайте на новите си познати да ви губят времето. Ако прецените че е във ваша полза излезте с тях на вечеря. На работното място се справяте отлично със задачите си и отхвърляте повече от планираната работа. Неочаквани и крайни реакции на ваши делови партньори ще ви подействат отрезвяващо и ще ви принудят да прекратите отношенията си с тях. Погрешно разбрани думи при делови срещи ще доведат до финансови проблеми. Не взимайте крайни решения и не обвинявайте другите за собствените неуспехи. Предпазете се от загуби, които ще нарушат финансовата ви стабилност и се заемете с промените предпазливо. Не се опитвайте да изпреварите времето. Отложете пътуванията и не рискувайте. Не сте склонни да гледате реално на ставащото около вас на работното място. Днес сами си създавате трудности, но сте в състояние да ги преодолеете с лекота. Заредени сте със сили, но бъдете внимателни и не проявявайте дразнеща активност на работното място. Всичко, което започнете ще ви донесе успехи. Ако шофирате не си позволявайте високи скорости. Разсеяни сте и ще си създадете неприятности с вашите колеги. Мислите ви са в промените, които имате възможност да реализирате. Не ги предприемайте прибързано. Умереността е във ваша полза. Вероятно ще изгубите част от спестяванията си или неочаквано ще получите пари, на които отдавна не разчитате. Овладейте емоциите си и си върнете самочувствието, за да се справите. Ако срещнете трудности или се сблъскате с проблеми, приемете, че причината е във ваши пропуски, на които не сте обърнали внимание предишните дни. Имате възможност да договорите печеливша работа, но ако пропуснете срещите си, нямате нов шанс да ги реализирате. Внимателно изслушвайте събеседниците си. Внимавайте да не пропуснете нещо важно. Опитите да ви принудят да инвестирате в полза на ваши близки и да носите отговорност за развитието на вложените пари е редно да останат без последствия от ваша страна. Сподели:", "date": "2018.07.13", "title": "САМО В ПИК! ЕКСКЛУЗИВЕН ХОРОСКОП НА АЛЕНА: Петък 13-и е! Ето какво казват звездите за всяка зодия"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B6%D0%B0%D0%BD%D0%B4%D0%B0%D1%80%D0%BC%D0%B5%D1%80%D0%B8%D1%8F-%D0%BE%D0%BA%D1%83%D0%BF%D0%B8%D1%80%D0%B0-%D1%86%D0%B8%D0%B3%D0%B0%D0%BD%D1%81%D0%BA%D0%B0%D1%82%D0%B0-%D0%BC%D0%B0%D1%85%D0%B0%D0%BB%D0%B0-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D1%81%D0%BD%D0%B8%D0%BC%D0%BA%D0%B8-news765289.html", "text": "Жандармеристи и полиция провеждат операция \"Респект\" в ромските квартали в региона. Разделени на групи жандармеристите влязоха най-напред в ромската махала на Благоевград снощи, а други групи са в Сандански, съобщава Струма.ком. Цял ден днес ще работят в ромските махали на Микрево и Склаве. Какво ще установят проверките на жандармерия и полиция, очаквайте по-късно днес. Според запознати няма конкретен мотив за щурма на жандармеристите, а акцията е по разпореждане лично на главния секретар на МВР. Сподели:", "date": "2018.07.13", "title": "ОТ ПОСЛЕДНИТЕ МИНУТИ! Жандармерия окупира циганската махала в Благоевград (СНИМКИ)"}
{"url": "http://pik.bg/%D0%BD%D0%B0-%D0%BF%D0%B5%D1%82%D1%8A%D0%BA-13-%D0%B8-%D1%81%D1%8A%D0%BD%D0%B8%D1%89%D0%B0%D1%82%D0%B0-%D1%81%D0%B0-%D0%BF%D1%80%D0%BE%D1%80%D0%BE%D1%87%D0%B5%D1%81%D0%BA%D0%B8-%D0%BC%D0%BE%D0%B6%D0%B5-%D0%B4%D0%B0-%D1%81%D1%82%D0%B8%D0%B3%D0%BD%D0%B5%D1%82%D0%B5-%D0%B4%D0%BE-%D0%B8%D1%81%D1%82%D0%B8%D0%BD%D1%81%D0%BA%D0%B8%D1%8F-%D1%81%D0%B8-%D1%83%D1%87%D0%B8%D1%82%D0%B5%D0%BB-news765250.html", "text": "Mоже да помагате на нуждаещите се. Бъдете мили и състрадателни с околните! Денят е подходящ за молитви. Благоприятни са семейните събирания, както и всякаква работа и ремонти по жилището. Примирете се с неприятелите си, денят става за изясняване на отношенията“, съветва астрологът. „Това е ден за даване и получаване на прошка. Подходящо за съпружески отношения и любов. Благоприятно е в този ден да се подаряват цветя в саксии. Добре е родителите да прекарат 25-ят слънчев ден заедно с децата си. Постарайте се да изпълните молбите и желанията им! Намерете време да пообщувате с домашните си любимци, поговорете им, помилвайте ги! В този ден човек може да стигне до истинския си Учител“, добавя Ивелина Пенчева. „Не избягвайте любовта – приемайте и отдавайте обич! Не се препоръчва да упорствате и да започвате нови дела. Противопоказни са всякакви авантюри. Не се сърдете на никого! Не убивайте животни, даже насекоми! Не трябва да изричате лъжи. Да се късат цветя не е препоръчително. Денят е лош за пътуване. Не е позволено да се оскверняват земята и горите чрез плюене, уриниране, секнене, чупене на клони, нараняване на кората и копаене на земята“, предупреждава астрологът. „Месото днес е забранено. От позволените храни са сокове, мляко, мед, каша с масло. Препоръчва се да носите бял, жълт и розов цвят. Да се избягват мрачните цветове, сиво, черно и кафяво! Подходящо е за носене розов аметист“, съветва Ивелина Пенчева. „Обърнете внимание само на конкретните сънища! Те са пророчески. Колкото по-ярък е сънят, толкова по-рано ще се реализира. Ако насън видите близки хора, значи нещо ще се случи с тях. Колкото по-малко яде човек в този ден, толкова по-ярки ще са сънищата му. Но до залез не трябва въобще да спи“, добавя астрологът. Сподели:", "date": "2018.07.13", "title": "НА ПЕТЪК 13-и: Сънищата са пророчески, може да стигнете до истинския си Учител!"}
{"url": "http://pik.bg/%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%85%D0%B0-%D1%81%D0%BA%D1%83%D0%BB%D0%BF%D1%82%D1%83%D1%80%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%BE%D1%82-%D0%B1%D0%B8%D0%B2%D1%88%D0%B0-%D1%86%D1%8A%D1%80%D0%BA%D0%B2%D0%B0-%D0%B2-%D1%87%D0%B8%D0%BA%D0%B0%D0%B3%D0%BE-news765266.html", "text": "Пред телевизия Дабъл Ю Ел Си Йорданов разказа, че творбата му, наречена \"Светлината на безкрайността\" е била задигната в сряда, докато той и съпругата му били пред сградата и се занимавали с дворна работа. Скулптурата е направена от месинг и върху нея има стъклописи. Тя е с формата на голям пръстен. Творбата е била представена в Ню Йорк и в Чикаго и следващата седмица е трябвало да бъде откарана в Сейнт Луис, където да остане няколко месеца. Йорданов се чуди дали крадците са искали да изкарат пари от месинга. \"Надявам се, че те ще променят намерението си и ще оценят една творба, по която творецът е работил дълго време\", каза съпругата на Йорданов - Ивлиана Фогис. Йорданов създава сега център за изкуства в изгоряла църква в квартала на Чикаго Ингълууд. Той и съпругата му разказват, че били предупреждавани да не местят ателието си в този квартал. Но те твърдят, че въпреки кражбата плановете им няма да се променят. Йорданов оспорва сега намерението на градската управа да разруши бившата църква. \"Следващата година, след две години, аз съм силно убеден, че тук ще има един много хубав център на изкуствата\", казва Йорданов. Размерите очевидно не са разубедили крадците и те са задигнали скулптура, тежаща 135 килограма, намираща се в бивша църква в Чикаго и дело на твореца от български произход Пламен Йорданов, предава Асошиейтед прес. Сподели:", "date": "2018.07.13", "title": "Откраднаха скулптура на българин от бивша църква в Чикаго"}
{"url": "http://pik.bg/%D1%84%D0%B5%D1%80%D0%BC%D0%B5%D1%80%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%82-%D0%BF%D1%8A%D1%82%D1%8F-%D1%81%D0%BE%D1%84%D0%B8%D1%8F-%D0%B2%D0%B0%D1%80%D0%BD%D0%B0-%D0%BA%D1%80%D0%B0%D0%B9-%D0%B0%D1%80%D0%B1%D0%B0%D0%BD%D0%B0%D1%81%D0%B8-news765244.html", "text": "Фермери излизат на протест. От 11 ч. ще бъде блокиран пътя София – Варна край Арбанаси. Фермерите искат оставката на заместник-министъра на земеделието Цветан Димитров. От асоциацията категорично отхвърлят предложените ставки от земеделското министерство по схемата за подпомагане \"de minimis\", във връзка със срива на изкупните цени на овчето мляко. \"Ще покажем, че не сме съгласни и повече няма да търпим тази политика, която се води от много години. Точно тази политика довежда до катастрофални ситуации бранша\", коментира съпредседателят на Националната овцевъдна и козевъдна асоциация Симеон Караколев, цитиран от Дарик. По негови думи 99% от българските ферми все още не могат да се механизират. \"Не могат да се докопат до тези инвестиции, постоянно в бранша се създава изкуствено напрежение, лоши нормативни актове, които ни поставят на колене. Всичко това е една лоша държавна политика\", посочи той. Сподели:", "date": "2018.07.13", "title": "Фермери  блокират пътя София-Варна край Арбанаси"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D0%B5-%D1%81%D0%BB%D1%83%D1%87%D0%B8%D0%BB%D0%BE-%D0%BF%D1%80%D0%B5%D0%B4%D0%B8-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2%D1%8A%D0%B2-%E2%80%9E4-you%E2%80%9D-%D0%BA%D0%B0%D0%B7%D0%B0%D0%BB-%D0%BB%D0%B8-%D0%B5-%D0%BE%D1%87%D0%B8%D1%82%D0%B5-%E2%80%9E%D0%B4%D0%B0-%D0%BE%D1%82%D0%B8%D0%B4%D0%B5%D0%BC-news765174.html", "text": "Хората на Димитър Желязков-Митьо Очите се шегували помежду си и не се готвели за сериозен екшън на 8 юни 2016 г., преди да влязат в ресторанта „4 you”. Това сочи в своите показания гардът от „Аркус“ Младен Хайдутов непосредствено след екшъна в Слънчев бряг, при който Очите бе тежко ранен, а охранителят Александър Алексиев-Сашо Японеца бе убит, предава Флагман. Хайдутов в сряда свидетелства в Специализирания наказателен съд по делото срещу Божидар Кузманов-Божо Кравата и групата му. Заради разминаване в показанията адвокатите поискаха да се прочете какво е говорил свидетелят пред разследващите в дните след патакламата. От тях стана ясно, че Младен Хайдутов бил извикан от колега пред офиса на „Аркус“ в Слънчев бряг във фаталния ден. Там имало много негови колеги и познати. Казали му, че трябва да придружи Димитър Желязков. Не видял той да е въоръжен, бил в добро настроение. Очите казал „айде да отидем да видим тези какво искат“. Това свидетелствал Хайдутов на 9 юни – деня след стрелбата. Тогава той обяснил, че „не се подготвяли за голям сблъсък“. Според показания от 12 юни пред офиса на „Аркус“ са били Пешо Габъра, Миро Патрула, Велислав, Явор, Кольо Магарето, Сашо Японеца, както и други лица. Младен не познавал всички. Те се шегували помежду си, не се въоръжили, не очаквали сериозен конфликт. Адвокатите на подсъдимите поискаха от свидетеля да потвърди тези показания и особено думите на Митьо Очите - „айде да отидем да видим тези какво искат“. Пред съда обаче Младен Хайдутов се отметна: „Не са точно така нещата“. Той обясни, че не е чел протоколите от разпитите и не може да потвърди написаното, макар че разпозна подписа си в тях. Хайдутов каза, че е влязъл с Митьо Очите във „4 you”, но бил по-назад и не видял какво точно се случва. Най-отпред били убитият Александър Алексиев-Сашо Японеца и Явор Радков-Дългия, който вчера също свидетелства пред спецсъда. Младен хукнал да бяга към изхода, когато чул изстрелите. Много се уплашил. Свидетели в сряда трябваше да бъдат и Силвия Панагонова – вдовицата на Бай Миле, както и съдружникът й Радослав Попов – синът на Янко Попов-Туцо от „Килърите“. Оказа се, че и от двамата в деня на делото постъпили молби да бъдат освободени заради здравословни проблеми. Попов имал остра инфекция на горните дихателни пътища. От какво е болна Панагонова не стана ясно. По същите причини не се яви и още един свидетел – Живко Стоянов Димитров. Съдията Стоян Тонев разпореди тримата да представят в седмодневен срок надлежни доказателства за заявената невъзможност да се явят. Припомняме, че Силвия Панагонова и Радослав Попов имаха конфликт с Божо Кравата преди години. 165-килограмовият Явор Радков, който свидетелства в полза на Митьо Очите, вчера се отрече от предишните си показания, че му е бил гард. Той обясни, че всъщност били приятели. Целият ден на 8 юни били в къщата в Кошарица заедно с Очите и Александър Алексиев. Привечер тръгнали за Слънчев бряг в бронирана кола, управлявана от Митьо. Събрали се около 19,20 ч. пред офиса на „Аркус“ с уговорката да отидат някъде да „хапнат и да пийнат“. Вървели по улиците в Слънчев бряг да търсят заведение, но не тръгнали целенасочено към „4 you”. Радков се отказа от показанията, които е дал пред разследващите на 9 юни 2016 г., и дори не потвърди, че подписите на протолите за разпит са негови. Той отрече да е бил с бронежилетка, когато е бил арестуван след екшъна на 8 юни. Любопитен момент е, че тогава той е бил в една килия с Данаил Петков – единият от подсъдимите от вражеската група на Божо Кравата. Неофициално се твърди, че Явор Радков е бил пуснат от органите на реда в килията с бронежилетка. Пред съда в сряда той каза и че не познава братята Мартин и Калоян Колеви, които на предишно заседание свидетелстваха в полза на Митьо Очите. Сподели:", "date": "2018.07.13", "title": "ЕКСКЛУЗИВНО! Ето какво се е случило преди стрелбата във „4 you”! Казал ли е Очите: „да отидем да видим тези какво искат“?"}
{"url": "http://pik.bg/47-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D0%B9%D0%B5%D0%BC%D0%B5%D0%BD-news765233.html", "text": "Земетресение с магнитуд 4.7 по скалата на Рихтер е регистрирано в в района на Аденския залив, близо до Йемен, показва справка на интернет страницата на Европейския средиземноморски сеизмологичен център (EMSC), цитира Фокус. Земетресението е регистрирано в 02:34 часа на дълбочина от 10 км. Няма данни за жертви и материални щети. Сподели:", "date": "2018.07.13", "title": "4.7 по Рихтер разлюля Йемен"}
{"url": "http://pik.bg/%D0%BD%D0%B0%D1%88%D0%B8-%D1%83%D1%87%D0%B5%D0%BD%D0%B8-%D1%80%D0%B0%D0%B1%D0%BE%D1%82%D0%B8%D0%BB%D0%B8-%D0%BF%D0%BE-%D0%B3%D0%BE%D0%BB%D1%8F%D0%BC%D0%BE-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%BE-%D0%BE%D1%82%D0%BA%D1%80%D0%B8%D1%82%D0%B8%D0%B5-news765208.html", "text": "Българско участие във фундаментално космическо откритие – засечена е елементарна частица, чието изследване ще даде нови знания за образуването и развитието на Вселената. Далеч извън нашата галактика „Млечен път” е открита свръх масивна черна дупка, която е свързана с блазар - ярък звезден обект, излъчващ огромно количество енергия. От него са се образували елементарни частици, наричани \"неутрино\". Те преминават свободно през нашата планета и дори през телата ни. В специална лаборатория на Южния полюс са успели да засекат такава частица. Доцент Петър Темников от Института по ядрени изследвания е сред българските учени, работили по един от експериментите, предава БТВ. „Самото неутрино събитие е само едно. Но фактът, че то е наблюдавано от много други експерименти, потвърждава, че това неутрино идва именно от този източник, който е супер масивна черна дупка, която се намира в много далечна галактика”, обяснява ученият. Неутриното е засечено на голяма дълбочина в антарктическия лед от детектора „Айскюб”. За щастие, то не представлява заплаха за живота ни, а съдейства за развитието на нов клон в науката. Сподели:", "date": "2018.07.13", "title": "Наши учени работили по голямо космическо откритие"}
{"url": "http://pik.bg/%D0%BF%D0%BE%D0%B4-%D0%BB%D1%83%D0%BF%D0%B0-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D1%80%D0%B5%D0%BC%D0%BE%D0%BD%D1%82%D0%B0-%D0%BD%D0%B0-%D0%B1%D1%83%D0%BB-%D0%BA%D0%B0%D0%B1%D0%BB%D0%B5%D1%88%D0%BA%D0%BE%D0%B2-news765265.html", "text": "Това съобщиха от пресцентъра на Столична община. В момента се извършват ремонти дейности и разширение на отсечката на бул. „Тодор Каблешков“ от ул. „Цар Борис III“ до ул. „Майор Горталов“. В проверката ще участва и зам.-кметът Евгени Крусев. В 11.00 часа кметът на София Йорданка Фандъкова ще провери изпълнението на ремонтните дейности на бул. „Тодор Каблешков“ при ул. „Майор Горталов“. Сподели:", "date": "2018.07.13", "title": "ПОД ЛУПА! Фандъкова проверява ремонта на бул. \"Каблешков\""}
{"url": "http://pik.bg/%D0%B0%D0%BD%D1%8F-%D0%BF%D0%B5%D0%BD%D1%87%D0%B5%D0%B2%D0%B0-%D0%BD%D0%B5-%D0%B8%D1%81%D0%BA%D0%B0-%D0%B4%D0%B0-%D0%B2%D0%B8%D0%B6%D0%B4%D0%B0-%D1%81%D1%82%D0%B5%D1%84%D0%B0%D0%BD-%D0%B4%D0%B0%D0%BD%D0%B0%D0%B8%D0%BB%D0%BE%D0%B2-%D0%B1%D0%B8%D0%B2%D1%88%D0%B8%D1%82%D0%B5-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B8-%D0%BF%D1%80%D0%BE%D0%BC%D0%B5%D0%BD%D0%B8%D1%85%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0%D1%82%D0%B0-%D0%BD%D0%B0-%D0%B0%D1%80%D1%82-news765222.html", "text": "Програмата на цял арт фестивал е била променена специално заради Аня Пенчева. Според първоначалните планове, актрисата трябваше да се качи на сцената в Царево в деня,  в който там излиза и нейният бивш любим Стефан Данаилов. Когато обаче разбрала за това засичане, отсякла, че или организаторите ще оправят недоразумението, или фестивалът им ще мине без нея. Срещата между двамата бивши любовници трябваше да е в рамките на фестивала „Арт поток” в Царево. За 28 юли там беше предвидено представяне на автобиографията на Ламбо, а веднага след това – премиерата на спектакъла „Тя, той и още двама-трима” с Аня Пенчева. Това е първата премиера на актрисата от години, затова се очакваше с изключителен интерес. Когато обаче научила, че от всички дни на месеца за нея са избрали точно този, в който ще се засече с бившия си любим, тя била шокирана. Макар чувствата между двамата да са погребани от години, клюката за връзката им продължава да се обсъжда като една от най-пикантните в родния шоубизнес. Затова бившите любовници старателно се избягват, тъй като не искат излишни шушукания зад гърбовете си. Освен това мъжът на Аня бил доста ревнив и се дразнел от застъпването на премиерата ѝ с тази на Данаилов. В книгата, която Ламбо ще представи, без недомлъвки се разказва за връзката му с Аня, която била най-голямата любов в живота му след съпругата му Мария и дори правила аборт от него. Пенчева не можела да си представи как ще излезе на сцената веднага след обсъждането на подобна тема. В това тя видяла провокация, която много я подразнила. Актрисата не искала да вдига скандали на организаторите на феста, но категорично им казала, че ако не променят програмата, могат да зачеркнат участието ѝ. Въпросните промени били изключително трудни, защото освен звездата от „Време разделно”, в спектакъла участват и актьори като Ненчо Илчев, Александър Кадиев и Тончо Токмакчиев, чийто график е запълнен с месеци напред и няма как да се размества заради личните отношения на колежката им. Все пак след много „гимнастики” успели да наредят нещата така, че премиерата да се отложи с ден. Вместо на 28 юли, тя ще е на 29-и. За да не се отваря дупка в програмата, в последния момент в нея било включено излъчване на филм на Георги Тошев за любимата му група „АББА”. То ще бъде веднага след представянето на книгата на Ламбо. Вероятно като „наказание” за причиненото неудобство лицето на Аня Пенчева не е включено в рекламния афиш на фестивала, за разлика от това на бившия ѝ любовник, пише  седмичник. Сподели:", "date": "2018.07.13", "title": "Аня Пенчева не иска да вижда Стефан Данаилов! Бившите любовници промениха програмата на арт фест в Царево"}
{"url": "http://pik.bg/%D1%87%D1%83%D0%B4%D0%BE-%D0%B3%D0%B0%D0%B1%D1%80%D0%BE%D0%B2%D0%B5%D1%86%D1%8A%D1%82-%D0%BA%D1%80%D0%B8%D1%81%D0%BA%D0%BE-%D1%89%D0%B5-%D0%B4%D0%B0%D0%B4%D0%B5-1000-%D0%BB%D0%B5%D0%B2%D0%B0-%D0%BD%D0%B0-%D1%82%D0%BE%D0%B7%D0%B8-%D0%BA%D0%BE%D0%B9%D1%82%D0%BE-news765219.html", "text": "Бившият рапър Криско обяви конкурс за бийтмейкъри, наречен “Битка за Бийт”. В него няма ограничения за стила музика. Тя може да е трап, регетон, поп и т. н. Наградата, която е определил габровецът е 1000 лв. за най-добрия бийтмейкър и гарантирано участие в клипа към песента върху неговия бийт. Криско си запазва правото да избере повече от един победител, ако дойдат добри предложения. Крайният срок за участие в конкурса е последният ден на годината. Според музикални анализатори Кристиан Талев, както е истинското име на тийн идола, е решил да остане на гребена на вълната и пробва други стилове. Идеята му е дошла след невероятния успех на дуета му със Слави Трифонов с песента „Гледай как се прави“, която за по-малко от 3 месеца събра над 28 млн. гледания в Youtube. Сподели:", "date": "2018.07.13", "title": "ЧУДО! Габровецът Криско ще даде 1000 лева на този, който..."}
{"url": "http://pik.bg/5-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8%D1%82%D0%B5-%D0%BF%D1%80%D0%B5%D0%B4%D0%B8-%D0%B4%D0%B0-%D0%BE%D1%82%D0%B8%D0%B4%D0%B5%D1%82%D0%B5-%D0%BD%D0%B0-%D0%BE%D0%BD%D0%BB%D0%B0%D0%B9%D0%BD-%D1%81%D1%80%D0%B5%D1%89%D0%B0-news765199.html", "text": "Онлайн срещите са доста модерни в днешно време. Те обаче крият много капани, особено за момичетата, които са уязвими по различни начини. Ето защо е особено важно да подходят с доза разумен скептицизъм и да се „подсигурят“ преди да излязат на подобна „сляпа“ среща с непознат. За собствено спокойствие и безопасност вземете следните мерки: 1. Проследете младежа онлайн Нерядко профилът на човека, който ви пише, може да не е реален. Хубаво е да се убедите дали зад снимките стои същата личност, както и да проверите до някаква степен информацията, която дава за себе си. Това може да стане с кратко проучване в мрежата. Поискайте профилите му в мрежи като Фейсбук, Инстаграм, Снапчат, от които ще придобиете поне малко информация за съответния човек. 2. Информирайте приятел Преди да отидете на първа среща с човек, с когото сте се запознали онлайн, задължително информирайте някой познат за мястото и плана ви. Дори да сте убедени, че човекът не е психопат, е важно и друг да знае местонахождението ви. 3. Кодова система Той може и да не е психопат, но да е адски скучен. Затова не е лоша идея да имате „план за бягство“. Т. е. да се разберете с приятелка какво да направите, за да ви измъкне преди да сте се отегчили до смърт. 4. Изберете мястото Хубаво е мъжът да е помислил къде да ви заведе, но от съображения за сигурност, можете на първа среща вие да поставите условията, така че да се чувствате спокойна. Изберете относително популярно място, където ще се чувствате хем комфортно, хем ще сте сред хора, в случай, че се наложи да реагират при някаква ситуация. 5. Не давайте много информация за себе си Като за начало не му давайте своя личен адрес, за да ви вземе от вас, а някакво приблизително близко място. Можете дори да не оставите телефона си, а да се разберете в чата. Някой мъже биха се обидили от такова недоверие, но все пак светът е пълен с всякакви субекти и преди всичко трябва да мислите за своята безопасност. По време на самата среща по-добре го изненадайте и вместо да разказвате основно за себе си (както повечето мъже очакват), го разпитайте обстойно. източник: Тялото Сподели:", "date": "2018.07.13", "title": "5 неща, които да направите преди да отидете на онлайн среща"}
{"url": "http://pik.bg/%D0%B3%D0%BE%D1%80%D0%B4%D0%BE%D1%81%D1%82-%D0%BF%D0%B8%D1%82%D0%B5%D0%B9%D0%BD%D0%B0%D1%82%D0%B0-%D0%B2%D0%BE%D0%B4%D0%B0-%D0%B2-%D1%81%D0%BE%D1%84%D0%B8%D1%8F-%D0%B5-%D1%81%D1%80%D0%B5%D0%B4-%D0%BD%D0%B0%D0%B9-%D0%BA%D0%B0%D1%87%D0%B5%D1%81%D1%82%D0%B2%D0%B5%D0%BD%D0%B8%D1%82%D0%B5-%D0%B2-%D0%B5%D0%B2%D1%80%D0%BE%D0%BF%D0%B0-news765226.html", "text": "Столичани пият най-качествената вода в България, като водата в София е на шесто място по качество в Европа, съобщи днес Васил Тренев, изпълнителен директор на „Софийска вода”. От дружеството представиха пред медиите служителите си „костенурки нинджа”, които се грижат за поддръжката на канализационната мрежа. Оказва се, че проходимите отточни колектори под земята, в които могат да вървят хора, са с обща дължина от около 600 км. След проливните дъждове канализационната мрежа в София се е държала повече от достойно, смята Станислав Станев, който ръководи дирекция „Експлоатация и поддръжка” в дружеството. \"Това дължи освен на работата ни без почивка по време на дъждовете, основният принос е на превантивната работа. Ние работим в дни, когато е слънчево, почистваме, премахваме препятствия в канализационната мрежа, така че по време на дъжд да няма проблеми\", каза той. По думите му всяка година се почистват около 10 на сто от дължината на мрежата или около 1700 км. Уникалното в столицата и това, което е практика само на още три места в Европа, е, че служители на дружеството отиват в проходимите колектори - големи канали с обща дължина около 600 километра, в които хора могат да вървят и намират различни препятствия и да ги отстраняват. От дружеството предвиждат за тази година инвестиции в рамките на 50 млн. лв. 14 млн. от тях са за канализация. Приоритетните обекти ще са в кварталите ”Орландовци” и „Симеоново”, както и в централната градска част, предава Дарик. Сподели:", "date": "2018.07.13", "title": "ГОРДОСТ! Питейната вода в София е сред най-качествените в Европа"}
{"url": "http://pik.bg/%D0%BA%D1%80%D0%B5%D0%BC%D1%8A%D0%BB-%D1%81%D0%BA%D0%BE%D1%87%D0%B8-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D1%80%D0%B8%D0%BD%D1%83%D0%B6%D0%B4%D0%B0%D0%B2%D0%B0%D0%BB-%D0%B5%D0%B2%D1%80%D0%BE%D0%BF%D0%B0-%D0%B4%D0%B0-%D0%BA%D1%83%D0%BF%D1%83%D0%B2%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D0%B5%D0%BD%D0%B5%D1%80%D0%B3%D0%B8%D1%8F-news765225.html", "text": "Кремъл отхвърли в четвъртък описанието на Германия от американския президент Доналд Тръмп, който я нарече „заложница“ на Русия, заради енергийната ѝ зависимост, заявявайки че неговият коментар е част от кампанията на САЩ за принуждаване на Европа да купува американски енергийни доставки, пише руското електронно издание The Moscow Times, цитирано от Фокус. Тръмп заяви пред Германия, по време на срещата на върха на НАТО в Брюксел в сряда, че не е правилно да подкрепя изграждането на тръбопровод в Балтийско море на стойност 11 милиарда долара, който ще доставя дори повече руски газ, докато в същото време не може да покрие заложените разходи за отбрана на НАТО. Говорителят на Кремъл Дмитрий Песков заяви, че коментарът на американския президент маркира ескалацията на кампания на САЩ, която цели да ограничи руските доставки на газ към Европа за сметка на американския енергиен сектор. „Колкото до зависимостта на Германия (от Русия) като голям купувач на газ, ние не можем да се съгласим с твърдението“, заяви Песков пред журналисти. „Доставки на газ по тръбопровод не водят до зависимост на една страна от друга, а на пълна взаимна зависимост. Това е гаранция за стабилност в бъдещото развитие“, допълни той. Песков заяви, че Москва счита възраженията на САЩ към новия тръбопровод като „несправедлива конкуренция“, насочена към опита да се насилят европейските държави към закупуването на по-скъпия американския втечнен газ. „Считаме, че това е въпрос на икономическа конкуренция и че купувачите трябва да вземат собствено решение“, заяви Песков. Според кремълския говорител, тръбопроводът е чисто търговски проект и Русия е доказала, че е надежден енергичен доставчик към Европа от десетилетия. Сподели:", "date": "2018.07.13", "title": "Кремъл скочи на Доналд Тръмп, принуждавал Европа да купува американска енергия"}
{"url": "http://pik.bg/%D0%BD%D0%BE%D0%B2%D0%B0%D1%82%D0%B0-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D0%BF%D0%B0%D0%B9%D0%BD%D0%B5%D1%80-%D0%B0%D1%80%D1%82%D0%B8-%D0%B1%D1%80%D0%B0%D0%BD%D0%B8-%D1%84%D0%B8%D1%80%D0%BC%D0%B0%D1%82%D0%B0-%D1%80%D0%B5%D0%B4%D0%BE%D0%BC-%D0%B4%D0%BE-%D1%88%D0%B5%D1%84%D0%B0-%D1%81%D0%B8-news765218.html", "text": "Тийнидолът АРТи превзе социалните мрежи с коментар срещу хейтърите на „Пайнер“. Актуалната звезда на фирмата публикува и обща снимка с шефа на компанията инж. Митко Димитров. Редица фенове и изпълнители, сред които Ани Хоанг споделиха посланието на певеца. „Пайнер“ е зло! Всички плюем „Пайнер“, но прецъкваме като излезе нова песен, нали? “Пайнер отправяли лошо послание. „Пайнер“ давали лош пример! „Пайнер“ били Зло..”  Това са постоянните нападки на другите медии“, пише певецът и допълва своето послание: „Този човек изглежда по този начин на 65 години! Създал е империя! Империя, която не просто е част от музикалния бизнес в България. До голяма степен „Пайнер“ е музикалният бизнес в България. Във фирмата има над 200 изпълнители от всички жанрове – от народно до опера. Но „Пайнер“ никога не са си позволявали да обиждат или оскърбяват колеги, защото знаят, че всичко се постига с постоянство и дисциплина, а не с плюене и завист! С тига с тези предразсъдъци и задръжки! Много хора ме питат и се учудват: “Защо отиде в „Пайнер“..?!” “Как може такова нещо?!” И веднага съм заклеймен. Причината е проста – тук се спазват правила“, категоричен е АРТи. И допълва:  Запомнете – чалгата не е фирма, телевизия или клеймо. Чалгата е послание! Послание, което в момента присъства в цялата музика по света – и най-вече в рапа. Но нали да мразиш чалгата е модерно! Така че нека намразим музиката по целия свят“, допълва изпълнителят. Сподели:", "date": "2018.07.13", "title": "Новата звезда на \"Пайнер\" АРТи брани фирмата редом до шефа си"}
{"url": "http://pik.bg/%D0%B4%D0%BD%D0%B5%D1%81-%D0%B5-%D0%BF%D0%B5%D1%82%D1%8A%D0%BA-13-%D0%B8-%D0%B5%D1%82%D0%BE-%D0%B3%D0%B8-%D0%BD%D0%B0%D0%B9-%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%B8%D1%82%D0%B5-13-%D1%84%D0%B0%D0%BA%D1%82%D0%B0-%D0%B7%D0%B0-%D1%84%D0%B0%D1%82%D0%B0%D0%BB%D0%BD%D0%B8%D1%8F-%D0%B4%D0%B5%D0%BD-news765229.html", "text": "Днес е Петък 13-и – считаният от мнозина за фатален ден, който стряска сънищата на между 17 и 21 милиона американци и още милиони по цял свят. Симптомите на хората, страхуващи се от този ден, варират от умерена тревога до тотална паника. Ето и 13 любопитни факта за Петък 13-и. Има поне един Петък 13-ти всяка година, но никога повече от три на година. През тази година са само два и днес е вторият. Първият бе през април. Вярва се, че страхът от Петък 13-ти идва от 13 октомври 1307 г., когато хиляди рицари-тамплиери били заловени и изтезавани по заповед на папа Климент V. Те били принудени да признаят обвинения в ерес и содомия, и били изгорени на клада. Оттогава Петък 13-ти се смята за \"лош ден\" за тамплиерите. Други вярвания са свързани с древен Рим, където магьосниците се събирали в групи от 12, тъй като считали, че 13-ят човек е олицетворение на Дявола. Днес много хора продължават традицията да се страхуват от този ден. На много сгради по света липсва 13-и етаж. Много градове нямат 13-ти номер на улиците и булевардите си. В някои американски и британски хотели липсва стая номер 13, а в самолетите на различни компании място 13 е забранено. Във Флоренция пък изкуството за избягване на номер 13 е стигнало своя връх и там къщите между номер 12 и 14 се намират на номер 12 и половина. В САЩ хората са по-практични и просто отказват да си купуват къщи на \"фаталния\" номер. Въпреки вярванията, че петък 13 носи нещастие, много хора не се страхуват от деня. Един от тях е британец, който има тринадесет татуировки на числото \"13\" - всичките направени в 13-ти петъци и днес ще се сдобие с още една. Повече от 80 % от небостъргачите в САЩ нямат 13-и етаж. Във Формула 1 няма болид с номер 13. Според някои изследователи пък хората просто обичат да се страхуват от нещо и тъй като числото 13 е винаги наблизо, на него се е паднало злощастната съдба на \"персона нон грата\", пише ЛейдиЗон. Сподели:", "date": "2018.07.13", "title": "Днес е петък 13-и, ето ги най-любопитните 13 факта за фаталния ден"}
{"url": "http://pik.bg/%D0%B2%D0%B4%D0%BE%D0%B2%D0%B8%D1%86%D0%B0%D1%82%D0%B0-%D0%BD%D0%B0-%D1%88%D0%B0%D1%80%D0%BB%D0%BE%D0%BF%D0%BE%D0%B2-%D0%BF%D1%80%D0%BE%D0%B4%D0%B0%D0%B2%D0%B0-%D0%B1%D0%B8%D0%B7%D0%BD%D0%B5%D1%81%D0%B0-%D0%BC%D1%83-%D0%B7%D0%B0-100-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-news765224.html", "text": "Хотелската бизнес империя на Стефан Шарлопов е обявена за продан от вдовицата му Бояна 6 месеца след внезапната смърт на българския Доналд Тръмп. Според два независими един от друг източника на седмичник, наследниците на ексцентричния бизнесмен водят активни преговори за продажбата на 5 хотела от веригата „Шарлопов груп” с китайски инвеститори, пристигнали в България миналата седмица като част от 700-членната делегация от най-голямата азиатска държава. Според неофициална информация, от семейството на покойния Стефан Шарлопов са поставили цена от 100 милиона евро за пет хотелски комплекса – 5-звездния „Парк хотел Пирин” в Сандански, 4-звездния „Янтра” във Велико Търново, хотел „М ургавец” на Пампорово и тузарския морски комплекс „Созополис” край Созопол, състоящ се от 52 обзаведени по последна дизайнерска мода къщи за отдих. Реалната цена на хотелите е почти двойно по-висока, но според запознати с преговорите между наследниците на Шарлопов и китайските инвеститори, при сключването на сделката азиатците ще трябва да изплатят и над 60 милиона евро към български банки, към които покойния милионер има натрупани дългове. „Само към Българо-американската кредитна банка има непогасени кредити за 30 милиона лева. Заради това от финансовата институция иззеха преди 2-3 седмици имот на Шарлопов на централния столичен булевард „Витошка”, който бе ипотекиран в банката”, разкрива източник на вестника. Преговорите с китайците са в напреднала фаза и се водят от вдовицата на Стефан Шарлопов – Бояна и от голямата му дъщеря Ева, която е изпълнителен директор на хотелската верига. Двете дами бяха скарани, след като влязоха в конфликт тази пролет за наследството на загадъчно издъхналия на 56-годишна възраст милионер. Оказа се, че Шарлопов не е оставил завещание и така лъвския пай отиде в ръцете на съпругата му Бояна. Тя получи ½ от богатството на мъжа си, както е според закона. Останалата половина се подели между нея и петте деца на Шарлопов – 30-годишната Ева, тийнейджърките Бояна и Стефани и 8-годишните близнаци Георги и Илия. Всички деца, с изключение на Ева, родила се от първия брак на Шарлопов с красавицата Катя, повериха наследството си на своята майка Бояна и така Ева, която бе двигател на бизнеса на татко си, остана почти без нищо. Изглежда обаче голямата щерка Ева и втората съпруга на баща й Бояна са сключили примирие помежду си и заедно водят преговорите за продажбата на петте хотела. За семейството на Стефан Шарлопов ще остане единствено СПА хотелът в Германия, помещаващ се в курорта Фройденщат в област Баден-Вюртемберг, както и комплекс от вилни къщи за отдих край Габрово. Близки до фамилия Шарлопови твърдят, че в основата на предстоящата сделка с китайците била голямата дъщеря Ева, която планирала да стартира самостоятелен туристически бизнес. „Няма да нося на гръб цял живот и да изхранвам една дузина тунеядци”, разправяла из София Ева Шарлопова, навярно визирайки мащехата си Бояна и четирите си по-малки сестри и братя. Сподели:", "date": "2018.07.13", "title": "Вдовицата на Шарлопов продава бизнеса му за 100 милиона евро"}
{"url": "http://pik.bg/%D0%B4%D0%B5%D1%81%D0%B5%D1%82%D0%BA%D0%B8-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%B2-%D0%BA%D0%B0%D0%B9%D1%80%D0%BE-news765238.html", "text": "Най-малко 12 души са били ранени при експлозия в химически завод край летището в египетската столица Кайро, предаде агенция Мена. Пострадалите са били хоспитализирани. Според министъра на гражданската авиация, летището работи нормално, въпреки взрива. Пожарникари се борят с овладяването на стихията, предава НюзБг. Заводът е бил под контрола на военните. През последните месеци нападенията зачестиха. Допуска се, че терористи стоят зад всичко., Сподели:", "date": "2018.07.13", "title": "Десетки ранени след експлозия в Кайро"}
{"url": "http://pik.bg/%D0%B7%D0%B0%D1%82%D0%B2%D0%B0%D1%80%D1%8F%D1%82-%D0%B0%D0%B9%D1%84%D0%B5%D0%BB%D0%BE%D0%B2%D0%B0%D1%82%D0%B0-%D0%BA%D1%83%D0%BB%D0%B0-%D0%B7%D0%B0%D1%80%D0%B0%D0%B4%D0%B8-%D1%84%D0%B8%D0%BD%D0%B0%D0%BB%D0%B0-%D0%B2-%D1%80%D1%83%D1%81%D0%B8%D1%8F-news765230.html", "text": "Френските сили на реда ще затворят Айфеловата кула в Париж в неделя, когато ще се проведе финалът на Световното първенство по футбол между Франция и Хърватия. Огромни екрани ще бъдат разположени във френската столица за решителната среща, която ще се играе на стадион „Лужники“ в Москва. Френската полиция обяви, че затваря кулата от „съображения за сигурност“, предадоха френските медии. В парка „Марсово поле“ ще има огромни екрани, на които френските привърженици ще могат да наблюдават срещата. Хората, които предварително са си закупили билети за посещение на Айфеловата кула, ще си получат парите обратно. Айфеловата кула, символ на Париж, всяка година е посещавана от милиони местни граждани и туристи. По време на финала на Европейското първенство по футбол преди две години (между Франция и Португалия) над 90 000 души се събраха във фен зоната пред нея. „Петлите“ спечелиха световната титла през 1998 година за пръв и единствен до момента път. Те са сочени за фаворит, но срещу себе си ще имат вдъхновения отбор на Хърватия, който вчера елиминира Англия. Сподели:", "date": "2018.07.13", "title": "Затварят Айфеловата кула заради финала в Русия"}
{"url": "http://pik.bg/%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%BA%D0%B0%D1%82%D1%80%D0%B8%D0%BD-%D0%B2%D0%B0%D1%87%D0%B5%D0%B2%D0%B0-%D0%B2-%D0%BA%D1%80%D0%B0%D0%B6%D0%B1%D0%B0-%D1%81%D0%B8%D0%BB%D0%B8%D0%BA%D0%BE%D0%BD%D0%BE%D0%B2%D0%B0%D1%82%D0%B0-%D1%84%D1%83%D1%80%D0%B8%D1%8F-%D1%81%D0%B8-%D0%BF%D1%80%D0%B8%D1%81%D0%B2%D0%BE%D0%B8%D0%BB%D0%B0-8-%D0%B1%D0%BE%D0%BD%D0%B0-%D0%BE%D1%82-%D0%BB%D0%B5%D0%BB%D1%8F-%D1%81%D0%B8-%D0%BF%D0%BB%D0%B0%D1%88%D0%B0%D1%82-%D1%81-news764502.html", "text": "Силиконовата фурия Катрин Вачева, прочула се преди години с побоя й нанесен от футболиста Орлин Орлинов, отново се забърка в скандал. Този път става въпрос за сериозни роднински разправии. Лeлята на смуглата плейбойка Йoaннa Вачева обвини Катрин в това, че я е обрала в собствения й апартамент. Става въпрос за сумата от 8000 лева и бижута. Проблемът между двете ескалира и дори стигна до залата на \"Съдебен спор\" по Нова телевизия, излъчен неотдавна. Въпреки, че името на Катрин Вачева не бе споменато, от видео репортажа стана ясно, че обвинената в кражба е именно популярната родна манекенка. През цялото време на разследването на Жоро Игнатов, Катрин мълча като риба, а преди да бъде излъчено предаването, тя изрично забранила чрез нотариален документ да бъде показвано лицето й в ефир, заради което е и замъглена . Въпреки това мнозина разконспирираха, че въпросната племеница е именно Катрин Вачева. В \"Съдебен спор\" лeлятa Йоанна, която по професия е учителка ce яви в poлятa cи нa ищeц c иcĸ зa 8000 лв., oтĸpaднaти cпopeд нeя oт плeмeницaтa й, ĸoятo нe ce пoяви в зaлaтa, a бe пpeдcтaвлявана от адвокат. Tя твъpди, чe Kaтpин и cинът й ca били нa poждeния дeн нa бaбa cи, ĸoгaтo мaнeĸeнĸaтa e paзглeдaлa oбcтaнoвĸaтa. Ha cлeдвaщия дeн дoшлa caмa, yж дa чиcти и пapитe изчeзнaли, пише \"Хотнюз\". Йoaннa Baчeвa e yбeдeнa, чe имeннo плeмeницaтa й ги e взeлa. Tя ce oпитaлa дa ce paзбepe c нeя, нo yдapилa нa ĸaмъĸ. Лeлятa дopи пoлyчилa oбaждaнe oт нeпoзнaт мъж, ĸoйтo я зaплaшил, чe aĸo нe cпpe дa cи иcĸa пapитe oт Kaтpин, нямa дa види пoвeчe cинa cи. Πpи ĸoeтo Йoaннa внecлa жaлбa зa зaплaxa във Bтopo Paйoннo. Потърпевшата e cигypнa, чe имeннo дъщepятa нa пoĸoйния й бpaт e oтĸpaднaлa пapитe, зaщoтo мaлĸo пpeди инцидента я e пoпитaлa ĸъдe би cĸpилa пapи в aпapтaмeнтa cи. Лeлятa нaивнo й ĸaзaлa мяcтoтo, ĸъдeтo ĸъта cпecтявaниятa cи, бeз дa пpeдпoлaгa, чe щe я ограбят и то собствената й племеница. Роднината на Катрин обяви в \"Съдебен спор\", че известната персона не е никаква моделка, като намекна, че практикува най-древната професия. \"Tя ce пpeдcтaвя ĸaтo мaнeĸeнĸa и дизайнер, нo нищo такова нe e paбoтилa пpeз живoтa cи. Сещайте се какво прави\", отсече огорчената леля. В предаването Йоанна не успя да докаже вината на племеницата си, но обеща да продължи да се бори в съда. Сподели:", "date": "2018.07.13", "title": "ОБВИНИХА КАТРИН ВАЧЕВА В КРАЖБА! Силиконовата фурия си присвоила 8 бона от леля си! Плашат с отвличане сина на ограбената жена"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0%D0%BF%D0%BE%D1%87%D0%BD%D0%B0-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%BF%D1%8A%D1%82%D1%8F-%D0%BF%D1%80%D0%B5%D0%B7-%D0%B2%D0%B8%D1%82%D0%B8%D0%BD%D1%8F-news765163.html", "text": "Тръгна ремонтът на първокласния път София - Ботевград през Витиня. Участъкът е алтернативен маршрут за камионите над 12 тона при извършващите се в момента аварийно-възстановителни работи по съоръженията на АМ \"Хемус\". Вчера започна запълването на най-големите дупки отворили се в отсечката от интензивния трафик след дъждовете в последните дни, информира \"Монитор\". Днес пък пътноподдържащото дружество \"Автомагистрали\" трябва да представи на председателя на Управителния съвет на АПИ инж. Светослав Глосов график с предстоящата временна огранизация на движението и обходните маршрути, по които ще се насочва тежкотоварния трафик по време на ремонтните дейности, заради лошото му състояние. Припомняме, че заради ремонта на съоръженията по АМ \"Хемус\" и за повишаване безопасността на движение за леките автомобили през лятото, тежкотоварния трафик преминава само по първокласния път през Витиня. Сподели:", "date": "2018.07.13", "title": "Добра новина! Започна ремонт на пътя през Витиня"}
{"url": "http://pik.bg/%D0%B5%D0%B2%D1%80%D0%BE%D0%B3%D1%80%D1%83%D0%BF%D0%B0%D1%82%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D0%BE-%D0%BF%D1%8A%D1%82%D1%8F-%D0%B9-%D0%BA%D1%8A%D0%BC-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-news765203.html", "text": "На свое заседание днес Еврогрупата, в присъствието на министъра на финансите Владислав Горанов и управителя на БНБ Димитър Радев, обсъди изпратеното от тях на 29 юни 2018 г. съвместно писмо за намеренията на българските власти за присъединяване към ERM II и Банковия съюз, съобщи Дирекция \"Връзки с обществеността и протокол\" в министерството на финансите, цитирана от БТА. Еврогрупата единодушно подкрепи изразените намерения на България в областта на банковия надзор, финансовия сектор и качеството на институциите и управлението, предава Нова. Еврогрупата заяви, че конструктивните дискусии през последните няколко месеца относно пътната карта за присъединяването на българския лев към ERM II днес доведоха до успешен резултат. Сподели:", "date": "2018.07.13", "title": "Еврогрупата подкрепи България по пътя й към Еврозоната"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%89%D0%B5-%D0%BF%D0%BE%D0%B8%D1%81%D0%BA%D0%B0-%D0%B4%D0%BE-%D0%B4%D0%BD%D0%B8-%D0%BD%D0%B0%D0%B4%D0%B7%D0%BE%D1%80-%D0%BE%D1%82-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0-%D0%B1%D0%B0%D0%BD%D0%BA%D0%B0-news765202.html", "text": "Незабавно, до дни, очакваме България да подаде искане за задълбочено сътрудничество с Европейската централна банка\". Това съобщи на пресконференция директорът на Европейския стабилизационен механизъм Клаус Реглинг, цитиран от БТА. Той отбеляза, че на основата на това сътрудничество след около година Европейската централна банка ще изготви оценка, която - ако е положителна - отваря вратата на нашата страна към чакалнята на Еврозоната. \"Срокът може да бъде по-дълъг от една година до оценката, ако има забавяне в изпълнението на някои препоръки на Европейската централна банка, но целта ни не е срокът, а достиженията\", коментира Реглинг. \"Няма условие или официално изискване механизмът на Европейската комисия за сътрудничество и проверка да бъде прекратен, за да може България да влезе в чакалнята на Еврозоната\", поясни в отговор на въпрос зам.-председателят на ЕК Валдис Домбровскис, предава Нова. По негови думи влизането в чакалнята, а впоследствие и в Еврозоната, е добър сигнал за инвеститорите, подобрява икономическия растеж, води до по-високи правни стандарти в страната. \"Одобрихме стратегията на България да влезе и в Банковия съюз, и в чакалнята. Ясно е, че България иска да напредне към Еврозоната. Вярвам, че срокът за влизане в чакалнята след една година е реалистичен. Пътят може да изглежда труден и трънлив, но води към по-добро\", коментира Домбровскис. Сподели:", "date": "2018.07.13", "title": "България ще поиска до дни надзор от Европейската централна банка"}
{"url": "http://pik.bg/%D0%BE%D0%BE%D0%BD-%D1%81%D1%8A%D0%B7%D0%B4%D0%B0%D0%B2%D0%B0-%D0%BE%D1%80%D0%B3%D0%B0%D0%BD-%D0%B7%D0%B0-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D0%B2-%D0%BE%D0%B1%D0%BB%D0%B0%D1%81%D1%82%D1%82%D0%B0-%D0%BD%D0%B0-%D1%86%D0%B8%D1%84%D1%80%D0%BE%D0%B2%D0%B8%D1%82%D0%B5-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D0%B8-news765204.html", "text": "В ООН ще бъде създаден нов орган за сътрудничество в областта на цифровите технологии. Това съобщи генералният секретар на ООН Антонио Гутериш, цитиран от БГНЕС. \"Нови технологии като блокчейн се създават ежедневно. Виждам ООН като уникална платформа за диалог във времето на техническа епоха\", каза генералният секретар на ООН Антонио Гутериш, предава Нова. Сподели:", "date": "2018.07.13", "title": "ООН създава орган за сътрудничество в областта на цифровите технологии"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B2%D0%B8%D0%B4%D0%B5%D0%BE%D0%B7%D0%B0%D0%BF%D0%B8%D1%81-%D1%80%D0%B0%D0%B7%D0%BA%D1%80%D0%B8-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D0%B7%D0%B0-%D0%B7%D0%BB%D0%BE%D0%B2%D0%B5%D1%89%D0%B8%D1%8F-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81-9-%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D0%B4%D0%B5%D1%82%D0%B5-%D0%BD%D0%B0-%D0%B2%D0%BE%D0%B4%D0%BD%D0%B0-%D0%BF-news765177.html", "text": "Причината за неприятния инцидент с 9-годишното момиче от Москва в аквапарка „Аква парадайз” между Равда и Несебър е неспазване на правилата за безопасност при спускането на 22-метровата пързалка. Анализът на снетите видозаписи от съоръжението ще покажат, че нашите спасители са дали ясни инструкции на групата от 8-9 деца, преди да се пуснат по ускорителната лента. Основното изискване е скръстени ръце и скръстени крака, тъй като при падането във водата тялото усеща повърхността като твърда. В случая с пострадалото момиченце, се оказва от видеолентата, че то скача от края на улея в коридора с вода с разтворени  крака и  по дупе, което предизвиква вътрешните разкъсвания в малкия таз, довели по увреждане на влагалището, пише \"Флагман\". Проверката по назначената от Районна прокуратура съдебно-теническа експертиза е минала вчера и е показала, че сме изправни собствениците на обекта, но те са променили веднага изискването за минимален ръст на ползвателите – вместо 130 см на 150 см и при навършени 18 години. Никой от официалните власти не желае да говори за другия инцидент с украинско момиче. От ръководството на УМБАЛ-Бургас отклоняват въпросите как може да бъде разкъсано влагалище на малко дете при ползване на водна пързалка, тъй като гинеколозите не искали да говорят по двата случая. Това било в компетенстността на съдебния лекар, който прегледал двете момичета. Пързалката край Равда днес продължи да работи както обикновено. Лекари от УМБАЛ-Бургас, макар и анонимно, твърдят пред Флагман, че са имали и други подобни случаи с малки момичета, на възраст 9-11 години – преди да получат първия си менструален цикъл. Те настояват да се забрани спускането по водни съоръжения именно за деца на въпросната възраст. Сподели:", "date": "2018.07.13", "title": "ГОРЕЩА ТЕМА! Видеозапис разкри причината за зловещия инцидент с 9-годишното дете на водна пързалка в Равда"}
{"url": "http://pik.bg/%D0%BF%D0%BE%D1%81%D1%80%D0%B5%D1%89%D0%BD%D0%B0%D1%85%D0%B0-%D0%B3%D0%B5%D1%80%D0%BE%D0%B9%D1%81%D0%BA%D0%B8-%D1%82%D0%B0%D0%B9%D0%BB%D0%B0%D0%BD%D0%B4%D1%81%D0%BA%D0%B8%D1%82%D0%B5-%D1%82%D1%8E%D0%BB%D0%B5%D0%BD%D0%B8-%D1%81%D0%BF%D0%B0%D1%81%D0%B8%D0%BB%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B8%D1%82%D0%B5-%D0%B4%D0%B5%D1%86%D0%B0-news765205.html", "text": "Морските пехотинци, участвали в спасителната операция на децата и треньора им в пещера в Тайланд, се завърнаха във военната си база. Десетки войници, както и няколко цивилни, посрещнаха пехотинците в базата край Банкок. Те им благодариха за проявения кураж. Самата операция продължи няколко дни и отне живота на водолаз. 12-те малко футболисти и треньорът бяха изведени поетапно, предава бТВ. Сподели:", "date": "2018.07.13", "title": "Посрещнаха геройски тайландските тюлени, спасили блокираните деца"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B0%D1%81%D0%BE%D0%B2-%D0%B1%D0%BE%D0%B9-%D0%BF%D0%BE%D0%B4-%D0%BD%D0%BE%D1%81%D0%B0-%D0%BD%D0%B0-%D0%BF%D1%8A%D1%80%D0%B2%D0%BE-%D1%80%D0%B0%D0%B9%D0%BE%D0%BD%D0%BD%D0%BE-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B2%D0%B8%D0%B4%D0%B5%D0%BE-news765227.html", "text": "Истинско меле се е разиграло преди минути на бул. \"Никола Вапцаров\" само на метри от Първо районно управление на полицията в Пловдив, съобщава ТрафикНюз. Пловдивчанка се е прибирала с колата си, когато е забелязала на спирката на кръстовището на булеварда с улица \"Македония\" над 15 момчета, скупчени около лежащ на земята човек. Съобразявайки опасността, жената рязко намалила скоростта. За секунди пред колата ѝ започнали батални сцени. \"Скочиха на платното и започнаха да се млатят ожесточено. Единият се удари в колата ми леко\", разказва очевидката. Тя се опитала бавно да ги заобиколи и продължила напред, където на безопасно разстояние спряла и се обадила на 112. От Първо районно, чиято сграда е в непосредствена близост до масовия бой, изпратили полиция. Жената признава, че я е било страх да се върне, но направила обратен завой и видяла как униформени се опитват да разтърват побойниците, като за целта също прибегнали до насилствени мерки. Няколко души са арестувани при среднощния екшън. Сподели:", "date": "2018.07.13", "title": "ИЗВЪНРЕДНО! Масов бой под носа на Първо районно в Пловдив (ВИДЕО)"}
{"url": "http://pik.bg/%D1%82%D1%80%D0%B5%D0%B2%D0%BE%D0%B6%D0%BD%D0%B0-%D1%82%D0%B5%D0%BD%D0%B4%D0%B5%D0%BD%D1%86%D0%B8%D1%8F-%D0%B7%D0%B0%D1%87%D0%B5%D1%81%D1%82%D1%8F%D0%B2%D0%B0%D1%82-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B8%D1%82%D0%B5-%D1%81-%D0%BC%D0%BE%D1%82%D0%BE%D1%80%D0%B8%D1%81%D1%82%D0%B8-news765209.html", "text": "Зачестяват инцидентите с мотористи на пътя. До момента за загинали 16, а 117 са били ранени, сочат данните на МВР. Според Асоциацията на пострадалите при катастрофи годишно на пътя живота си губят около 50 мотористи. Владислав е опитен моторист. Движи се както из столичните улици, така и на определените за това писти. Категоричен е, че шофьорите у нас не са толерантни. Никой към никого. А на мотора и най – малката грешка или неправилна маневра на друг, може да коства живота му, предава бТВ. Преди дни за малко да загуби ръката си. Спасяват я лекарите от „Пирогов”. Лекари от \"Пирогов\" спасиха ръцете на двама мотористи Шофьорите все още не са толерантни към мотористите, но има и рискови любители на мотори, категоричен е Владимир Тодоров от Асоциацията на пострадалите при катастрофи. Не само това, обаче, води до фаталните инциденти: „И инфраструктурата допринася, има пясък, локви, дупки, имали сме на магистрала катастрофа следствие на бабуна и мотористите бяха много пострадали”. Според Александър Бакалов, един от най-опитните столични мотористи, в основата на всички пътни инциденти стои липсата на култура. И мисъл за другия: „Аз се движа в лентата си за движение, в момента, в който правиш маневра съм в теб”. Той настоява за законови промени, а защо не и за специални ленти за мотористите: „Това са неинформирани хора, всеки може да се случи да бъде донор, аз предпочитам да дам живота си на деца, на теб, който ме е нарекъл „донор” утре ако някой негов близък има нужда, дали би ме нарекъл така?”. Сподели:", "date": "2018.07.13", "title": "Тревожна тенденция: Зачестяват инцидентите с мотористи"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0-%D0%BF%D0%B8%D1%81%D0%BC%D0%BE%D1%82%D0%BE-%D0%BE%D1%82-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news765220.html", "text": "По-нататъшното подобряване на отношенията между Вашингтон и Пхенян ще улесни провеждането на нова лична среща между лидерите на САЩ и Северна Корея, се казва в посланието, което севернокорейският лидер Ким Чен-ун е отправил към американския президент Доналд Тръмп в писмото си от 6 юли, предава ТАСС, цитира Фокус. Пълният текст на документа на корейски и английския език беше публикуван от самия Тръмп в неговия профил в социалната мрежа „Туитър“. „Съществената първа среща с Ваше превъзходителство и съвместното изявление, което подписахме заедно в Сингапур преди 24 дена, беше наистина началото на един значим път. Дълбоко оценявам енергичните и необикновени усилия, направени от Ваше превъзходителство за подобряването на отношенията между двете страни и добросъвестното изпълнение на съвместното изявление. Твърдо вярвам, че силната воля, искрените усилия и уникалният подход от мен и Ваше превъзходителство, насочени към откриването на ново бъдеще между Северна Корея и САЩ, със сигурност ще даде плодове. Надявайки се, че непоколебимото доверие и увереност във Ваше превъзходителство ще бъде укрепено в бъдещия процес на предприемане на практични действия, изразявам своята увереност, че епохалният процес на насърчаване на отношенията между Северна Корея и САЩ ще допринесе за нашата следваща среща“, пише Ким Чен-ун. Сподели:", "date": "2018.07.13", "title": "Доналд Тръмп публикува писмото от Ким Чен-ун  "}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%81%D0%BE%D0%BB%D1%81%D0%B1%D1%8A%D1%80%D0%B8-%D0%B5-%D0%BE%D1%82%D1%86%D0%B5%D0%BF%D0%B8%D0%BB%D0%B0-%D0%B7%D0%B0-%D0%BA%D1%80%D0%B0%D1%82%D0%BA%D0%BE-%D1%80%D0%B0%D0%B9%D0%BE%D0%BD-%D0%B2-%D0%B1%D0%BB%D0%B8%D0%B7%D0%BE%D1%81%D1%82-%D0%B4%D0%BE-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D0%BE%D1%82%D1%80%D0%B0%D0%B2%D1%8F%D0%BD%D0%B5-%D0%BD%D0%B0-%D1%81%D0%BA%D1%80%D0%B8%D0%BF%D0%B0-news765217.html", "text": "Британската полиция в четвъртък е отцепила за кратко част от английския град Солсбъри, близо до мястото на отравяне на бившия руския агент Сергей Скрипал и дъщеря му Юлия, след което са вдигнали бариерите си, предава Reuters, цитиран от Фокус. От полицията поясниха, че са се откликнали на инцидент с мъж, като част от „високо предпазните мерки“, които са в сила след отравянето на Скрипал през март и на двама британски граждани през миналата седмица. Инцидентът се е оказал фалшива тревога. „Службите за спешност бяха извикани на място в 18:20 часа тази вечер, след като са били предизвикани опасения за безопасността на мъж, на около 30 години“, заявиха от полицията в Солзбъри чрез социалната мрежа „Фейсбук“. „Сега можем да потвърдим, че няма причина за опасения, нито за здравето му, нито за друг риск към обществеността“, допълниха от полицията. Сподели:", "date": "2018.07.13", "title": "Полицията в Солсбъри е отцепила за кратко район  в близост до мястото на отравяне на  Скрипал"}
{"url": "http://pik.bg/%D0%B2%D1%8A%D0%B2%D0%B5%D0%B6%D0%B4%D0%B0%D1%82-%D0%BD%D0%BE%D0%B2%D0%B0-%D0%B2%D0%B8%D0%BD%D0%B5%D1%82%D0%BA%D0%B0---%D1%83%D0%B8%D0%BA%D0%B5%D0%BD%D0%B4-%D0%BE%D0%BF%D1%80%D0%B5%D0%B4%D0%B5%D0%BB%D1%8F%D1%82-%D0%BD%D0%B0%D1%87%D0%B8%D0%BD%D0%B8%D1%82%D0%B5-%D0%BD%D0%B0-%D0%BF%D0%BE%D0%BB%D0%B7%D0%B2%D0%B0%D0%BD%D0%B5-%D0%BD%D0%B0-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news765201.html", "text": "Въвеждане на уикенд винетка, която да важи от 12 часа в петък до полунощ в неделя. Това предвиждат изменения и допълнения на Закона за пътищата. Текстовете са подготвени от депутати от ГЕРБ. Идеята е ползването на пътищата в страната да се плаща на база изминато разстояние за автобусите и камионите, а леките и лекотоварните автомобили с обща маса до 3.5 тона да плащат на база време, предава Нова. Цените не са посочени. Те трябва да се определят от Министерския съвет. Кабинетът ще реши и кои пътища да бъдат платени. Сподели:", "date": "2018.07.13", "title": "Въвеждат нова винетка - \"Уикенд\", определят начините на ползване на пътищата в страната"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D1%82%D1%80%D1%83%D1%81-%D0%B2-%D0%B7%D0%B0%D0%BF%D0%B0%D0%B4%D0%BD%D0%B0-%D1%82%D1%83%D1%80%D1%86%D0%B8%D1%8F-%D1%82%D0%BE%D0%B7%D0%B8-%D0%BF%D1%8A%D1%82-36-%D0%BF%D0%BE-%D1%80%D0%B8%D1%85%D1%82%D0%B5%D1%80-news765216.html", "text": "Земетресение с магнитуд 3.6 по скалата на Рихтер е регистрирано в западната част на Турция, показва справка на интернет страницата на Европейския средиземноморски сеизмологичен център (EMSC), цитира Фокус. Земетресението е регистрирано в 22:56 часа на дълбочина от 10 км. Епицентърът е на 69 км от Измир. Няма данни за жертви и материални щети. Сподели:", "date": "2018.07.13", "title": "Пореден трус в Западна Турция, този път 3.6 по Рихтер"}
{"url": "http://pik.bg/%D0%BC%D1%83%D1%80%D0%B3%D0%B0%D0%B2-%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82-%D1%81-20-%D0%BF%D1%80%D0%B8%D1%81%D1%8A%D0%B4%D0%B8-%D0%BF%D0%BE%D1%81%D0%B5%D0%B3%D0%BD%D0%B0-%D0%BD%D0%B0-19-%D0%B3%D0%BE%D0%B4%D0%B8%D1%88%D0%BD%D0%B0-news765160.html", "text": "36-годишен мургав жител на Мъглиж остава за постоянно в ареста на РУ „Полиция“ – Казанлък с определение на районния съд от сряда.Изтърпелият до сега 20 присъда за кражби и сексуално посегателство Пеньо М. е бил задържан на 8 юли след сигнал, подаден с помощта на паник-бутон от 19-годишна служителка на градския стадион. Първи на сигнала се отзовали представители на охранителна фирма, пред които девойчето обяснила през сълзи как била нападната от силно дъхтящия по обяд на алкохол мъж, който предложил „услугите си“ , за да пренесе няколко стола от фитнес-залата до склада. Нападателят отнел мобилния телефон на жертвата си и направил опит да я изнасили, само по чудо тя успяла да докопа бутона и да включи алармата. Пеньо е бил открит в ромската махала, където направил опит да се скрие при свои роднини, които обаче го изгонили, след като разбрали каква е причината да бъде издирван, коментираха участници в акцията, предава \"Монитор\". От прокуратурата уточняват че мъжът е бил предсрочно освободен от затвора през декември м.г., престъплението, за което НК предвижда от 3 до 5 години затвор е  било извършено в условията на опасен рецидив. По думите на роми от Мъглиж задържаният бил сред най-опитните крадци в региона, при една от последните акции обаче се натъкнал на самоделно охранително устройство и едва не загинал от 220-волтовия ток, който почти го „изпържил“. Сподели:", "date": "2018.07.13", "title": "Мургав рецидивист с 20 присъди посегна на 19-годишна"}
{"url": "http://pik.bg/%D1%87%D0%BE%D0%B2%D0%B5%D0%BA%D1%8A%D1%82-%D1%81-%D0%BD%D0%B0%D0%B9-%D0%B4%D1%8A%D0%BB%D0%B3%D0%B8%D1%82%D0%B5-%D0%BD%D0%BE%D0%BA%D1%82%D0%B8-%D0%B2-%D1%81%D0%B2%D0%B5%D1%82%D0%B0-%D1%81%D0%B8-%D0%B3%D0%B8-%D0%BE%D1%82%D1%80%D1%8F%D0%B7%D0%B0-news765211.html", "text": "Човекът с най-дългите нокти на света най-накрая си ги отряза. Индиецът Шридхар Читал, който държи световен рекорд на Гинес, не си е рязал ноктите в продължение на 66 години. Те ще бъдат изложени в Ню Йорк, и всеки който иска може да ги види. 81-годишният Шридхар Чилал не е рязал ноктите на лявата си ръка, от ученик в далечната 1952 г. Той упорства, въпреки че заради тях трудно си намира работа, а и любов. Общата дължина на ноктите на Шридхар е 909,6 см. Най-дълъг е нокътят на палеца - 2 метра. Шридхар започва да пуска ноктите си, след като негов съученик чупи дългия нокът на техен учител. Той го наказва и им обяснява какво предизвикателство е човек да поддържа здрави дългите си нокти. Сподели:", "date": "2018.07.13", "title": "Човекът с най-дългите нокти в света си ги отряза  "}
{"url": "http://pik.bg/%D0%B4%D0%B5%D1%81%D0%B8-%D1%81%D0%BB%D0%B0%D0%B2%D0%B0-%D1%81%D0%B5-%D0%BF%D0%BE%D1%8F%D0%B2%D0%B8-%D0%BF%D0%BE-%D0%B1%D0%B5%D0%BB%D1%8C%D0%BE-%D0%B8-%D1%81%D1%82%D0%B0%D0%BD%D0%B0-%D0%B7%D0%B0-%D1%81%D0%BC%D1%8F%D1%85-%D1%81-%D0%BE%D0%BF%D0%B8%D1%82%D0%B8%D1%82%D0%B5-%D1%81%D0%B8-%D0%B4%D0%B0-%D0%B8%D0%B7%D0%B3%D0%BB%D0%B5%D0%B6%D0%B4%D0%B0-%D1%81%D0%BB%D0%B0%D0%B1%D0%B0-news765221.html", "text": "Ангелогласната Деси Слава се излага като кифладжийка с отчаяни опити да изглежда секси и да лъже, че е по-слаба, отколкото е в действителност. Наедрялата след раждането на втория си син певица се яви на участие буквално по бельо и то напълно прозрачно. Феновете ѝ се зачудиха дали изобщо носи гащи. Костюмчето, което Деси бе избрала за сцената на популярен пловдивски клуб преди дни, бе в модерния напоследък пижамен стил. Обикновено за подобни дрехи се ползват материи като сатен, но певицата бе заложила на напълно прозрачна черна дантела. От нея ѝ бяха ушили нещо като панталон, който по нищо не се отличаваше от бельото, с което нормалните жени не биха се показали никъде другаде освен в спалнята. За разлика от тях, Деси Слава цял вечер се разхождаше и кокетничеше пред напълно непознатите посетители на клуба, очевидно смятайки се за стилна и красива. Много от хората, дошли да я слушат, се зачудила дали носи долни гащи. Съществува вероятност да ги е избрала в телесен цвят, за да не прозират грозно под панталончето, а да изглеждат стилно и естетически издържано. Но не е изключено просто да е пропуснала този детайл в облеклото си с цел да бъде по-провокативна. Вероятно прозрачните панталони са ѝ се сторили твърде скромни, тъй като бе нахлузила и прозрачно черно халатче до коленете. Под него се показваше дантелено прозрачно корсажче, облечено върху боди, което за всеобща радост не прозираше. Благодарение на тези щедро разкриващи плътта на певицата материи, всички в клуба ясно видяла нейните твърде окръглени форми. Те личат и от снимките, които заведението пусна веднага след участието ѝ. На личните ѝ страници в социалните мрежи обаче няма и следа от тази пищна плът. Там певицата изглежда поне с 15 килограма по-слаба, което очевидно е резултат не от експресно проведени диети, а от умела работа с компютърни програми за обработка на нейните снимки. Тези опити да лъже, че е слаба, когато е толкова лесно истината да се провери, са меко казано жалки, смятат фенове на изпълнителката. Според тях, гласът ѝ е достатъчно красив, за да си позволи да не изглежда перфектно 7 месеца след раждането, и няма нужда да се притеснява от това, пише седмичник. Сподели:", "date": "2018.07.13", "title": "Деси Слава се появи по бельо и стана за смях с опитите си да изглежда слаба"}
{"url": "http://pik.bg/7-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D1%82%D0%BE%D0%B9-%D1%81%D0%B8-%D0%BC%D0%B8%D1%81%D0%BB%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%E2%80%9E%D0%BA%D1%83%D1%87%D0%B5%D1%88%D0%BA%D0%B0%D1%82%D0%B0%E2%80%9C-%D1%81%D0%B5%D0%BA%D1%81-%D0%BF%D0%BE%D0%B7%D0%B0-news765198.html", "text": "Наскоро женското списание Women's Health направи малко проучване относно любимата секс поза на мъжете. В анкетата са участвали 800 пълнолетни представители на силния пол и не е изненадващо, че в топ 3 на предпочитаните пози е „кучешката“. Тази поза не предразполага към голяма интимност и нежност, тъй като партньорите трудно може да се гледат в очите, ала това не я прави желана и от дамите. И все пак защо мъжете обичат да го правят „като кучетата“? Ето какво им минава през главата в този момент: 1. „Каква гледка!“ Секси женско дупе пред лицето, коментарите са излишни! 2. „Дано не се изхлузи“ Позата е малко „хлъзгава“ и има шанс членът му да се изплъзне от желаната дупка и по грешка да тръгне към другата, което няма да е ок, ако дамата не го е разрешила и не е подготвена за това. Друга опасност е по време на забързания ритъм да се изплъзне и да се „удари“ в някое от полукълбата на дупето ?, което може да доведе до контузия! 3. „Дали не бързам прекалено?“ Кучешката предразполага мъжете да се отплеснат и неусетно да се поклащат като добре смазана машина, която вдига висока скорост за секунди. Понякога сексът се превръща в истинско блъскане и дамата трябва да успокои темпото с няколко думи. 4. „Обожавам, когато се обърне и ме погледне мръснишки“ Както уточнихме, тази поза не е за гледане, но е доста възбуждащо за мъжете, ако в дадем момент партньорката им обърне глава. 5. „Дали обича да ѝ дърпат косата?“ Дори той да не си пада по скубането, в този момент определено му се вижда добра опция и му иде отвътре да я сграбчи за косата. 6. „Как искам да я плясна... дали е ок?“ Още едно нещо, за което той се чуди и просто му идва отвътре. 7. „Тя да не би да свърши току-що?“ Мъжете много рядко успяват да разберат дали жената е получила оргазъм, освен ако не го изрази вербално или лицево ... какво остава, когато е с гръб? Така че дамата трябва отново да „подсказва“ какво се случва с тялото ѝ. Сподели:", "date": "2018.07.13", "title": "7 неща, които той си мисли по време на „кучешката“ секс поза"}
{"url": "http://pik.bg/%D0%B0%D0%B1%D1%81%D1%83%D1%80%D0%B4-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B0-%D1%8F%D1%81%D0%BB%D0%B0-%D0%B7%D0%B4%D1%80%D0%B0%D0%B2%D0%B8-%D0%B4%D0%B5%D1%86%D0%B0-%D1%81%D0%B0-%D0%B7%D0%B0%D0%BF%D0%BB%D0%B0%D1%88%D0%B5%D0%BD%D0%B8-%D0%BE%D1%82-%D0%B7%D0%B0%D1%80%D0%B0%D0%B7%D0%B0-%D1%81-%D0%B2%D0%B0%D1%80%D0%B8%D1%86%D0%B5%D0%BB%D0%B0-news765212.html", "text": "Здрави деца са заплашени да се заразят с варицела в пловдивска ясла „Приказка” в Тракия. Причината – събират две групи в обща,  като едната е под карантина. За неприятната случка сигнализира притеснен родител, предава ТрафикНюз. Бащата разказа, че са били уведомени само два дни преди сливането да стане факт. Обяснено му било, че поради отпуските на персонала, трета и четвърта група ще бъдат събрани. Дотук нищо нередно. Оказва се обаче, че трета група е под карантина, тъй като върлувала варицела. „Всички родители се притеснихме и поискахме обяснение защо трябва здравите ни деца да бъдат събирани с деца, които са болни. Беше ни обяснено, че директорката е решила така и нямало друг начин. Което дете е прекарало варицела, нямало проблеми, другите да се оправят. За нас всички останали родителите това е крайно обезпокоително и нередно - умишлено да се събират така децата и да се заразят”, пише притесненият баща. По думите му става ясно, че в яслата има още няколко групи. Пловдивчаните не разбират защо техните деца не се обединят с някоя от останалите групи, а с карантинната. Те са правили опити да говорят за проблема с директорката, но тя категорично отказвала да промени решението си. „По този начин излага децата на риск. Може да плъзне епидемията от варицела в целия град”, допълва бащата. Наш репортер се опита да разговаря с директорката на детска ясла „Приказка” г-жа Генчева. Още преди обяд обаче никой не отговаряше на указания телефон. Едва в 14:23 секретарката на ръководителката отговори на обаждането ни. Тя обаче не можеше да ни свърже с г-жа Генчева, тъй като последната имала важен разговор. Любезно сътрудничката прие сигнала и обеща директорката да върне обаждане до минути. Уви, това не стана, а след 15 часа никой повече не отговори на телефоните. Много интересен още е и фактът, че родителите са принуждавани да подписват декларации, с които заявяват, че са съгласни децата им да посещават именно тази група. По този начин ръководството ще се освободи от отговорност, ако се случи някое дете да се разболее или да плъзне зараза. Сподели:", "date": "2018.07.13", "title": "Абсурд в пловдивска ясла: Здрави деца са заплашени от зараза с варицела"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%81%D0%B0%D1%89-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%B7%D0%B0-%D0%B7%D0%B0%D0%B3%D1%80%D0%B5%D0%B1-news765214.html", "text": "Министърът на отбраната на САЩ Джеймс Матис ще посети Загреб в петък за своята първа визита в Балканския регион, пише базираното в Прищина албанско електронно издание Gazeta Express, цитира Фокус. Матис ще се срещне с министрите на отбраната на американската Адриатическа харта, за да засили подкрепата на САЩ към Югоизточна Европа. Според прессъобщение на Държавния департамент на САЩ, по време на визитата в Хърватия, Матис ще се срещне с отбранителните министри на Хърватия, Албания, Македония, Черна гора, Косово, Босна и Херцеговина, както и Сърбия. По време на срещата Косово ще бъде представлявана от своя вицепремиер Енвер Ходжай. Сподели:", "date": "2018.07.13", "title": "Военният министър на САЩ заминава за Загреб"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%83%D1%81%D0%BF%D1%8F%D0%BB-%D0%B4%D0%B0-%D0%B8%D0%B7%D0%BF%D0%BE%D1%82%D0%B8-%D1%86%D0%B8%D0%BF%D1%80%D0%B0%D1%81-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%B8%D0%BC-news765215.html", "text": "Министър-председателят на Гърция Алексис Ципрас заяви в четвъртък, след разговори с президента на Турция Реджеп Тайип Ердоган, че това „не е била най-лесната среща“ и че е повдигнал въпроса за двамата гръцки военнослужещи, пише електронното издание на гръцкия вестник Kathimerini, цитира Фокус. „Имаме повече надежда отколкото преди срещата“, заяви Ципрас по време на пресконференция в Брюксел, но не спомена за никакъв поет ангажимент от Турция по въпроса. Гръцкият премиер поясни, че страната му не моли за услуга, а единствено за ускоряване на съдебни процедури в Турция, тъй като двамата войници не са с повдигнати обвинения. Той поясни, че Ердоган от своя страна е повдигнал въпроса за осемте турски офицери в Гърция, които Анкара иска да бъдат екстрадирани, заради предполагаемата им роля в проваления опит за преврат през 2016 година. Ципрас заяви, че е наблегнал върху разликата в двата казуса. „Отбелязвах още веднъж и заявих ясно, че в Гърция, гръцката съдебна система е напълно независима. В същото време подчертах това, което съм заявявал неколкократно: че за гръцкото правителство, превратаджии, от която и да е страна – в този случай от Турция – или който и да е друг правещ опити да наруши демократични ред, не е добре дошъл в страна ни“, заяви Ципрас. Разговорите между двамата лидери са се фокусирали върху Кипър, миграцията и напрежението в Егейско море, включително и турските нарушения на гръцкото въздушно пространство. Ципрас добави още, че гръцко-турските отношения съдържат неизползван потенциал и въпросът с двамата гръцки военнослужещи може да е ключов за подобряването им. Сподели:", "date": "2018.07.13", "title": "Ердоган успял да изпоти Ципрас по време на срещата им"}
{"url": "http://pik.bg/%D1%81%D0%BF%D0%BE%D1%80%D0%B5%D0%B4-%D1%82%D1%80%D1%8A%D0%BC%D0%BF-%D0%BF%D0%BB%D0%B0%D0%BD%D1%8A%D1%82-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BC%D0%BE%D0%B6%D0%B5-%D0%B4%D0%B0-%E2%80%9E%D1%83%D0%B1%D0%B8%D0%B5%E2%80%9C-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81%D1%8A%D1%81-%D1%81-news765231.html", "text": "Планът за Брекзит на британския премиер Тереза Мей най-вероятно „ще убие“ перспективата за споразумение за свободната търговия със САЩ, заяви американският президент Доналд Тръмп в интервю за вестник „The Sun“, цитиран от AFP, предава Фокус. „Ако те сключат подобна сделка, тогава ние ще преминем към Европейския съюз, вместо Великобритания, така че най-вероятно това би убило сделката“, заяви Тръмп, който е на четиридневно посещение в островната държава. През последната година Доналд Тръмп настояваше, че САЩ желае да сключи споразумение за свободна търговия с Великобритания, веднага щом тя излезе от Европейския съюз. Тереза Мей все още не е реагирала на коментара на американския държавен глава. Сподели:", "date": "2018.07.13", "title": "Според Тръмп планът за Брекзит на Тереза Мей може да „убие“ търговското споразумение със САЩ"}
{"url": "http://pik.bg/%D1%83%D0%B4%D0%B0%D1%80-%D1%82%D1%8A%D1%80%D1%81%D0%B0%D1%87%D0%B8-%D0%BD%D0%B0-%D0%B1%D1%8A%D1%80%D0%B7%D0%B0-%D0%BF%D0%B5%D1%87%D0%B0%D0%BB%D0%B1%D0%B0-%D0%BE%D1%82%D0%BC%D1%8A%D0%BA%D0%BD%D0%B0%D1%85%D0%B0-400-%D0%BB%D0%BE%D1%82%D0%B0%D1%80%D0%B8%D0%B9%D0%BD%D0%B8-%D0%B1%D0%B8%D0%BB%D0%B5%D1%82%D0%B0-news765110.html", "text": "Две кражби са станали в района на село Труд вчера. 37-годишен жител на селото обяснил пред разследващите, че след разбиване на прозорец, от къщата му били изнесени плазмен телевизор, компютър и 15 кг захар. Междувременно сутринта магазин в Манолско Конаре бил  заварен с взломена врата и откраднати 400 лева и лотарийни билета на стойност 1500 лева. Сподели:", "date": "2018.07.13", "title": "УДАР! Търсачи на бърза печалба отмъкнаха 400 лотарийни билета "}
{"url": "http://pik.bg/%D1%82%D1%80%D1%8A%D0%BC%D0%BF-%D0%B2%D0%B8%D0%B6%D0%B4%D0%B0-%D1%81%D1%82%D1%80%D0%B0%D1%85%D0%BE%D1%82%D0%B5%D0%BD-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BF%D1%80%D0%B5%D0%BC%D0%B8%D0%B5%D1%80-%D0%B2-%D0%BB%D0%B8%D1%86%D0%B5%D1%82%D0%BE-%D0%BD%D0%B0-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-news765232.html", "text": "Президентът на САЩ Доналд Тръмп заяви, че Борис Джонсън „би бил страхотен министър-председател“ в интервю, разкрито часове, след като той пристигна във Великобритания, пише британският евроскептичен ежедневник The Daily Express, цитиран от Фокус. Американският президент поздрави бившия британски външен министър и призна, че има много уважение към него. „Имам голямо уважение към Борис. Мисля, че той има каквото е нужно. Мисля, че би бил страхотен министър-председател“, заяви Тръмп. Говорейки пред „The Sun“, американският президент нарече Джонсън „много талантлив човек“ и добави, че двамата имат близка и почтителна връзка. „Харесвам го много. Той очевидно също ме харесва и казва много добри неща за мен“, поясни Тръмп. По отношение на подадената оставка на Борис Джонсън като външен министър, Тръмп изрази надежда, че това няма да е последния път, в който Джонсън заема правителствената позиция. „Бях много натъжен, виждайки го да напуска правителството и се надявам, че ще се върне в някакъв момент. Мисля, че той е страхотен представител за вашата страна“, добави още той. Сподели:", "date": "2018.07.13", "title": "Тръмп вижда страхотен британски премиер в лицето на Борис Джонсън"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D0%BF%D0%B5%D1%82%D1%8A%D1%80-%D1%8F%D0%BD%D0%BA%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%82%D0%B0%D0%B9%D0%BD%D0%B0-%D0%BA%D0%BE%D0%B3%D0%B0-%D1%82%D0%BE%D1%87%D0%BD%D0%BE-%D0%B8%D0%B4%D0%B2%D0%B0-%D0%BB%D1%8F%D1%82%D0%BE%D1%82%D0%BE-news765128.html", "text": "Истинско лято тази година все пак ще има! Дългоочакваното топло време ще ни зарадва след две седмици. Това обяви климатологът Петър Янков. От 22 юли се очаква валежите да спрат окончателно и да се порадваме на сухи и горещи дни. Дотогава предстоят дъждове и ветрове, макар и не толкова силни. “В събота слънцето ще се усмихне за малко, но само в Западна България. В неделя се очакват превалявания в цялата страна, като градусите ще са между 25 и 30. Началото на седмицата също носи слънце, но за кратко. От вторник валежите отново се връщат, като в сряда и четвъртък ще са най-интензивни. “По-интензивни ще са валежите в Южна България и по Южното Черноморие. Всеки следобед ще вали и това ще продължи до 22 юли”, допълва специалистът. Края на месеца ще отбележим със сухо и топло време, което ще се задържи до началото на август. “В дългосрочен план от 1 до 5 август времето ще бъде по-динамично и ще има повече превалявания. След това следва един продължителен сух период между 6 и 15 август”,уточнява Янков. Макар в прогнозата валежите да преобладават, специалистът уточни, че те няма да са проливни. И успокои, че няма опасност от наводнения и критични обстановки. В момента София е най-студената балканска столица, но температурите ще останат стабилни. Очаква се да има превалявания над централноевропейските страни. В същото време във Великобритания остава необичайно топло. Сподели:", "date": "2018.07.13", "title": " ЕКСКЛУЗИВНО! Климатологът Петър Янков разкри най-голямата тайна: Кога точно идва лятото? "}
{"url": "http://pik.bg/%D0%BA%D0%B8%D1%82%D0%B0%D0%B9-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8%D1%82%D0%B5-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%BD%D0%B0-%D1%81%D0%B0%D1%89-%D1%81%D0%B0-%D0%B1%D0%B5%D0%B7%D0%BF%D0%BE%D1%87%D0%B2%D0%B5%D0%BD%D0%B8-news765237.html", "text": "Заместник-външният министър на Китай Жанг Юн заяви в петък, че обвиненията на САЩ срещу Китай относно търговията, са безпочвени и че действията на Вашингтон не са подкрепени от международната общност, предава Reuters, цитира Фокус. Жанг говореше пред журналисти по време на брифинг в Пекин. На 6 юли президентът на САЩ Доналд Тръмп взе окончателно решение да наложи американски мита върху китайски стоки на стойност 34 милиарда долара. Пекин отговори почти веднага и въведе свои реципрочни мерки. Няколко дена след това излязоха информации, че САЩ обмислят налагането на нови мита върху китайски стоки на стойност близо 200 милиарда долара. Според тезата на Вашингтон, Китай печели от несправедливите търговски условия между двете страни и всяка година има търговски позитивен баланс, за сметка на САЩ. Сподели:", "date": "2018.07.13", "title": "Китай: Търговските обвинения на САЩ са безпочвени"}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D0%BF%D0%BE%D0%BB%D1%83%D1%87%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BE%D1%82-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%B7%D0%B0-%D0%B8%D0%B7%D0%B3%D0%BE%D0%BD%D0%B5%D0%BD%D0%B8%D1%82%D0%B5-%D1%80%D1%83%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-news765234.html", "text": "Държавният департамент на САЩ изрази своята подкрепа към Гърция, след решението ѝ в сряда да експулсира двама руски дипломати, които бяха обвинени в намеса на вътрешните работи на страната и опити за подбуждане на опозиция към договора за името с Македония, пише електронното издание на гръцкия вестник Kathimerini, цитирано от Фокус. „Подкрепяме Гърция, която защитава суверенитета си. Русия трябва да прекрати дестабилизиращото си поведение“, заяви говорителят на държавния департамент Хедър Науърт. Говорейки пред „Reuters“ в четвъртък, заместник-министърът на външните работи на Гърция Йоргос Катругалос поясни, че Русия е приятелска държава, с която Гърция е имала много добри исторически отношения, но добави че Атина е трябвало да реагира на това, което счита за „пробив на задълженията според международното право на дипломатическа активност в нашата страна“. Сподели:", "date": "2018.07.13", "title": "Гърция получи подкрепа от Съединените щати за изгонените руски дипломати"}
{"url": "http://pik.bg/%D0%B5%D0%BF-%D0%BF%D0%BB%D0%B0%D1%88%D0%B8-%D1%81-%D0%B2%D0%B5%D1%82%D0%BE-%D0%B2%D1%8A%D1%80%D1%85%D1%83-%D0%BF%D0%BB%D0%B0%D0%BD%D0%B0-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%B7%D0%B0%D1%80%D0%B0%D0%B4%D0%B8-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%B8%D1%80%D0%BB%D0%B0%D0%BD%D0%B4%D0%B8%D1%8F-news765236.html", "text": "Европейският парламент заплаши да наложи вето на новия план на Тереза Мей за Брекзит, ако тя не представи „правдоподобна“ политика за предотвратяване на твърда граница с Ирландия, пише британският вестник The Independent, цитира Фокус. Групата на ЕП за преговорите за Брекзит, председателствана от координатора Ги Верхофстад, се събра в четвъртък и съобщи в изявление, след като британския план за излизане беше публикуван, че „не би се съгласила“ на споразумение „без правдоподобна предпазителна клауза за границата между Северна Ирландия и Ирландия“. Намесата означава, че е вероятно да има и по-нататъшни проблеми пред ирландския въпрос – съществува риск цялото споразумение да пропадне. Британските представители в Брюксел заявиха, че засега нямат планове за нови предложения по отношение на границата, тъй като вече са предложили такова през миналия месец. Според информациите, Европейската комисия работи върху преразглеждането на собствения си предпазителен план за Северна Ирландия, който Великобритания отхвърли. Тереза Мей заяви, че „никой британски министър“ не би се съгласил на този план, защото той би довел до проверки в Обединеното кралство, между Северна Ирландия и Великобритания. Европейският парламент има право на вето върху финалното споразумение и представители на законодателния орган поддържат тясна връзка с Европейската комисия по време на разговорите. ЕК тепърва ще отговори официално на плана за Брекзит в детайли. Ирландският министър-председател Лео Варадкар също заяви, че няма да приеме споразумение за излизане без предпазителен план, което означава че Великобритания може да бъде блокирана и на ниво Европейския съвет. Сподели:", "date": "2018.07.13", "title": "ЕП плаши с вето върху плана на Тереза Мей за Брекзит, заради границата с Ирландия"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%85%D0%B0-%D1%81%D1%80%D0%B5%D1%89%D1%83-%D1%82%D1%80%D1%8A%D0%BC%D0%BF-%D0%B2-%D0%BB%D0%BE%D0%BD%D0%B4%D0%BE%D0%BD-news765235.html", "text": "Няколко хиляди души са се събрали в центъра на Лондон в четвъртък за протестна акция против политиките на президента на САЩ Доналд Тръмп, който е на работа визита във Великобритания, предава ТАСС, цитира Фокус. За масовите демонстрации беше известно от самото начало – много британци бяха враждебни към факта, че премиерът Тереза Мей през януари миналата година покани Тръмп на държавна визита във Великобритания. Тогава 1 860 000 души поставиха своя подпис под петиция за отмяна на посещението. И въпреки, че парламентът отказа да задоволи исканията на авторите на колективната жалба, форматът на визитата беше променен от държавен на работен. Причината за това решение не беше оповестена. Сподели:", "date": "2018.07.13", "title": "Хиляди протестираха срещу Тръмп в Лондон"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D1%82%D1%80%D0%B0%D1%88%D0%BD%D0%BE-%D0%BC%D0%B5%D0%BB%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D0%BE-%D1%82%D1%8A%D0%BC%D0%BD%D0%BE-%D0%BF%D0%BE%D0%B3%D0%BE%D0%BB%D0%BE%D0%B2%D0%BD%D0%B8-%D0%B0%D1%80%D0%B5%D1%81%D1%82%D0%B8-%D1%81%D0%BB%D0%B5%D0%B4-%D1%81%D0%B8%D0%B3%D0%BD%D0%B0%D0%BB-%D0%BD%D0%B0-112-news765255.html", "text": "Страшно меле се е разиграло малко след един часа тази нощ на пловдивския булевард \"Никола Вапцаров\" само на метри от Първо районно управление на полицията в града. Това съобщава \"Трафик нюз\". Пловдивчанка се е прибирала с колата си, когато е забелязала на спирката на кръстовището на булеварда с улица \"Македония\" над 15 момчета, скупчени около лежащ на земята човек. Съобразявайки опасността, жената рязко намалила скоростта. За секунди пред колата ѝ започнали батални сцени. \"Скочиха на платното и започнаха да се млатят ожесточено. Единият се удари в колата ми леко\", разказва очевидката. Тя се опитала бавно да ги заобиколи и продължила напред, където на безопасно разстояние спряла и се обадила на 112. От Първо районно, чиято сграда е в непосредствена близост до масовия бой, изпратили полиция. Жената признава, че я е било страх да се върне, но направила обратен завой и видяла как униформени се опитват да разтърват побойниците, като за целта също прибегнали до насилствени мерки.  Няколко души са арестувани при среднощния екшън. Пловдивчанката е успяла да заснеме няколко кадъра, след като полицията се е намесила. Сподели:", "date": "2018.07.13", "title": "ЕКСКЛУЗИВНО! Страшно меле в Пловдив по тъмно! Поголовни арести след сигнал на 112"}
{"url": "http://pik.bg/%D1%81%D1%80%D1%83%D1%82%D0%B8-%D1%81%D0%B5-%D1%87%D0%B0%D1%81%D1%82-%D0%BE%D1%82-%D1%81%D0%B3%D1%80%D0%B0%D0%B4%D0%B0%D1%82%D0%B0-%D0%BD%D0%B0-%D0%BB%D1%83%D0%BA%D1%81%D0%BE%D0%B7%D0%B5%D0%BD-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D1%86%D0%B5%D0%BD%D1%82%D1%8A%D1%80-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-news765260.html", "text": "Част от сграда на луксозен търговски център в Мексико се срути. По първоначална информация няма пострадали или загинали при инцидента. Търговският център бил открит през март. Мексиканските власти наложиха строги строителни стандарти след силното земетресение през 1985 г., което събори сгради в Мексико сити, припомня Ройтерс. Въпреки това земетресението с магнитуд 7 по скалата на Рихтер миналия септмеври разруши десетки сгради и причини смъртта на 370 души в столицата и в съседни щати, което отново повдигна опасения относно строителните правила и практики в страната. Сподели:", "date": "2018.07.13", "title": "Срути се част от сградата на луксозен търговски център в Мексико"}
{"url": "http://pik.bg/%D0%B6%D0%B5%D0%B3%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82%D1%87%D0%B8%D1%82%D0%B0-%D0%BF%D1%80%D0%B5%D0%B4-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8%D1%82%D0%B5-%D0%BE%D1%82-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news765239.html", "text": "Премиерът Бойко Борисов ще отчете пред Народното събрание резултатите от Българското председателство на Съвета на ЕС. Министър-председателят ще има 10 минути да представи доклада си. Това гласуваха депутатите, които приеха процедурните правила по изслушването. Всяка парламентарна група ще има право на 10 минути пленарно време, за да се изкаже. Българското европредседателство приключи в края на миналия месец, а щафетата от началото на юли пое Австрия. Сподели:", "date": "2018.07.13", "title": "ЖЕГА В ПАРЛАМЕНТА! Борисов отчита пред депутатите резултатите от европредседателството"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%BA%D0%B8%D1%82%D0%B0%D0%B9-19-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%B2-%D0%B8%D0%BD%D0%B4%D1%83%D1%81%D1%82%D1%80%D0%B8%D0%B0%D0%BB%D0%B5%D0%BD-%D0%BF%D0%B0%D1%80%D0%BA-news765263.html", "text": "Експлозия в индустриален парк в Китай е причинила смъртта на най-малко 19 души, а 12 други са ранени, предаде агенция Синхуа. Засега не са известни причините за инцидента. Междувременно взрив отекна тази нощ и в района на летището на Кайро. Той е станал в химическо предприятие и е бил причинен от високите температури. Пострадали са 12 души, които са откарани в болница. След експлозията е избухнал пожар. Трафикът на летището не е нарушен. започнало е разследване. Сподели:", "date": "2018.07.13", "title": "ТРАГЕДИЯ В КИТАЙ! 19 загинаха при взрив в индустриален парк"}
{"url": "http://pik.bg/%D1%81%D0%BF%D0%BE%D1%80-%D0%B2-%D0%B5%D1%84%D0%B8%D1%80-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B3%D0%B5%D1%80%D0%B1-%D0%B7%D0%B0%D1%82%D0%B0%D0%BF%D0%B8-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B7%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news765261.html", "text": "Успех или провал за България е приключилото вече европредседателство? БСП и ГЕРБ влязоха в директен спор в студиото на Нова телевизия, където позициите си изразиха Елена Йончева и евродепутатът Емил Радев. Това стана час преди пред парламента да се отчете премиерът Бойко Борисов. \"Първо трябва да се отдаде заслуженото. Положиха се много усилия от администрацията, изразходваха се и много средства. Но какъв е резултатът за българите? Те продължават да имат едно еднолично управление, което изобщо не е демократично. Това е успех на българската позиция, дипломация и администрация, а не на правителството\", коментира журналистката, която е депутат от БСП. \"Резултатите от председателството са видими - имаме темата за Западните Балкани, имаме развитие в телекомуникационната сфера, както и инфраструктурни проекти\", контрира Радев. \"Когато говорим за миграцията, след българското председателство Европа вече не е на две, а на много скорости. На практика ние не можахме да сближим позициите на Вишеградската четворка с останалите страни от ЕС\", продължи да държи на своето Йончева. \"България направи много голяма крачка към Шенгенското пространство. Почти нулев в натискът на границата ни с Турция. Виждаме, че това не е така в Гърция, за съжаление. Важно е да продължим споразумението с Турция и направихме всичко възможно да размразим преговорите между ЕС и Турция\", запати социалистката в края евродепутатът. Сподели:", "date": "2018.07.13", "title": "СПОР В ЕФИР! Евродепутат от ГЕРБ затапи Елена Йончева за европредседателството"}
{"url": "http://pik.bg/%D0%BA%D0%B0%D1%80%D0%B0%D0%B4%D0%B0%D0%B9%D1%8A-%D1%84%D0%B8%D0%BB%D0%BE%D1%81%D0%BE%D1%84%D1%81%D0%BA%D0%B8-%D0%B4%D0%BF%D1%81-%D0%B5-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D0%BD%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%B0-%D0%BD%D0%B5-%D0%BD%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news765309.html", "text": "Председателят на ДПС Мустафа  Карадайъ също даде оценка за председателството ни след отчета на премиера Бойко Борисов. \"Днес чухме отчета по програмата. С лекота се отчита всичко. Разбира се, за съществената част на събитието не сме имали очаквания. По техническата част безспорно имаме успех, но в същото време си даваме сметка, че гражданите на ЕС, включително и българските граждани очакват конкретни решения на конкретни проблеми. Искаме да видим по-малко бюрокрация и примерът можеше да бъде даден точно от нас\", заяви Карадайъ. \"Председателството бе на България, а не на управляващите. ДПС е опозиция кабинета, не беше опозиция на председателство\", напомни лидерът на Движението. \"От една година правителството се фокусира върху Председателството и загърби вътрешните проблеми. Сега е време за работа, работа и пак работа\", коментира той. \"Всичко, което се посочва като условие на трайно утвърждаване на мира в региона и възможност за просперитет, е време да се прилага вътре в страната\", призова Карадайъ. \"Председателството декларира, че ще работи за функционално единство между ЕС и институциите, но като че ли се забрави, че България е част от ЕС\", посочи лидерът на ДПС. \"Да спрем с двойните стандарти, с популизмите и национализмите. Да провеждаме отговорна държавна политика\", посочи Мустафа Карадайъ. \"Да се противопоставим на омразата, агресията, ксенофобията, на радикализмите и национализмите. Демокрацията няма алтернатива\", каза още той. Сподели:", "date": "2018.07.13", "title": "Карадайъ философски: ДПС е опозиция на кабинета, а не на председателството"}
{"url": "http://pik.bg/%D0%BE%D1%89%D0%B5-%D0%B7%D0%B2%D0%B5%D0%B7%D0%B4%D0%B8-%D0%B2-%D0%BD%D0%BE%D0%B2%D0%B8%D1%8F-%D1%84%D0%B8%D0%BB%D0%BC-%D0%BD%D0%B0-%D1%82%D0%B0%D1%80%D0%B0%D0%BD%D1%82%D0%B8%D0%BD%D0%BE-%D0%B4%D0%B8-%D0%BA%D0%B0%D0%BF%D1%80%D0%B8%D0%BE-%D1%81%D0%B8-%D0%BE%D1%82%D1%80%D1%8F%D0%B7%D0%B0-%D0%BE%D1%82-%D1%85%D0%BE%D0%BD%D0%BE%D1%80%D0%B0%D1%80%D0%B0-news765311.html", "text": "Още през март стана ясно, че Куентин Тарантино работи по филм за Чарлс Менсън, неговата група сподвижници и убийството на Шарън Тейт. На голям екран ще видим заедно Леонардо Ди Каприо и Брад Пит, а сега към афиша на \"Имало едно време в Холивуд\" се присъединяват и имената на Деймиън Луис, Люк Пери, Емил Хърш, Дакота Фанинг и Клифтън Колинс Джуниър. Люис ще играе емблематичния актьор Стив Маккуин, Фанинг ще бъде Пискливата Фром - последователка на Менсън, която по-късно се опитва да убие президента Джералд Форд. Хамънд ще играе Сам Уанамайкър, а Хърш е Джей Себринг, холивудският стилист, който е една от четирите жертви на кървавото престъпление. Марго Роби влиза в ролята на Шанън Тейт. За филма Лео Ди Каприо е нямал против да отреже 50% от хонорара си. Сподели:", "date": "2018.07.13", "title": "Още звезди в новия филм на Тарантино, Ди Каприо си отряза от хонорара"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BA%D0%B0%D0%BA-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%B3%D0%B5%D1%80%D0%B1-%D0%BD%D0%B0-%D0%B1%D1%81%D0%BF-%D1%81%D0%BB%D0%B5%D0%B4-%D0%BA%D1%80%D0%B8%D1%82%D0%B8%D0%BA%D0%B8%D1%82%D0%B5-%D0%B7%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news765301.html", "text": "\"За парламентарната група на ГЕРБ българското председателство успя да изпълни своите задачи.\" Това обяви от трибуната на парламента депутатът от ГЕРБ Джема Грозданова, която коментира отчета за европредседателството на премиера Бойко Борисов. \"Успяхме да бъден добър балансьор в различните приоритетни дебати. Българското председателство успя да върне въпросa за присъединяване на Западните Балкани. Това, макар и в дългосрочна перспектива, вярвам че ще остане приоритет и на австрийското председателство. Европейската перспектива на този регион е инвестиция в мира и просперитета на цяла Европа.\", заяви Грозданова. \"С цялостната си дейност България допринася за добсосъседството, което е ключово за присъединяването към ЕС. Ясен пример е Македония, която вече получи покана за членство в НАТО\", коментира депутатката. \"Продължават усилията в уреждането на миграционните процеси. Най-важна е реформата в частта си за \"Убежището\". Приоритет е опазването на външната граница, като това бе заявено ясно на всички членки на ЕС и бе обявена необходимостта от допълнителна помощ\", каза  Джема Грозданова. \"Съществена роля за успешното първо българско председателство имаше и разбирателството между парламента и правителството за основните въпроси от национален и общоевропейски характер\", допълни депутатката. Сподели:", "date": "2018.07.13", "title": "ИЗВЪНРЕДНО В ПИК! Ето как отговори ГЕРБ на БСП след критиките за европредседателството"}
{"url": "http://pik.bg/%D0%BF%D0%B5%D1%82%D1%8A%D1%87%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%83%D0%B8%D0%BA%D0%B5%D0%BD%D0%B4%D1%8A%D1%82-%D0%B7%D0%B0%D0%BF%D0%BE%D1%87%D0%B2%D0%B0-%D1%81%D1%8A%D1%81-%D1%81%D0%BB%D1%8A%D0%BD%D1%86%D0%B5-%D0%BD%D0%BE-%D1%81%D0%BB%D0%B5%D0%B4-%D0%BE%D0%B1%D1%8F%D0%B4-news765251.html", "text": "Националния институт по метеорология и хидрология към БАН тмосферното налягане ще е близко до средното за месеца и ще остане без съществена промяна. Преди обяд по Черноморието ще бъде предимно слънчево, но след пладне ще се развива купеста и купесто-дъждовна облачност и на много места ще има краткотрайни валежи и гръмотевици. Ще духа до умерен вятър от север-северозапад. Максималните температури ще са 28-30°. Вълнението на морето ще е 1 -2 бала. Температурата на морската вода е 25-26°. Преди обяд в планините ще бъде предимно слънчево. След обяд ще се развива купеста и купесто-дъждовна облачност и главно в масивите от Западна България ще превали и прегърми. Ще духа умерен до силен вятър от запад-северозапад. Максималната температура на височина 1200 метра ще е около 22°, на 2000 метра - около 16°. Днес преди обяд ще бъде слънчево. След обяд на много места ще се развива купеста и купесто-дъждовна облачност и главно в планинските и източните райони от страната ще има краткотрайни, временно интензивни валежи и гръмотевична дейност. Възможни са и градушки. Ще духа слаб до умерен вятър от запад-северозапад. Максималните температури ще са предимно между 29° и 34°. Това съобщи дежурният синоптик Евгения Егова, цитирана от . А Сподели:", "date": "2018.07.13", "title": "Петъчна прогноза! Уикендът започва със слънце, но след обяд..."}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B0%D1%80%D0%B5%D1%88%D0%BA%D0%B8-%D0%BA%D1%8A%D0%BC-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%83%D0%BB%D1%82%D0%B0%D0%BD%D0%BA%D0%B8%D1%82%D0%B5-%D0%B7%D0%B0%D0%BC%D0%B5%D0%BD%D0%B8%D1%85%D0%B0-%D0%BA%D0%B0%D0%BB%D0%B8%D0%BD%D0%BA%D0%B8%D1%82%D0%B5-%D0%B8%D0%B7%D1%87%D0%B8%D1%81%D1%82%D0%B5%D1%82%D0%B5-%D0%B3%D0%B8-%D0%BE%D1%82-%D0%B2%D0%BB%D0%B0%D1%81-news765306.html", "text": "Султанките замениха калинките. Султанките от ВМРО. Изчистете ги от властта. Това призова от парламентарната трибуна лидерът на \"Воля\" Веселин Марешки, обръщайки се към Борисов. Г-н Борисов, вие имате много добър инстинкт, много бързо се разграничавате от онези, които правят гафове, и се разделяте с тях. Но в случая със Султанка няма как да мине номерът, че е от ВМРО. Тя е от вашия кабинет и ние ви призоваваме да се разграничите от нея, посочи депутатът. След успешното ви представяне на международната сцена, се върнете на българска сцена, за да може кабинетът да работи в интерес и на българските граждани, не само на европейските, посочи още Марешки. Лидерът на \"Воля\" взе думата по време на дебата по отчета на премиера за европредседателството. \"Държите Красимир Каракачанов до себе си. Дръжте го до вас, може и пред вас, само не е зад вас, за да не последвате съдбата на Николай Бареков\", каза още Марешки. „Един от вашите заместници направи голям шлем с гафове в управлението на България“, поясни Марешки и визира вицепремиера Красимир Каракачанов. Той обърна внимание, че има управление на „Султанките“ от ВМРО, на което председателят на парламента Цвета Караянчева му направи забележка, че се отнася неуважително към член на кабинета и се отклонява от темата. Той обаче продължи, като заяви, че даването на медал на на бизнесмена Йордан Динев е навеждане в кръста и може да има последствия за здравето на Каракачанов.", "date": "2018.07.13", "title": "ИЗВЪНРЕДНО В ПИК TV! Марешки към Борисов: Султанките замениха Калинките, изчистете ги от властта!"}
{"url": "http://pik.bg/%D0%B4%D0%BE-%D0%B4%D0%BD%D0%B8---%D1%81%D0%BB%D0%B0%D0%B2%D0%B8%D1%8F-%D1%81-%D0%BC%D0%BE%D1%89%D0%B5%D0%BD-%D1%83%D0%B4%D0%B0%D1%80-%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-news765293.html", "text": "Славия е на път да продаде централния защитник Стефан Велков. Очаква се сделката за него да бъде финализирана в понеделник - 16 юли. В момента се уточняват последни детайли. Интересното е, че първоначално Велков не бе обявен в групата на Славия за мача с Илвес във Финландия. Впоследствие името му бе добавено, но се оказа, че Велков въобще не е заминал с тима за Хелзинки. Доказа го и групата за двубоя вчера, в която той не бе записан. Стефан го нямаше и сред избраниците на Златомир Загорчич и за финала за Суперкупата с Лудогорец. Вместо него до Андреа Христов и в двата мача действаше Милен Гамаков. През годините бранителят бе на проби в Манчестър Юнайтед и ЦСКА Москва. 21-годишният Велков стигна и до мъжкия национален отбор в определен период от кариерата си, пише \"Тема Спорт\".Преди година Славия продаде друг централен защитник - Петко Христов, във Фиорентина, а през зимата - нападателят Калоян Кръстев отиде в Болоня. Засега името на бъдещия клуб на Велков се пази в тайна. Очакванията обаче са, че ако се стигне до сделка, то тя ще е поредната престижна за \"белите\" на трансферния пазар. Сподели:", "date": "2018.07.13", "title": "До дни - Славия с мощен удар на трансферния пазар?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81%D0%B5-%D0%BF%D0%BE%D0%B4%D0%B8%D0%B3%D1%80%D0%B0-%D1%81-%D0%B1%D1%81%D0%BF-%D0%B7%D0%B0-%D0%B8%D0%B7%D1%81%D0%BC%D1%83%D0%BA%D0%B0%D0%BD%D0%B8%D1%82%D0%B5-%D0%BE%D1%82-%D0%BF%D1%80%D1%8A%D1%81%D1%82%D0%B8%D1%82%D0%B5-%D0%BA%D1%80%D0%B8%D1%82%D0%B8%D0%BA%D0%B8-%D0%B8-%D0%BF%D0%BE%D1%81%D0%B5-news765317.html", "text": "Бях си приготвил 8 страници отчет за МО, но като чух разговора в залата и се сетих за онзи виц защо в ада на българския казан няма пазачи. Това обяви от трибуната вицепремиерът и министър на отбраната Красимир Каракачанов в рамките на дебата по отчета на премиера за българското европредседателство. Разбрах, че сме виновни за Скрипал, за бомбардировките в Сирия, макар че заехме неутрална позиция,  разбрах, че сме виновни за напрежението между Европа и САЩ, а аз си мислех,, че основната ни амбиция е била за придвижване на Западните Балкани към НАТО и ЕС. Това всички го признават, заяви иронично Каракачанов. Така той се подигра на Корнелия Нинова, която забърка и митата на САЩ в обвиненията си към правителството за европредседателството. Поне трябва да ни похвалите за стоплянето на отношенията между САЩ и Северна Корея, пошегува се с опозицията той. Аз слушам какво казват европейските политици и ние получаваме само положителни оценки, отсече вицепремиерът. Той отговори и на лидера на \"Воля\" Веселин Марешки, който призова Борисов да се отърве от \"султанките\" във властта, които \"са се превърнали в новите калинки\". От изказването на Марешки ще кажа, че е истина само това, че премиерът Борисов има инстинкт. Наистина има, защото въпреки наколенките на \"Воля\", те предпочетоха \"Обединените патриоти\" за коалиционен партньор, отсече Каракачанов.", "date": "2018.07.13", "title": "ИЗВЪНРЕДНО В ПИК TV! Каракачанов се подигра с БСП за изсмуканите от пръстите критики и посече Марешки за Султанките"}
{"url": "http://pik.bg/%D0%BB%D0%B0%D0%B2%D0%B0%D0%BD%D0%B4%D1%83%D0%BB%D0%B0-%D0%B8-%D0%BA%D0%B0%D0%BD%D0%B5%D0%BB%D0%B0-%D0%BD%D0%B8-%D1%81%D0%BF%D0%B0%D1%81%D1%8F%D0%B2%D0%B0%D1%82-%D0%BF%D1%80%D0%B8-%D0%BA%D0%BE%D0%B6%D0%BD%D0%B8-%D0%BE%D0%B1%D1%80%D0%B8%D0%B2%D0%B8-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D0%BD%D0%B8-%D0%BE%D1%82-%D1%81%D0%BB%D1%8A%D0%BD%D1%86%D0%B5%D1%82%D0%BE-news765372.html", "text": "Макар и плахо, лятото се връща във владенията си и отпускарският сезон получава зелена светлина. Много хора, чиято по-светла кожа, не произвежда достатъчно количество меланин, се оплакват, че не могат да се насладят на почивка на плажа, защото получават кожни обриви. Ето как можете да си помогнете с напълно безвредни, природосъобразни средства, ако страдате от слънчева алергия, а и при подобно състояние, причинено от други въздействия: книгата от Катрин Милева. Още много лековити, освежаващи, разкрасяващи и зареждащи с добро настроение рецепти с етерични масла ще откриете в Сподели:", "date": "2018.07.13", "title": "Лавандула и канела ни спасяват при кожни обриви, предизвикани от слънцето"}
{"url": "http://pik.bg/%D1%88%D0%BE%D0%BA-%D0%B0%D0%BA%D0%B2%D0%B0%D0%BF%D0%B0%D1%80%D0%BA%D0%BE%D0%B2%D0%B5%D1%82%D0%B5-%D0%B8%D0%B7%D0%B2%D1%8A%D0%BD-%D0%B7%D0%B0%D0%BA%D0%BE%D0%BD%D0%B0-news765271.html", "text": "Нито един орган в държавата не контролира безопасността и техническото състояние на аквапарковете. Този вид атракциони се проверяват системно, но само за хигиената, издаването на касови бележки и за спазването на трудовото законодателство относно наетите лица. За най-важното - дали пързалките са технически изправни, как функционират и дали са безопасни за деца и възрастни, не отговаря никой, пише в. \"Телеграф\". Сигурността на посетителите е оставена изцяло в ръцете на собствениците и на тяхната добросъвестност. В случай на инцидент, стопаните носят отговорност по общия ред, съгласно Наказателния кодекс, а за претърпени неимуществени вреди - по ЗЗД. Държавната агенция за метрологичен и технически надзор категорично не отговаря за аквапаркове и други развлекателни съоръжения, съобщи пиарът Светослав Стойнев. В нейните правомощия е единствено да проверява джакузитата, и то преди да бъдат предложени за продажба в търговската мрежа, но не и след монтажа. Лишена от подобни правомощия се оказа и Комисията за защита на потребителите, която иначе проверява наред всичко що е търговия. \"КЗП следи единствено за наличието на предварителна информация относно безопасното поведение на потребителите, които позлват атракционите\", заяви пиарът на комисията Габриела Руменова. Българският институт по стандартизация също нямал никакви компетенции по върпоса. \"Нашата връзка с аквапарковете е дотолкова, че продаваме стандарти, това е процес преди монтажа на съоръженията. Осъществяването на последващ контрол е извън нашата юрисдикция\", коментираха от юридическия отдел на института. Без компетенции по темата са и общинските власти, които отсичат, че в частен бизнес не могат да се месят. ДНСК пък контролира единствено що се касае за законността на тези обекти и правомощията й секват в мига, в който аквапаркът бъде пуснат в експлоатация. При така създадената ситуация, единственият орган, който разполага с правомощия, се оказа прокуратурата, но само при евентуален инцидент. Сподели:", "date": "2018.07.13", "title": "ШОК! Аквапарковете извън закона"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BD%D0%B8%D0%BD%D0%BE%D0%B2%D0%B0-%D0%B2-%D1%87%D0%B5%D0%BB%D0%B5%D0%BD-%D1%81%D0%B1%D0%BB%D1%8A%D1%81%D1%8A%D0%BA-%D0%B7%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-%D0%B6%D0%B5%D1%81%D1%82%D0%BE%D0%BA%D0%B0-%D0%BF%D1%80%D0%B5%D1%81%D1%82%D1%80%D0%B5%D0%BB%D0%BA%D0%B0-%D0%BE%D1%82-%D1%82%D1%80%D0%B8%D0%B1%D1%83%D0%BD-news765280.html", "text": "ега искат легално влезлите в Европа да ги върнат в страните, през които са минали. Когато искат да ги върнат, възнвикват няколко въпроса - първо, те нямат ли права - имат права. Не могат насила да ги върнат. И тук трябва да се съсредоточим. Второ, когато ги върнат в България ние къде да ги държим. За кой ли път днес един сириец е прибран и пак излиза и отива към границата, обясни Борисов. Премиерът Бойко Борисов и лидерът на БСП Корнелия Нинова влизат в челен сблъсък на парламентарния контрол заради миграцията в България и Европа. Тя зададе въпроса си в рамките на парламентарния контрол. Към момента можем да кажем, че пазим добре външните граници на Европа и всички го подчертават това на всички нива, отсече Борисов на питането на опозицията. От една година и половина около сопразумението с Турция се полагат огромни усилия и имаме нулева миграция. Истинският проблем не е в нелегалната, а в легалната миграция. Защото всеки, който дойде на границата и поиска убежище, трябва да му се даде. И той става наш. Наш в кавички, защото, ако не го приемат Германия, Австрия, той няма къде да отиде. Гледайте тази тема внимателно, защото има подводни камъни, в това число е и съдът в Хага. Много ясни са регламентите за правата на човека, отговори на Корнелия Нинова Борисов. Добре че навремето Меркел прибра онези 60 хиляди, защото те сега щяха да са тука. С Ако направим затвор, НПО ще кажат: Не можете да ги държите затворени. Който разбира от международно право, знае, посочи премиерът. Вчера се качих до Констутуционния съд и им казах: Вие сте елитът на мисълта, кажете какво да правим, разказа той. Аз бях сред държавите, които отказаха да подпишат споразумението и много се разсърдиха. Аз попитах: какво ще стане, ако влязат 1 милион в България. Тогава ние ще искаме ли релокация? Навремето се съгласихме на нея, защото ние бяхме първите през които влезе вълната. Ние щяхме ли с Орбан да сме най-активните? Румъния не се включва в спора, защото ние пазим перфектно речната, морската граница. Сиреч ние трябва да надделем за легалните мигранти. Казаха ми, че съм циничен, брутален. Много пъти съм питал, дори Себастиян Курц: Как си ги представяте, че ще ни ги стоварвате със самолети? И сега върви гадна жълта новина, че на Безмер ги връщаме със самолети, посочи Борисов. Очаквам отговор под кръста заради отказа си. В началото бяхме неподготвени, сега сме най-добри в ЕС, категоричен е Борисов. Не може да се допусне поради демографския ни вид на държавата и много се надявам с подкрепата на парламента да удържим тази позиция, защото ще ни атакуват, предупреди Борисов. Тези, които бягат от война, да се грижим 5-6 месеца и после те да се върнат в страните си, каза още Борисов. Корнелия Нинова попита премиера дали е вярно, че разчита на мигрантския поток за решаване на демографския проблем и за работна ръка. Вторият ми въпрос е, когато аз огласих известното постановление № 208. бихте ли информирали българския народ какво постановление № 144 прие правителството, касаещо мигрантите. Моля да информирате българския народ, призова лидерката на опозицията. Знаете, че мигрантите не са само тези, за които говорите. Хиляди украинци, македонци, сърби, бесарабски българи, работят у нас. Говорете с бизнеса и с ДАНС да ги изгониме, ако искате. Не виждам какъв ни е спорът и за кои мигранти говориме. Ние говорим за тези, които Европа не харесва и иска да ги даде на нас, посочи Борисов. Времето е толкова динамично в тази сфера, че постановленията, решенията се менят изключително динамично. Затова толкова тежко се счупи Европа по тази тема. Търсихме компромис, да се вземе някаква част по 100 по 1000, но всички категорично бяха против по причината за време. Аз попитах за колко време да ги вземем. Ние ще дадем убежище, но да се знае за колко време и след това обратно по родните места. И ние сме бягали така едно време, когато са дошли османлиите. Само че те не ни казват, че можем да ги държим в център, а казват вземете ги, пък после ще му мислим, отсече Борисов. Казахте няколко неверни неща - украинци, молдовци, ползват ли се от статут убежище и международна закрила, контрира Нинова. Няма да се измъкнете по този елементарен начин, допълни тя. Вие още невярно казахте: Ще стоят два-три месеца и после ще си ходят. В постановление 208 имаше срок, в който те можеха да стоят. В постановление 144 този ангажимент е отпаднал и престоят им става безсрочно, вие сте го подписали, посочи Нинова, на което Борисов репликира: Това няма да стане. Нинова попита още дали, както сме поели ангажимент в това постановление да лекуваме безплатно мигрантите, които нямат възможност, ще лекуваме и българските граждани без доходи или ще ги оставим да умират. Точно в 11,30 ч премиерът Борисов напусна залата.", "date": "2018.07.13", "title": "ПЪРВО В ПИК TV! Борисов и Нинова в челен сблъсък за мигрантите! Жестока престрелка от трибуната - ето какво си казаха премиерът и лидерката на БСП (ОБНОВЕНА)"}
{"url": "http://pik.bg/%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D1%87%D0%BE%D0%B2%D0%B5%D0%BA-%D0%BF%D0%BE%D0%BB%D0%B5%D1%82%D1%8F-%D0%BD%D0%B0%D0%B4-%D1%81%D0%BE%D1%84%D0%B8%D1%8F-%D1%81-%D0%BC%D0%BE%D1%82%D0%BE%D1%80-%D0%BD%D0%B0-%D0%B3%D1%8A%D1%80%D0%B1%D0%B0-news765320.html", "text": "Ричард Браунинг, наричан още \"Iron Man\" (“Железният човек”) на Уилтшир, е изобретил личен летателен костюм, с който полетя пред спортната зала „Арена Армеец“ в София на технологичния фестивал Webit. Костюмът на изобретателя е конструиран така, че да изстреля човека вертикално нагоре. Раницата се управлява чрез движения на ръцете. В шлема, който е на главата има вграден екран, чрез който може да се разбере колко гориво има. През 2017 г. Ричард влиза в книгата с рекордите на Гинес в категория „Най-висока скорост на тяло с костюм с турбореактивен двигател“.  Той подобри световния рекорд, след като развива 51 километра в час или 32.02 мили в час. “Това пътешествие започна с голяма страст за мен, да приема предизвикателства отвъд моите възможности, дори и отвъд представите за това какво е възможно”, казва Ричард Браунинг. Браунинг е основател на британската технологична компания Gravity Industries и идеята за създаването на реактивната раница на гърба е негова. Изобретението струва 40 000 паунда. Костюмът работи с шест миниатюрни реактивни двигатели или тласкачи, които са прикрепени към твърд екзоскелет на гърба и ръцете. 39 -годишният Браунинг, освен предприемач и изобретател е и офицер от резерва на Кралските военноморски сили и винаги се е вълнувал от възможностите на човека да лети. Той се надява устройството да влезе в масова употреба в близко бъдеще. Сподели:", "date": "2018.07.13", "title": "ЗА ПЪРВИ ПЪТ! Човек полетя над София с мотор на гърба"}
{"url": "http://pik.bg/%D0%BE%D1%86%D0%B5%D0%BD%D0%BA%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%BD%D0%B8-%D0%BF%D0%BE%D1%85%D0%B2%D0%B0%D0%BB%D0%B8-%D0%B7%D0%B0-%D1%80%D0%B0%D0%B7%D0%B1%D0%B8%D0%B2%D0%B0%D0%BD%D0%B5-%D0%BD%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B0-%D0%BC%D1%80%D0%B5%D0%B6%D0%B0-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D1%85%D0%BE%D1%80%D0%B0-news765295.html", "text": "Оперативната разработка започва през 2016 г. в ГД \"Гранична полиция\", а в хода на проведените действия е придобита, анализирана и разширена информация за трафик на хора с цел сексуална експлоатация. Граничните полицаи установяват български граждани, които набират жени на територията на нашата страна, които се превръщат в жертви на трафик. Изяснено е, че на младите българки, пълнолетни и непълнолетни, е била обещавана легална работа във Франция. В последствие обаче те са принуждавани да проституират в района на Страсбург. Много от жените са били експлоатирани както във Франция, така и в Германия, съобщава пресцентърът на МВР. Служителите от отдел «Противодействие на контрабандата и престъпността през държавната граница» в ГДГП предоставят придобитите оперативни данни на компетентните партньорски служби. В периода 2016 г. – 2018 г. се осъществява активен обмен на информация както за извършителите и жертвите на трафика, така и за извършваните парични преводи на суми, придобити от извършваната престъпна дейност. Въз основа на информацията, предоставена от Главна дирекция „Гранична полиция“, в Европейския съд в Хага е сключено споразумение за създаване на съвместен разследващ екип между главните прокуратури на България и Франция. За България административният ръководител е наблюдаващият прокурор по досъдебното производство от Районна прокуратура – Оряхово, с оглед произхода от този район на повечето жени. Граничните полицаи осъществяват редица оперативно-издирвателни действия по установяване местонахождението на извършителите на престъпната дейност и техни жертви на трафик. Международната операция за пресичане на престъпната дейност е проведена на 03.07.2018 г. на територията на три държави - България, Франция и Германия с участието на служители на дирекция „Противодействие на престъпността през държавната граница“ в ГДГП, РДГП - Аерогари и РДГП – Бургас. На територията на София и Бургас е извършено претърсване на 11 адреса. В столицата са задържани четири лица по чл.72. ал.1, т.6 от ЗМВР, на основание въведени сигнали в Шенгенската информационна система от Франция на базата на европейски заповеди за задържанеи арест, друго - е арестувано на територията на Плевенска област. В последствие, на 10.07.2018, на влизане в България през ГКПП Калотина, е задържано още едно от издирваните лица. Дейността на граничните полицаи в операцията е подпомогната от служители с охранителни функции от други структури на МВР. Бюрото СИРЕНЕ – ДМОС извърши навременна координация с бюрото СИРЕНЕ - Франция и прокуратурите по местозадържане на лицата, с оглед спазване на процедурата и сроковете по Европейските заповеди за арест. Действията по международното разследване в България са ръководени от водещия прокурор по досъдебното производство на РП- Оряхово, следователи от Националната следствена служба и Окръжната следствена служба – Плевен. На място съдействие оказаха съдебни служители от Франция и полицейски представители от Централната служба на Франция за борба с трафика на хора. Главна дирекция „Гранична полиция“ получи отлична оценка от представителите на френските съдебни власти. „Считам, че с действията си допринесохте за повишаване авторитета на МВР и българската прокуратура пред Европейския съд в Хага“, се казва в благодарственото писмо на водещия прокурор за България. Сподели:", "date": "2018.07.13", "title": "ОЦЕНКА! Франция ни похвали за разбиване на международна престъпна мрежа за трафик на хора"}
{"url": "http://pik.bg/59-%D0%B3%D0%BE%D0%B4%D0%B8%D1%88%D0%B5%D0%BD-%D1%88%D0%BE%D1%84%D1%8C%D0%BE%D1%80-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D1%81%D0%BB%D0%B5%D0%B4-%D1%83%D0%B4%D0%B0%D1%80-%D0%B2-%D1%81%D1%82%D1%8A%D0%BB%D0%B1-news765305.html", "text": "59-годишен мъж е с опасност за живота след като се блъсна с колата си в метален стълб, съобщават от ОД на МРВ-Враца. Тази нощ около 00.40ч. в гр.Враца бул. \"В.Кънчов\" до №2А лек автомобил \"Сузуки Витара\", управляван от Н. П. на 59 год. катастрофира като се блъска в крайпътно съоръжение (метален стълб). При катастрофата, водачът е получил черепно-мозъчна травма и счупени шийни прешлени и е настанен в болница с опасност за живота. Причините за настъпилото произшествие са в процес на изясняване, като вероятната причина е несъобразена скорост. По случая в РУ-Враца е образувано досъдебно производство. Сподели:", "date": "2018.07.13", "title": "59-годишен шофьор бере душа след удар в стълб"}
{"url": "http://pik.bg/%D1%85%D0%B8%D1%82-%D1%82%D1%80%D1%8A%D0%BC%D0%BF-%D0%BF%D0%BE%D0%BB%D1%83%D1%87%D0%B8-%D1%84%D0%BB%D0%B0%D0%BD%D0%B5%D0%BB%D0%BA%D0%B0-%D0%BD%D0%B0-%D1%85%D1%8A%D1%80%D0%B2%D0%B0%D1%82%D0%B8%D1%8F-%D1%81-%D0%BD%D0%BE%D0%BC%D0%B5%D1%80-9-%D0%B4%D0%B5%D1%81%D0%B5%D1%82%D0%BA%D0%B0%D1%82%D0%B0-%D0%B5-%D0%B7%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-news765379.html", "text": "Президентът на САЩ Доналд Тръмп беше дарен с фланелка с номер 9 и неговото име на гърба на националния отбор на Хърватия от държавния глава на страната Колинда Грабар-Китарович. Това се случи на важната среща в Брюксел, където се дискутира бъдещето на НАТО. Тръмп с удоволствие прие подаръка, а подобен получи и британския премиер Тереза Мей, но с номер 10. Президентът на Хърватия напусна принудително Мондиал 2018 заради срещата в Брюксел, като преди това изгледа двата мача от елиминациите срещу Дания и Русия. Тя обаче ще присъства на финала на 15 юли в Москва. Хърватия пък стана първият финалист на световно първенство от Източна Европа от 1962 година насам. Сподели:", "date": "2018.07.13", "title": "ХИТ! Тръмп получи фланелка на Хърватия с номер 9, десетката е за Тереза Мей"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7%D0%BD%D0%B0-%D0%BA%D1%80%D0%B0%D0%B6%D0%B1%D0%B0-%D1%81%D0%B2%D0%B8%D1%85%D0%B0-100-%D0%BB%D0%B5%D0%B2%D0%B0-%D0%BD%D0%B0-%D0%BC%D0%BE%D0%BD%D0%B5%D1%82%D0%B8-%D0%BE%D1%82-%D0%BE%D1%84%D0%B8%D1%81-%D0%B7%D0%B0-%D0%B1%D1%8A%D1%80%D0%B7%D0%B8-%D0%BA%D1%80%D0%B5%D0%B4%D0%B8%D1%82%D0%B8-news765307.html", "text": "На 12 юли в 04.35 часа на тел.112 е получен сигнал от служител на частна охранителна фирма за осъществено проникване в охраняван от тях обект. Дежурна оперативна група извършила оглед на местопрестъплението – офис на фирма за бързи кредити на ул.\"Цар Александър ІІ\" в областния град. Установено било взломяване на две алуминиеви врати – входна и вътрешна, и лиса на сумата от около 100 лева на монети. По случая работи РУ-Видин, образувано е досъдебно производство. Взломна кражба е извършена от офис за бързи кредити във Видин, съобщават от полицията. Сподели:", "date": "2018.07.13", "title": "Куриозна кражба! Свиха 100 лева на монети от офис за бързи кредити"}
{"url": "http://pik.bg/%D0%BE%D0%B1%D1%80%D0%B0%D1%82%D0%B5%D0%BD-%D0%B7%D0%B0%D0%B2%D0%BE%D0%B9-%D1%81%D0%BE%D1%84%D0%B8%D1%8F%D0%BD%D1%81%D0%BA%D0%B8-%D1%81%D0%B5-%D0%BE%D0%B1%D1%8F%D1%81%D0%BD%D0%B8-%D0%B2-%D0%BB%D1%8E%D0%B1%D0%BE%D0%B2-%D0%BD%D0%B0-%D0%BD%D0%BE%D0%B2%D0%BE%D1%82%D0%BE-%D1%81%D0%B4%D1%81-%D0%B1%D0%B8%D0%B2%D1%88%D0%B8%D1%8F%D1%82-%D0%B4%D0%B5%D1%81%D0%B5%D0%BD-%D0%BA%D0%BC%D0%B5%D1%82-%D0%BD%D0%B0-%D1%81%D0%BE%D1%84%D0%B8%D1%8F-%D0%B3%D0%BE%D1%82%D0%BE%D0%B2--news765376.html", "text": "Водим разговори, но няма да закриваме ССД. Готови сме за сътрудничество със СДС, ние всички сме седесари. Как точно ще работим заедно е техническа подробност. Това заяви пред Офнюз Стефан Софиянски. СДС беше съюз от 16 партии, преди да стане партия, но да не ровим в миналото. Работили сме с Румен Христов, може всички от ССД да се върнем в СДС, допусна той. На въпрос дали би се върнал под някаква форма във властта Софиянски посочва, че е Сподели:", "date": "2018.07.13", "title": "ОБРАТЕН ЗАВОЙ! Софиянски се обясни в любов на новото СДС! Бившият десен кмет на София: Готов съм за..."}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-500-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%BE%D0%B2-%D1%82%D0%BE%D0%BF-%D1%81%D1%8A%D1%81-%D1%81%D0%BB%D0%B0%D0%BC%D0%B0-%D1%81%D0%B5-%D0%B8%D0%B7%D1%81%D0%B8%D0%BF%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0%D1%82%D0%B0-%D0%BA%D1%80%D0%B0%D0%B9-%D0%BA%D0%B0%D1%80%D0%BD%D0%BE%D0%B1%D0%B0%D1%82-news765387.html", "text": "500-килограмов топ със слама се е изсипал на магистралата край Карнобат. Балата е на платното на 322-ия километър в посока Бургас и създава сериозни предпоставки за Пътно-транспортно произшествие. \"Току-що подадох сигнал на телефон 112, защото се създава огромна опасност за катастрофа. Движението е натоварени и изведнъж на пътя се вижда топ със слама\", каза пред Флагман.бг Александър Николов, очевидец на инцидента. Сподели:", "date": "2018.07.13", "title": "ОТ ПОСЛЕДНИТЕ МИНУТИ! 500-килограмов топ със слама се изсипа на магистралата край Карнобат"}
{"url": "http://pik.bg/%D0%B1%D0%B0%D0%B3%D0%B0%D1%82%D0%B0-%D1%81-%D1%83%D0%B4%D0%B0%D1%80%D0%BD%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-news765308.html", "text": "Благой Иванов се оплаква от травма в коляното преди дебюта му в най-престижната ММА верига - UFC. 31-годишният санданчанин ще се изправи в неделя около 5:00 сутринта българско време срещу бившия световен шампион в тежка категория Жуниор дос Сантос с прякор Циганина. Сблъсъкът е в Бойси, като е главен за вечерта. Бразилецът се завръща след година пауза, като в последния си мач падна от вече бившия шампион Стипе Миочич, акцентира \"Новспорт\". \"Чувствам се добре, мисля, че съм подготвен. Имах малко проблеми с коляното, които не съм коментирал, но мисля, че това е нормално вече. По време на лагера имах проблеми, но това беше в началото на подготовката и вече мисля, че съм добре\", коментира преди сблъсъка Багата. Той допълни, че е подготвен да изиграе и петте рунда. \"Ръкавиците са 4 унции, което е малко - все едно да се биеш с голи ръце. Повече наблегнахме на тактическото разузнаване, тренирах добре, спарингите бяха с подходящи противници. Имах възможност да тренирам с Кейн Веласкес, който има три мача с Дос Сантос - две победи. Доста добре му е познат като съперник, знае му слабите места и си мисля, че заниманията бяха много полезни за мен. Той ми даде насоки и съвети за мача. Факт е, че стилът му е по-неудобен за мен, а и той е по-висок, има по-голям размах. Но пък имам 5 рунда на разположение, които си мисля, че ще ми стигнат\", каза Иванов. Българинът обаче е амбициран да спечели двубоя. \"Искам да го пречупя. Опасен съперник е. Ако го победя, ще вляза в Топ 5 на тежка категория. Целта е да покажа какъв е моят стил и да демонстрирам българския дух в клетката\", закани се Багата в интервю за ММА Junkie. Багата смята, че ще има доста клинчове в срещата и бой от близка дистанция. \"Жуниор е страхотен атлет. Във всичките си мачове е във форма. Мисля, че ще бяга от мен по време на мача\", добави Благой, който има 16 победи, от които 6 с нокаут, 6 със събмишън и 1 загуба. 39-годишният Дос Сантос също имаше какво да каже преди битката. \"Най-голямата ми цел е да стана отново световен шампион. Ще направя всичко, за да се върна на върха\", закани се съперника на Иванов. Сподели:", "date": "2018.07.13", "title": "Багата с ударно изказване"}
{"url": "http://pik.bg/%D1%81%D1%8A%D0%B2%D0%B5%D1%82%D0%BD%D0%B8%D0%BA%D1%8A%D1%82-%D0%BD%D0%B0-%D1%80%D0%B0%D0%B4%D0%B5%D0%B2-%D0%BD%D0%B0%D0%B9-%D0%BF%D0%BE%D1%81%D0%BB%D0%B5-%D1%80%D0%B0%D0%B7%D0%B1%D1%80%D0%B0-%D0%BA%D0%B0%D0%BA-%D0%B4%D0%B0-%D0%B5-%D0%BF%D0%BE%D0%BB%D0%B5%D0%B7%D0%B5%D0%BD-%D1%85%D1%80%D0%BE%D0%BD%D0%B8%D0%BA%D1%8C%D0%BE%D1%80%D1%8A%D1%82-%D0%BF%D1%80%D0%B0%D0%B2%D0%B8-%D0%B0%D0%BB%D0%B1%D1%83%D0%BC-%D1%81-%D1%87%D0%B5%D1%80%D0%BD%D0%BE-%D0%B1%D0%B5%D0%BB%D0%B8-news765385.html", "text": "Последните снимки на президента Румен Радев определено са арт. Въпреки че едва ли това е най-важното, което може да се каже за срещата му с Доналд Тръмп. Но какъв е някакъв си американски президент пред таланта на Иво Христов, който щрака черно-бели фотоси в захлас, очевидно почувствал се най-сетне полезен на \"Дондуков\" 2. Радев с Тръмп, Радев замислен по като прочутата статуя на Роден в Париж (\"Мислителят\"), Радев... Хората вече се чудят какво става, мандатът му ли изтича или какво. Обикновено събираш албум с черно-бели снимки за спомен. То и това ще му остане. За европредседателството остана безгласна буква с несъстоятелните си коментари. Генерал Деси, неговото символ верую в живота, беше по-шарматна на срещата с другите първи дами в Брюксел, макар и не в черно-бяло. БСП прави всичко възможно да го вкара в голямата игра, но удря на камък. Съмнителна позиция за Русия, учудваща визита за \"коронясването\" на Ердоган в Турция, отсвирен и обиден за голямата среща на премиера Борисов с евролидерите в Евксиноград... Така ще бъде запомнен Румен Радев, пилотът, който не полетя като държавен глава. И с няколко черно-бели снимки в личния албум. Но да оставим Радев и неговото президенстване. Голямата новина е, че журналистът-съветник Христов най-после откри призванието си в президенството. Личен хроникьор на Румен Радев. С арт стилистика и точен фотообектив той трябва да запечата невероятния полет на пилота от ВВС до жълтите павета. А не да посяга изкушен към документите с гриф \"строго секретно\". Сподели:", "date": "2018.07.13", "title": "Съветникът на Радев най-после разбра как да е полезен! Хроникьорът прави албум с черно-бели снимки за спомен (ШЕДЬОВРИ)"}
{"url": "http://pik.bg/%D0%BD%D0%B0%D1%81%D0%B8%D0%BB%D0%B8%D0%B5-%D0%B2-%D1%81%D0%BB%D0%B8%D0%B2%D0%B5%D0%BD%D1%81%D0%BA%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0-news765346.html", "text": "\"На 9 юли, около 20:00 часа, в приемно спешно отделение при МБАЛ \"Д-р Иван Селимински\" в град Сливен е причинена лека телесна повреда на медицински специалист при изпълнение на служебните  му задължения. За извършеното деяние в РУ-Сливен е задържан 24-годишният Д.Н. от град Сливен. Обстоятелствата и причините са в процес на установяване. По случая е образувано досъдебно производство”, написаха от пресслужбата на ОДМВР-Сливен. Малко позабравеният \"феномен\" за насилие над лекари се завърна в Сливен. Случаят е още от 9 юли, но от Областната дирекция на МВР сега го правят обществено достояние. Сподели:", "date": "2018.07.13", "title": "Насилие в сливенската болница"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BF%D0%B5%D1%82%D1%8A%D1%80-%D0%B2%D0%BE%D0%BB%D0%B3%D0%B8%D0%BD-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%82%D0%B5-%D1%81%D0%BA%D0%B0%D0%BD%D0%B4%D0%B0%D0%BB%D0%B8-%D0%B8%D0%B3%D1%80%D0%B8%D1%82%D0%B5-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-news765333.html", "text": "Известният журналист Петър Волгин прави пред камерата ни горещ политически анализ за скандалите във власта, игрите на президента Румен Радев и войната му с Борисов, както и разкрива кой спря русофилското списание \"Аспекто\", и кой в БНР иска по-високи заплати. \"С г-н Иво Христов, който в момента е шеф на кабинета на президента Румен Радев, беше част от нашия екип. При нас важното е, че се запази духът на честността. За съжаление няма да продължим изданието\", каза Волгин относно спирането на списание \"Аспекто\". \"В БНР протестират колегите от музикалните състави. Искат увеличение на заплатите. Днес е имало среща между генералния директор и синдикатите. Към протестите са се включили и журналисти. Аз не съм в ръководството на радиото и не мога да кажа кой колко получава. Затова не мога да коментирам голямата разлика в заплатите. Ако стана директор на радиото и действително има такива разлики, това ще бъде поправено. И аз искам увеличение на заплатата, защото моята също не е особено висока\", коментира протестите на колегите си журналистът. Петър Волгин коментира и Европредседателството на страната ни, което приключи наскоро. \"Разбира се, че България се справи с Европредседателството. Но с това няма как да не се справиш. Нашата администрация показа, че може да се справи с такава задача. Бяха свършени конкретни ангажименти, но въпросът е: И какво от това? И какво от това за Европа?  Ние живеем в този Европейски съюз с този брюкселски елит, който е олицетворен от г-н Юнкер, и е на границата на разпада. Трябва да поддържаме една по-центрирана към българските интереси политика. А не да бъдем поредното винтче в един все по-скърцащ механизъм. Трябва да отбележим, че България се държа много добре при случая Скрипал и не изгони руски дипломати\", коментира журналистът. Петър Волгин коментира и политическата ситуация в страната. \"Румен Радев и Слави Трифонов имат възможност да направят алтернативни политически проекти, за каквито сега има глад. ГЕРБ и БСП трябва да се замислят защо е така. Но знаем, че когато има търсене, ще се появи и предлагане. Румен Радев спокойно може да направи самостоятелен политически проект, въпросът е дали трябва. Неговата политическа неопитност може да му даде предимство\". \"Имам критики към Бойко Борисов, но аз казвам - хората го харесват и гласуват за него. Такъв е Виктор Орбан, Ангела Меркел също. Ердоган може да има много критики, просто е на власт, защото повечето хора в дадената държава са гласували за тях. Тогава трябва да отменим демокрацията\", коментира той. \"Подкрепих провеждането на този референдум, защото смятам, че хората трябва да имат право на глас. Аз съм много против тезата, че народът е прост и нищо не разбира. Тази трактовка \"Ние елитът повече знаем\", изключително ме дразни. В едно демократично общество трябва да решават гражданите, а не елитът. Глас народен, глас Божи. Демокрацията е една постоянна манипулация. Основната манипулация се извършва в медиите. Нека българските избиратели да бъдем добре, когато отидем да гласуване, да се информираме за какво става въпрос. По цял свят манипулират, нима във Великобритания не манипулират\", допълни той. \"БСП в момента е най-демократичната партия. Дали смятаме, че нейните политики са такива, е друг въпрос. Дали ГЕРБ, дали НФСБ - днес казват едно, утре излиза друг и казва друго. БСП в това отношение е образцова демократическа партия, в която всеки може да си каже мнението и то да е различно от това на лидера. Не можем да кажем дали Корнелия Нинова останалите хора, че нейните политики са добри. Както тя смени Михаил Миков, така може да сменят и нея. Аз мисля, че една опозиционна партия трябва да се държи по този начин. Когато си в опозиция това е твоята работа - да казваш, че управляващите не стават\", сподели своето мнение за процесите в БСП журналистът. \"Не смятам, че е възможно съживяването на трупове. Ако дясното иска да има по-стойностен живот, първото което се изисква от него е да се нормализира. \"Да, България\" се обедини с ДСБ и заговори за лустрация. 30 години след 1989 г. това да ти е начина да печелиш избиратели означава, че ти си в тежък махмурлук. Кой евродепутат иска санкции срещу страната си и след това разчита неговите съграждани да го подкрепят? Да, може да има 100 или 500 ненормалници като него, които да го подкрепят\", експертно заключи за ситуацията вдясно Волгин. \"Русия за тези години пое по един път да не разчита само и единствено на енергоносителите. Научи се да търси други пътища, да разчита на иновации и на своите мозъци. От тази гледна точка санкциите оказа положително влияние върху Русия. Америка много малко пострада от тези санкции, най-пострадаха държавите от ЕС. Новото италианско правителство казва, че тези санкции не вършат работа\", заяви по темата за санкциите срещу Русия след анексирането на Крим Петър Волгин. Сподели:", "date": "2018.07.13", "title": "САМО В ПИК TV! Петър Волгин с горещ коментар за политическите скандали, игрите на президента Радев и войната му с Борисов (ОБНОВЕНА)"}
{"url": "http://pik.bg/%D0%B4%D1%8A%D1%89%D0%B5%D1%80%D1%8F-%D0%B7%D0%B0%D0%BF%D0%BB%D0%B0%D1%88%D0%B8-%D0%BC%D0%B0%D0%B9%D0%BA%D0%B0-%D1%81%D0%B8-%D1%89%D0%B5-%D1%82%D0%B5-%D1%83%D0%B1%D0%B8%D1%8F-%D1%89%D0%B5-%D1%82%D0%B5-%D0%B7%D0%B0%D0%BA%D0%BE%D0%BB%D1%8F-news765352.html", "text": "В сряда тя се заканила с убийство към родителката си в дома им на ул. „Кръстец“ в столицата, като й казала: \"Ще те убия, ще те заколя!“. Според прокуратурата това заканване би могло да възбуди умайката М.В. основателен страх за осъществяването му. Същият ден й е връчена лично заповед за защита от домашно насилие и незабавна защита на майката от СРС, в която се казва, че дъщерята се задължава да се въздържа от извършване на домашно насилие спрямо майка си. Предвид високата обществена опасност на деянието и дееца, наблюдаващият прокурор е постановил задържане на обвиняемата за срок до 72 часа, като е разпоредено привеждането й в сградата на СРС на 13.07.2018 г. – за разглеждане на искане за вземане спрямо нея на мярка за неотклонение „Задържане под стража“. Дъщеря заплаши майка си с убийство в столицата. А. Маринова е привлечена към наказателна отговорност за извършени от нея престъпления по чл. 144, ал. 3, пр. 1 и по чл. 296, ал. 1, пр. 2 НК, съобщиха от пресцентъра на Софийска районна прокуратура. Сподели:", "date": "2018.07.13", "title": "Дъщеря заплаши майка си: Ще те убия, ще те заколя"}
{"url": "http://pik.bg/%D0%BD%D0%BE%D0%B2%D0%BE-20-%D0%B2%D1%8A%D0%B2%D0%B5%D0%B6%D0%B4%D0%B0%D1%82-%D0%B2%D0%B8%D0%BD%D0%B5%D1%82%D0%BA%D0%B0-%D1%83%D0%B8%D0%BA%D0%B5%D0%BD%D0%B4-%D1%86%D0%B5%D0%BD%D0%B8%D1%82%D0%B5-%D0%B7%D0%B0%D1%81%D0%B5%D0%B3%D0%B0-%D1%81%D0%B0-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%B8-news765274.html", "text": "Въвеждане на уикенд винетка, която да важи от 12:00 часа в петък до полунощ в неделя. Това предвиждат изменения и допълнения на Закона за пътищата. Текстовете са подготвени от депутати от ГЕРБ. Идеята е ползването на пътищата в страната да се плаща на база изминато разстояние за автобусите и камионите, а леките и лекотоварните автомобили с обща маса до 3.5 тона да плащат на база време. Цените не са посочени. Те трябва да се определят от Министерския съвет. Кабинетът ще реши и кои пътища да бъдат платени. Сподели:", "date": "2018.07.13", "title": "НОВО 20! Въвеждат винетка \"Уикенд\", цените засега са неизвестни"}
{"url": "http://pik.bg/%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%BD%D0%B0%D0%BC%D0%B0%D0%BB%D1%8F%D0%B2%D0%B0-%D1%81%D0%B8%D0%B2%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0-%D0%BF%D1%80%D0%B5%D0%B7-2017-%D0%B3-news765348.html", "text": "С 3,07 на сто намалява сивата икономика през 2017 г. и достига ниво от 25,22 на сто при 28.29 на сто през 2016 г. Данните са на база на композитния индекс \"Икономика на светло\", поддържан от Асоциацията на индустриалния капитал в България (АИКБ), като за 2016 г. се отчита дял от 71,71 на сто на законния бизнес, докато през 2017 г. индексът е нараснал до 74,78 на сто. Данните бяха представени проф. Стефан Петранов, ръководител на екипа, създал индекса, и Васил Велев, председател на УС на АИКБ. Проф. Петранов уточни, процентите сива икономика означават сиви практики и честота на явлението и то приблизително отговаря на дела на БВП. С достатъчна точност може да се твърди, че делът на сивия сектор у нас е 25 на сто, заяви председателят на УС на АИКБ Васил Велев. Велев съобщи , че през 2010 г., когато започва изследването, делът на сивата икономика, измерена по този начин, е бил 35 на сто. Секторите \"туризъм\", \"строителство\", \"селско стопанство\", \"търговия\", \"услуги\" са отчетени значими стойности на сивия сектор, за разлика от \"машиностроенето\", \"енергетиката\", \"електроника\", \"електротехника\" и \"металургия\". Колкото е по-голямо предприятието, толкова е по-малка вероятността за сиви практики. Същото важи и за доходите - колкото един сектор е по-рентабилен и с високи възнаграждения, по-рядко се срещат сиви практики, коментира Велев. Причини за положителните тенденции на намаляване на дела на сивата икономика са финансовата и икономическата стабилност, мерките за подобряването на бизнес средата и ръстът на световната икономика, което се отразява в увеличаване на обема на износа . Липсата на работна ръка, на реформи в ключови сектори - \"здравеопазване\", \"защита на конкуренцията\", \"правосъдие\", \"вътрешен ред и сигурност\", както и новото административно повишаване на минималната заплата, са сред причините, задържащи засилването на положителните тенденции в изменението на индекса, според изследването. Принос към тази тенденция имат и световните търговски конфликти, очертаващите се тенденции \"Европа на две скорости, продължаващите санкции на ЕС срещу Русия. Сподели:", "date": "2018.07.13", "title": "СТАТИСТИКА! Намалява сивата икономика през 2017 г."}
{"url": "http://pik.bg/%D0%B3%D0%B5%D1%80%D0%BE%D0%B8%D1%87%D0%BD%D0%BE-%D0%BF%D0%BE%D0%BB%D0%B8%D1%86%D0%B0%D0%B9-%D1%81%D0%BB%D1%83%D1%87%D0%B0%D0%B5%D0%BD-%D1%81%D0%B2%D0%B8%D0%B4%D0%B5%D1%82%D0%B5%D0%BB-%D0%BD%D0%B0-%D0%B3%D1%80%D0%B0%D0%B1%D0%B5%D0%B6-%D0%B7%D0%B0%D0%B4%D1%8A%D1%80%D0%B6%D0%B0-%D0%B4%D0%B2%D0%B0%D0%BC%D0%B0%D1%82%D0%B0-%D0%B1%D0%B0%D0%BD%D0%B4%D0%B8%D1%82%D0%B8-%D0%B2-%D0%BB%D1%8E%D0%BB%D0%B8%D0%BD-news765369.html", "text": "Служител на столичното Девето РУ, станал случаен свидетел на грабеж, задържа двамата извършители, съобщават от пресцентъра на МВР. Вчера около 18:45 часа, в района на ул. \"Търново\" в ж.к. \"Люлин\", жена била нападната от двама непознати, които издърпали от ръцете ѝ мобилен телефон и хукнали да бягат. На виковете за помощ от потърпевшата се отзовал мъж, който подгонил злосторниците и в непосредствена близост, в тревните площи до жилищен блок, ги задържал. Мъжът, извършил бързия арест, се оказал служител на столичното Девето РУ, който работи на смени и точно в този момент отивал на работа към управлението. Установено е, че извършителите са братя на 23 и 24 години, криминално проявени, от София. Предстои доклад на събраните материали по образуваното досъдебно производство в Софийската районна прокуратура. Сподели:", "date": "2018.07.13", "title": "ГЕРОИЧНО! Полицай, случаен свидетел на грабеж, задържа двамата бандити в \"Люлин\""}
{"url": "http://pik.bg/%D1%82%D0%BE%D1%80%D0%BD%D0%B0%D0%B4%D0%BE-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-%D1%8E%D0%B2%D0%B5-%D1%81-%D0%BD%D0%BE%D0%B2-%D0%BC%D0%B5%D0%B3%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80-%D0%B1%D0%B8%D0%B0%D0%BD%D0%BA%D0%BE%D0%BD%D0%B5%D1%80%D0%B8%D1%82%D0%B5-%D0%B2%D0%B0%D0%B4%D1%8F%D1%82-%D0%BE%D0%B3%D1%80%D0%BE%D0%BC%D0%BD%D0%B0-%D1%81%D1%83%D0%BC%D0%B0-%D0%B7%D0%B0-news765296.html", "text": "След привличането на Кристиано Роналдо, Ювентус е близо до нов сериозен трансферен удар. Според информация на \"Кориере дела Сера\", Юве се насочва към закупуването на Марсело Виейра. 30-годишният играч е сред най-добрите приятели на Роналдо. Двамата дълги години впечатляваха заедно за \"белия балет\", а сега може отново да са съотборници, но при \"бианконерите\". Твърди се, че от Ювентус са приготвили между 40 и 60 милиона евро за трансфер на бързоногия и техничен бразилец. Марсело вече над 10 години е част от Реал като според редица анализатори е в Топ 3 на най-добрите играчи на поста си в света. Самият Марсело Виейра написа прочувствено писмо към Роналдо, след преминаването на Кристиано в Юве. Сподели:", "date": "2018.07.13", "title": "Торнадо на пазара! Юве с нов мега трансфер? \"Бианконерите\" вадят огромна сума за..."}
{"url": "http://pik.bg/%D0%B3%D0%BB%D0%B5%D0%B4%D0%BD%D0%B0-%D1%82%D0%BE%D1%87%D0%BA%D0%B0-%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BE%D0%BE%D0%BD-%D0%BD%D0%B0%D1%80%D0%B5%D1%87%D0%B5-%D0%BC%D0%B8%D0%B3%D1%80%D0%B0%D1%86%D0%B8%D1%8F%D1%82%D0%B0-%D0%BF%D0%BE%D0%BB%D0%BE%D0%B6%D0%B8%D1%82%D0%B5%D0%BB%D0%B5%D0%BD-%D0%B3%D0%BB%D0%BE%D0%B1%D0%B0%D0%BB%D0%B5%D0%BD-%D1%84%D0%B5%D0%BD%D0%BE%D0%BC%D0%B5%D0%BD-news765312.html", "text": "Генералният секретар на ООН Антониу Гутериш нарече миграцията \"положителен глобален феномен\". Той каза, че мигрантите по света допринасят значително за световната икономика, предаде Асошиейтед прес. \"Мигрантите са впечатляващ двигател на растежа\", заяви Гутериш. Той говори преди очакваното днес в Общото събрание на ООН одобряване на нов глобален пакт за безопасна, методична и законна миграция. Гутериш заяви, че този договор цели да засили международното сътрудничество срещу трафикантите на хора, да защити жертвите и да увеличи възможностите за легална миграция. САЩ и вероятно Унгария няма да се присъединят към документа. Пактът не е юридически обвързващ и ще бъде официално приет на министерска среща в Маракеш през декември. Сподели:", "date": "2018.07.13", "title": "ГЛЕДНА ТОЧКА! Генералният секретар на ООН нарече миграцията \"положителен глобален феномен\""}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B0%D0%BD%D1%82%D0%BE%D0%BD%D0%B8%D0%B9-%D0%B3%D1%8A%D0%BB%D1%8A%D0%B1%D0%BE%D0%B2-%D0%BF%D0%BE%D0%BF%D0%B8%D0%BB%D1%8F-%D0%BD%D0%B8%D0%BD%D0%BE%D0%B2%D0%B0-%D1%82%D1%8F-%D0%B3%D0%BE%D0%B2%D0%BE%D1%80%D0%B8-%D0%BA%D0%B0%D1%82%D0%BE-%D0%B0%D1%82%D0%B0%D0%BA%D0%B0-%D0%BE%D1%82-%D0%BF%D1%80%D0%B5%D0%B4%D0%B8-15-%D0%B3-news765470.html", "text": "\"В момента БСП говори като Атака от преди 15 г.  Г-жа Нинова вече е ученичка на Волен сидеров\", каза в ефира на БНТ политологът Антоний Гълъбов. поводът е риториката на БСП по повод приключилото Европредседателство. \"За първи път БСП излиза от траекторията на ПЕС и то по европейска тема. Ако Нинова беше премиер на България по време на председателството, щяхме да си говорим от сутрин до вечер колко са бедни българите. А смисълът на председателството е да покажеш , че си достатъчно компетентен да постигнеш съгласие между всичките страни. В това отношение България се позиционира изключително интелигентно\", поясни Гълъбов. Като голям плюс Гълъбов посочи, че сме подобрили отношенията си с Македония. \"България има шанс да преосмисли ролята си без да остава в рамките на тези шест месеца. Тя е разпозната вече като страна, която следва европейските ценности. България има коридор, в който може да напредне\", уточни политологът. Според него имаме всички основания да смятаме, че сме успели да справим с подготовката и провеждането на добро европредседателство. Сподели:", "date": "2018.07.13", "title": "ГОРЕЩА ТЕМА! Антоний Гълъбов попиля Нинова: Тя говори като \"Атака\" от преди 15 г."}
