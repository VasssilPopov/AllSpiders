{"url": "http://pik.bg/%D0%B2-%D0%B8%D1%80%D0%B0%D0%BA-%D0%B0%D1%80%D0%BC%D0%B8%D1%8F%D1%82%D0%B0-%D0%B8-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B3%D0%BB%D0%B0%D1%81%D1%83%D0%B2%D0%B0%D1%82-%D0%BF%D1%80%D0%B5%D0%B4%D0%B8-%D0%B4%D1%80%D1%83%D0%B3%D0%B8%D1%82%D0%B5-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-news749344.html", "text": "Служещите в иракската армия и полицията и иракчаните в чужбина гласуват днес на първите парламентарни избори, след като в края на миналата година Багдад обяви, че е победил терористичната групировка \"Ислямска държава\", предаде ДПА. Иракските граждани ще гласуват в събота. До обяд в столицата бяха гласували около 24 процента от регистрираните гласоподаватели от службите за сигурност, съобщи избирателната комисия. В северната провинция Ниневия, която беше крепост на \"Ислямска държава\", избирателната активност е била 29 на сто. На днешните избори, започнали в 7 ч. сутринта и приключващи в 18 ч., право на глас имат над 943 хиляди служители на силите за сигурност. Кюрдските милиции пешмерга гласуват в 99 секции в трите провинции на автономния район Кюрдистан. Иракчани зад граница гласуват в дипломатическите мисии в 21 държави. Иракските власти засилиха мерките за сигурност в навечерието на изборите, четвърти поред, откакто през 2013 г. международна коалиция начело със САЩ нахлу в Ирак и свали диктатора Садам Хюсеин. Миналия месец \"Ислямска държава\" заплаши да атакува избирателни секции в Ирак и заяви, че всеки, който отиде да гласува, ще бъде смятан за неверник. Около 7000 кандидати се състезават за влизане в 329-местния парламент, който избира президентът и министър-председателя. Много от кандидат-депутатите са бивши законодатели и политици, които според избирателите не са направили достатъчно в борбата с корупцията и за подобряване на услугите за населението в страната, която е член на ОПЕК. Сподели:", "date": "2018.05.10", "title": "В Ирак армията и полицията гласуват преди другите на парламентарните избори"}
{"url": "http://pik.bg/%D0%BC%D0%B0%D0%BD%D0%B3%D0%B8%D0%B7%D0%BB%D0%B8%D0%B8-%D0%BF%D0%BE%D0%BB-%D0%BC%D0%B0%D0%BA%D0%B0%D1%80%D1%82%D0%BD%D0%B8-%D0%B8-%D0%B0%D0%B4%D0%B5%D0%BB-%D0%BD%D0%B0%D0%B9-%D0%B1%D0%BE%D0%B3%D0%B0%D1%82%D0%B8-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news749254.html", "text": "Музикантът, автор на песни и бивш бийтъл Сър Пол Маккартни е начело в 30-ата годишна класацията на вестник \"Сънди таймс\" за най-състоятелните представители на музикалния бизнес във Великобритания и Ирландия. С богатство от 820 милиона лири, включващо и състоянието на съпругата му Нанси Шевъл, 75-годишният Пол Маккартни \"циментира\" статута си на първенец сред музикантите. Следва композиторът Андрю Лойд Уебър, чието богатство се оценява на 740 милиона лири. Трето място в класацията заема най-богатата група във Великобритания и Ирландия - U2, с общо състояние в размер на 569 милиона лири. В Топ 10 на най-състоятелните музиканти намират място още певецът Елтън Джон (300 милиона лири), фронтменът на \"Ролинг стоунс\" Мик Джагър (260 милиона лири), китаристът на \"Ролинг стоунс\" Кийт Ричардс (245 милиона лири), Оливия и Дани Харисън - вдовицата и синът на бившия бийтъл Джордж Харисън (230 милиона лири), бившият бийтъл Ринго Стар (220 милиона лири), хореографът и танцьор Майкъл Флетли (202 милиона лири) и певецът Стинг (190 милиона лири). На първо място сред най-богатите млади звезди на музиката във Великобритания и Ирландия е току що навършилата 30 години певица Адел, чието състояние се оценява на 140 милиона лири, пишат в. \"Дейли експрес\" и в. \"Дейли стар\". Следва 27-годишният певец и автор на песни Ед Шийран с богатство в размер на 80 милиона лири. Въпреки че има издаден само един албум, за първи път в класацията на богатите млади музикални звезди попада певицата Рита Ора. 27-годишната изпълнителка от албански произход заема 11-о място със състояние, оценено на 16 милиона лири, цитира \"Хотнюз\". Сподели:", "date": "2018.05.10", "title": "МАНГИЗЛИИ! Пол Макартни и Адел най-богати във Великобритания "}
{"url": "http://pik.bg/%D0%BC%D0%B0%D0%BB%D0%BA%D0%B8-%D1%82%D0%B0%D0%BB%D0%B0%D0%BD%D1%82%D0%B8-%D0%BF%D0%BE%D0%BA%D0%B0%D0%B7%D0%B2%D0%B0%D1%82-%D1%80%D0%B8%D1%81%D1%83%D0%BD%D0%BA%D0%B8-%D0%B2-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D0%B5%D0%BD%D1%87%D0%BE-%D0%BF%D0%B8%D1%80%D0%BE%D0%BD%D0%BA%D0%BE%D0%B2-news749249.html", "text": "Градската  художествена галерия и пловдивското СУ „Черноризец Храбър“ ви канят на 15 май от 17 часа на откриване на изложба с рисунки от възпитаници на училището. Творбите на малките таланти от 5 до 9 клас ще бъдат подредени на първия етаж в Постоянната експозиция на художника Енчо Пиронков в Стария град (ул. “Васил Кънчев“ №1). СУ „Черноризец Храбър“ организира за 22 –ра поредна година представителна  художествена изложба за детско творчество на свои ученици. Сега тя е посветена на 40-ия рожден ден от създаването на училището и е под наслов „40 години - Светлина“. В картините на децата може да се види многообразие от теми, жанрове и използвани техники, пише в. \"Марица\". Принос за представителната изложба имат техните преподавателки по изобразително изкуство  Ели Рангелова и Румяна Григорова, които работят по европейски проекти  „Твоят час“ и „Заветът на хан Кубрат днес“. В Постоянната експозиция на Енчо Пиронков са добре дошли ученици, родители и учители както на самото откриване на 15 май (вторник), така и до края на изложбата - 24 май. Сподели:", "date": "2018.05.10", "title": "Малки таланти показват рисунки в къщата на Енчо Пиронков"}
{"url": "http://pik.bg/59-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D1%82%D1%8A%D1%80%D1%81%D0%B8-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-news749370.html", "text": "Регистрирано е земетресение с магнитуд 5.9 в района на остров Минданао, Филипините, съобщават от Европейския средиземноморски сеизмологичен център. Земетресението е станало в близост до брега на остров Минданао на 18 километра северозападно от град Гадунг и на 73 километра югозападно от град Будта, който е с население над един милион души. Засега няма данни за жертви и разрушения и не е обявена тревога за опасност от цунами. Сподели:", "date": "2018.05.10", "title": "5.9 по Рихтер разтърси Филипините"}
{"url": "http://pik.bg/%D0%BD%D0%BE%D0%B2%D0%B0-%D0%BF%D0%BE%D1%80%D1%86%D0%B8%D1%8F-%D0%BC%D0%B0%D1%81%D0%BE%D0%B2%D0%B8-%D0%B0%D1%80%D0%B5%D1%81%D1%82%D0%B8-%D0%B2-%D1%82%D1%83%D1%80%D1%86%D0%B8%D1%8F-news749289.html", "text": "информационната агенция Догу хабер ажансъ (ДХА), цитирана от \"Фокус\" В рамките на разследване за проникването на т.нар. „Терористична организация на гюленистите/Паралелна държавна структура (ФЕТО/ПДС) в Командването на турските ВВС, в провинция Измир са издадени заповеди за арест общо на 96 лица, предаде . От тях първоначално са заловени 65 лица, а в последствие броят им е достигнал до 82-ма военнослужещи. Отделно от това в черноморската провинция Самсун е задържан бившия зам.-министър в Министерството на младежта и спорта Аслан Каранфил. През 2011 год. той е бил кандидат депутат в листите на управляващата Партия на справедливостта и развитието (ПСР), а през 2015 год. – кандидат за депутат от Партията на националистическото движение (ПНД). След задържането бившият зам.-министър е подложен на медицински преглед и откаран за разпити в столицата Анкара. Сподели:", "date": "2018.05.10", "title": "Нова порция масови арести в Турция"}
{"url": "http://pik.bg/%D0%BF%D1%8A%D1%80%D0%B2%D0%B8-%D1%81%D1%82%D1%8A%D0%BF%D0%BA%D0%B8-%D1%81%D1%80%D0%B5%D1%89%D1%83-%D1%84%D1%83%D1%82%D0%B1%D0%BE%D0%BB%D0%BD%D0%BE%D1%82%D0%BE-%D1%85%D1%83%D0%BB%D0%B8%D0%B3%D0%B0%D0%BD%D1%81%D1%82%D0%B2%D0%BE---%D1%80%D0%B0%D0%B1%D0%BE%D1%82%D0%BD%D0%B0%D1%82%D0%B0-%D0%B3%D1%80%D1%83%D0%BF%D0%B0-%D0%BA%D0%BE%D1%8F%D1%82%D0%BE-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%BD%D0%BE%D0%B2-%D0%B7%D0%B0%D0%BA%D0%BE%D0%BD-%D1%81-%D0%BF%D1%8A%D1%80-news749320.html", "text": "Работната група, която подготвя нов закон срещу футболното хулиганство, проведе първото си заседание в Народното събрание днес. Тя бе инициирана от председателя на Комисията по въпросите на децата, младежта и спорта Славчо Атанасов. Участие взеха народни представители от всички парламентарни групи – ГЕРБ, БСП, „Обединени патриоти“, ДПС и „Воля“, както и представители на Министерството на младежта и спорта, на МВР, на Регионалното министерство и на Българския футболен съюз. Участниците в срещата се обединиха около становището, че трябва да бъде изготвен изцяло нов закон, с който да се предприемат ефективни и съвременни адекватни мерки срещу спортното хулиганство, както и да се привлекат като членове на работната група представители на още министерства. Бяха набелязани краткосрочни мерки, свързани със спешни законодателни промени и дългосрочни, включващи подготвянето на нов закон. Тези мерки ще бъдат представени на вниманието на институции и обществеността на Кръгла маса, която ще се проведе в Народното събрание на 19 юни 2018 г. Сподели:", "date": "2018.05.10", "title": "Първи стъпки срещу футболното хулиганство - работната група, която подготвя нов закон, с първо заседание"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B0%D0%BC%D0%BE%D0%B4%D0%B5%D0%BB%D0%BA%D0%B0-%D0%B3%D1%80%D1%8A%D0%BC%D0%BD%D0%B0-%D0%BA%D1%80%D0%B0%D0%B9-%D0%B0%D0%B2%D1%82%D0%BE%D1%81%D0%B0%D0%BB%D0%BE%D0%BD-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news749356.html", "text": "Малко самоделно взривно устройство е избухнало тази сутрин близо до оградата на автосалон на бул. \"Пещерско шосе\" в Пловдиви е строшило стъклата на три луксозни автомобила, съобщи трафикнюз. Инцидентът е станал няколко часа след полунощ на границата между автосервиз \"Запад\" и автосалона \"Еневи Моторс\". Счупени са стъклата на BMW X5, Мерцедес ML и Тойота. Засега не е ясно дали се касае за някакъв вид предупреждение или е хулиганска проява. Собствениците на \"Еневи Моторс\" , братя Любо и Георги Еневи търгуват с висок клас автомобили, но нямат неуредени задължения. По случая е образувано досъдебно производство срещу неизвестен извършител. Полицията издирва извършителя. Сподели:", "date": "2018.05.10", "title": "ИЗВЪНРЕДНО! Самоделка гръмна край автосалон в Пловдив"}
{"url": "http://pik.bg/%D1%85%D0%B0%D1%81%D0%B0%D0%BD-%D1%80%D0%BE%D1%83%D1%85%D0%B0%D0%BD%D0%B8-%D0%B8%D1%80%D0%B0%D0%BD-%D0%BD%D0%B5-%D0%B6%D0%B5%D0%BB%D0%B0%D0%B5-%D0%BD%D0%BE%D0%B2%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D0%B1%D0%BB%D0%B8%D0%B7%D0%BA%D0%B8%D1%8F-%D0%B8%D0%B7%D1%82%D0%BE%D0%BA-news749357.html", "text": "AFP, цитирана от \"Фокус\". Иран не желае „ново напрежение\" в Близкия изток, увери президентът на ислямската република Хасан Роухани в рамките на телефонен разговор с германския канцлер Ангела Меркел, предава „Иран винаги се стреми да отслаби напрежението в региона, опитвайки се да укрепи сигурността и стабилността\", подчерта Роухани пред лидера на ФРГ, според съобщение, публикувано на официалната интернет страница на президенството. Сподели:", "date": "2018.05.10", "title": "Хасан Роухани: Иран не желае ново напрежение в Близкия изток"}
{"url": "http://pik.bg/%D0%BD%D0%B0%D1%82%D0%BE-%D0%B7%D0%B0%D0%BF%D0%BE%D1%87%D0%B2%D0%B0-%D0%BC%D0%B0%D1%89%D0%B0%D0%B1%D0%BD%D0%BE-%D1%83%D1%87%D0%B5%D0%BD%D0%B8%D0%B5-%D0%B2-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-news749293.html", "text": "Мащабно военноморско учение в Черно море тества готовността на държавите от Алианса да посрещат заплахи. След събитията в Крим НАТО укрепва сигурността си по източния фланг с изнесено присъствие на свои части в Балтийските страни и Полша, а за отбраната на Югоизточната част на Алианса е намерено гъвкаво решение: повече учения по суша, въздух и море. Миналата година бяха проведени 106 ключови учения, а тази са 108, от които 15 са свързани с морски операции, а 12 учения са авиационни. „Тази мисия е свързана с мерките за подсилване на отбраната, взети от НАТО през 2014 г. и директен отговор на това, което се случи в Крим , но това е мисия в мирно време, държа да подчертая\", каза пред камерата на bTV командирът на 135 експедиционно крило от ВВС на Обединеното Кралство Крис Бол. Съвместното дежурство на британските екипажи в Констанца започва на 1 май и три дни след това следва първото вдигане на самолетите по тревога от руски разузнавателен самолет. Британските ВВС участват в учението на постоянната военноморска група на НАТО в Черно море, което се домакинства от Румъния. В маневрите участват 21 кораба, включително и българската фрегата „Дръзки\". Румънската фрегата „Фердинанд\" е флагман на румънските военноморски сили. От нея ще наблюдаваме учението на корабите в Черно море, което се осъществява в международни води на близо 80 мили от румънския бряг. „Свикнала съм с живота във флота. На 14 завърших военен колеж. Според мен не е важно дали си мъж, или жена, а да харесваш това, което правиш\", смята Щефана Какаш. Тя от 3 години е офицер по навигацията на фрегатата. На борда се тренира реакция при пожар. Действията по напускане се тренират бавно, но при изключително прецизни инструкции. Корабите от постоянната военноморска група на НАТО изпълняват и антитерористични задачи и помагат на Фронтекс в борбата с трафика на хора. Затова в морето се тренират и операции по претърсване на подозрителни плавателни съдове. Натовските кораби в Черно море ще тестват и противовъздушната си отбрана и способностите за борба с подводници. Очаква ли се руски отговор? „Черно море е отворено море. Ако техните кораби са наблизо в такива случаи комуникираме с тях и ги уведомяваме, че в тази зона има учение и след това всеки си продължава работата\", отговаря командирът на плавателния съд капитан Мариан Йоан. До момента не е имало инциденти с руските кораби в района. Сподели:", "date": "2018.05.10", "title": "НАТО започва мащабно учение в Черно море"}
{"url": "http://pik.bg/%D1%81%D1%82%D0%B0%D0%B2%D0%B0-%D0%B8%D0%BD%D1%82%D0%B5%D1%80%D0%B5%D1%81%D0%BD%D0%BE-%D0%B0%D0%BB%D0%B5%D0%BA%D1%81-%D1%80%D0%B0%D0%B5%D0%B2%D0%B0-%D1%81%D0%B2%D0%B0%D0%BB%D0%B8-%D0%B1%D0%B0%D0%BD%D1%81%D0%BA%D0%B8%D1%82%D0%B5-%D0%B3%D0%BE%D1%80%D0%B5%D1%89%D0%B8-%D1%81%D0%BD%D0%B8%D0%BC%D0%BA%D0%B8-news749244.html", "text": "На романтична ваканция се е отдала водещата Алекс Раева. Преди седмици тя призна, че гаджето й е българин, но живее в чужбина, затова двамата се срещат предимно зад граница. Явно влюбените този път са си дали среща във Филипините, където водещта на \"Х Фактор\" позира на плажа. На друго фото пък тя позира само по бански, а на следващо дори не се виждат презрамки. Към серия от снимки, публикувани в профила ѝ, Алекс е написала: \"Страната на чудесата\". Действително всичко изглежда приказно. Освен, че се радва на златистите плажове, Раева изследва и дълбините, където се среща с най-разнообразни морски обитатели. Това е поредната екзотична ваканция за Алекс през тази година. Наскоро тя се завърна от Малдивите, напомня \"Хотнюз\". Сподели:", "date": "2018.05.10", "title": "СТАВА ИНТЕРЕСНО! Алекс Раева свали банските (ГОРЕЩИ СНИМКИ)"}
{"url": "http://pik.bg/%D0%B1%D0%BE%D0%B1%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D0%BE%D1%82%D0%BA%D1%80%D0%B8-%D1%84%D1%83%D1%82%D0%B1%D0%BE%D0%BB%D0%BD%D0%BE-%D0%B8%D0%B3%D1%80%D0%B8%D1%89%D0%B5-%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D0%BF%D0%BE%D0%BA%D0%BE%D0%BB%D0%B5%D0%BD%D0%B8%D0%B5-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news749323.html", "text": "Президентът на БФС Борислав Михайлов и кметът на Община Пазарджик Тодор Попов откриха нов футболен терен от последно поколение на спортна база \"Георги Бенковски\". Над двеста деца от Академията на Хебър със своите треньори, както и десетки футболни деятели, фенове и родители присъстваха на събитието. Михайлов пожела успех на младите футболисти, които с интерес наблюдаваха церемонията. Преди това президентът на БФС поздрави общинското ръководство в лицето на градоначалника за това, че полагат усилия и правят всичко възможно за развитието на спорта в областния град, съобщи сайтът на футболната централа. Кметът на Община Пазарджик Тодор Попов изрази своята благодарност и признателност към ръководството на БФС за неговата подкрепа и отношение към футбола в Пазарджик. Игрището е с размери 111/72 м., има дренираща система, покритие от изкуствена трева за професионални цели сертифицирана по стандартите на Световната федерация по футбол FIFA QUALITY & FIFA QUALITY PRO. Допълнително е монтирано и подходящо осветление. Така изцяло се завършва комплекса от спортни съоръжения на парк \"Стадиона\" в Пазарджик. След края на официалната част голяма част от децата и възрастните пожелаха да се снимат с Борислав Михайлов. Сред гостите на тържеството бяха президентът на Аматьорската футболна лига Румен Вълков, председателят на Хебър 1918 Найден Шопов, колегите му от УС, председателят на ОС към БФС - Пазарджик Спас Иванов, бившият национален вратар Георги Петков, лицето на пазарджишкия спорт Ренета Камберова и други. Сподели:", "date": "2018.05.10", "title": "Боби Михайлов откри футболно игрище от последно поколение в Пазарджик"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BE%D1%82%D0%BA%D1%80%D0%B8%D0%B2%D0%B0-%D0%BF%D0%B0%D0%BC%D0%B5%D1%82%D0%BD%D0%B0-%D0%BF%D0%BB%D0%BE%D1%87%D0%B0-%D0%B7%D0%B0-%D0%BC%D0%B0%D0%BB%D1%82%D1%80%D0%B5%D1%82%D0%B8%D1%80%D0%B0%D0%BD%D0%B8-%D0%B5%D0%B2%D1%80%D0%B5%D0%B8-%D0%BA%D1%80%D0%B0%D0%B9-%D0%B1%D1%80%D0%B5%D0%B7%D0%BD%D0%B8%D0%BA-news749307.html", "text": "пресцентъра на ПП ГЕРБ Председателят на ПГ на ГЕРБ и заместник-председател на партията Цветан Цветанов ще присъства утре на откриването на паметна плоча в местността „Главан“ край Брезник. Това съобщиха от . Плочата е в чест на всички български евреи, полагали принудителен робски труд в пясъчната кариера в „Главан“ в периода 1941 – 1944 година. В 13.05 часа Цветанов ще изнесе встъпителна реч. Инициативата е на Организацията на евреите в България „Шалом“ и е част от Националната програма за отбелязване на 75 години от спасяването на българските евреи от изпращане в лагерите на смъртта и почитане на паметта на евреите от Беломорска Тракия, Вардарска Македония и гр. Пирот, депортирани в нацистките лагери. Полагането на робски труд в еврейските трудови дружини, които включват трудовите групи, е известно на световната общественост и се оценява като една от най-жестоките репресивни мерки по Закона за защита на нацията. Сподели:", "date": "2018.05.10", "title": "Цветанов открива паметна плоча за малтретирани евреи край Брезник"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8-%D0%B0%D0%BB%D0%BF%D0%B8%D0%BD%D0%B8%D1%81%D1%82-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BD%D0%B0%D0%B4%D1%8F%D0%B2%D0%B0%D0%BC-%D1%81%D0%B5-%D0%B4%D0%B0-%D0%BD%D0%B0%D0%BC%D0%B5%D1%80%D0%B8%D0%BC-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2---%D0%B6%D0%B8%D0%B2-%D0%B8%D0%BB-news749319.html", "text": "Алпинистът Боян Петров остава в неизвестност в подножието на хималайския връх Шиша Пангма. Спасителната акция днес беше осуетена заради лошото време, съобщи пред Би Ти Ви италианският алпинист Себастиано Валентини. Катерачът е член на същата международна група, в която участва и Боян Петров за изкачването на върха. Италианецът в момента се намира в базовия лагер. Очаква се спасителната акция да бъде отново подновена утре, като в нея ще вземат участие 10 спасители и 15 обучени международни алпинисти. „Утре сутринта подновяваме акцията и ще го търсим, защото досега времето беше много лошо. Днес дойдоха още международни спасители и утре започваме отново”, заяви Себастиано Валентини. „Просто се надявам да го намерим – жив или мъртъв, искаме да го открием. Дано е възможно! Може би ще продължим и в следващите 4-5 дни, защото повече от 5 дни вече е невъзможно да оцелееш при тази надморска височина. Но, да, в следващите пет дни ще продължим да го търсим! Със сигурност”, увери алпинистът. Междувременно стана ясно, че Посолството на Република България в Пекин информира, че китайската страна е дала разрешение за използването на два непалски хеликоптера на компания Simrik Air Pvt. Ltd., които да се включат в спасителните действия по издирването на алпиниста Боян Петров. Това съобщиха от пресцентъра на Министерството на външните работи. Разрешителното влиза в сила от днес 10 май и е валидно до 13 май 2018 г. Решението е в резултат на усилията на българските дипломатически мисии в Пекин и Делхи, които съдействаха максимално за осигуряването на цялата необходима информация и документация за осигуряването на разрешението. Сподели:", "date": "2018.05.10", "title": "ИЗВЪНРЕДНО! Италиански алпинист с горещ коментар: Надявам се да намерим Боян Петров - жив или мъртъв! 25-има се включват утре в акцията"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BC%D0%B8%D1%81%D1%82%D1%8A%D1%80-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D1%8A%D0%B4%D0%B8-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D1%81%D0%BB%D0%B5%D0%B4-%D0%BC%D0%B5%D0%B3%D0%B0%D0%B4%D0%B5%D0%BB%D0%BE%D1%82%D0%BE-%D0%BD%D0%B5%D0%B6%D0%BD%D0%B8%D1%8F-%D0%BE%D0%BA%D1%82%D0%BE%D0%BF%D0%BE%D0%B4-news749240.html", "text": "Стотици хиляди левове очаква да прибере \"Мистър България\" Мирослав Йончев, който бе сочен за сводник от българската прокуратура. Той е завел иска за колосална сума срещу държавното обвинение за незаконен престой в ареста. Заседанията по казуса са приключили и се очаква първото решение на съда. Титулуваният фитнес състезател бе задържан при зрелищна акция през 2012 г. и остана 9 месеца зад решетките по обвинение за сводничество. Той бе сочен за част от бандата на Антон Петров-Хамстера, действаща в заговори и склоняваща млади жени да проституират. Това твърдеше държавното обвинение. Заедно с него преди 6 години в килията попаднаха и Хамстера, както и още четирима души. Две години по-късно , през февруари 2014 г., папките от разследването все пак стигат до спец прокуратурата. Очакваше се да бъде внесен и обвинителен акт.  Впоследствие до такъв срещу \"Мистър България\" и Хамстера така и не се стигнаха. Престоят в ареста бе напразен и същевременно коства много пари на задържаните, пише ежедневник. Мирослава Йончев губи хиляди левове от договор като манекен в Италия, както и други страни - не е могъл да ги изпълни. В килията е свалил рязко близо 30 кила, заради лошите условия, бил тормозен, дори писал до Страсбург за нарушение на човешките му права. След освобождаването му разказа, че баба му е починала заради стреса покрай зрелищната акция. Недоволството си от удара по реномето му Мирослав Йончев изразява в поредица от граждански искове за материални претенции към обвинителите. Съдебните заседания вече текат, като последното е било през февруари, разясни адвокатът му, който очаква решението всеки момент. \"Срещу нас нямаше нито едно доказателство. Беше говорила само една жена, която на очна ставка се оказа, че нямам нищо общо с нея\", коментира Йончев. Освен това \"Мистър България\" е завел още две дела. Едното е срещу бившия вътрешен министър за клевета, който създава паралелна служба за сигурност в държавата с политически цели и за това е била необходима такава зрелищна акция за арестуването му. Другото дело е за клевета, че модната му агенция \"My Agency\" e \"куха\", а в действителност има договор с над 100 модела, и е една от най-големите в България. Сподели:", "date": "2018.05.10", "title": "СКАНДАЛ! \"Мистър България\" съди държавата след мегаделото \"Нежния октопод\""}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%81%D1%82%D0%B0%D0%B4%D0%B8%D0%BE%D0%BD-%D1%85%D1%80%D0%B8%D1%81%D1%82%D0%BE-%D0%B1%D0%BE%D1%82%D0%B5%D0%B2-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B1%D1%8A%D0%B4%D0%B5-%D0%B3%D0%BE%D1%82%D0%BE%D0%B2-%D0%B4%D0%BE-%D0%BC%D0%B0%D1%80%D1%82-2020-%D0%B3-news749202.html", "text": "Общинският съвет в Пловдив взе решение за удължаване срока на строителството на стадион \"Христо Ботев\" по сегашния концесионен договор Решението бе взето с 43 гласа \"за\" и 2 \"въздържал се\". Новата дата за завършване на съоръжението е 13 март 2020 г. Точката днес беше включена в дневния ред като извънредна, предава \"ПловдивНюз\". Сега на ход е финансовият благодетел на Ботев Пловдив Георги Самуилов, който трябва да придобие акциите на клуба и да инвестира в завършването на стадиона. Първата стъпка е обследване на строежа със скенери, след което реално ще започнат строителните дейности. . Сподели:", "date": "2018.05.10", "title": "ОФИЦИАЛНО! Стадион \"Христо Ботев\" трябва да бъде готов до март 2020 г."}
{"url": "http://pik.bg/%D0%BE%D1%89%D0%B5-%D0%B5%D0%B4%D0%BD%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B0-%D0%B6%D0%B5%D0%BD%D0%B0-%D0%BD%D0%B5-%D0%B4%D0%BE%D1%87%D0%B0%D0%BA%D0%B0-%D1%81%D1%8A%D1%80%D0%B4%D0%B5%D1%87%D0%BD%D0%B0-%D0%BA%D0%BB%D0%B0%D0%BF%D0%B0-news749352.html", "text": "Още една възрастна жена почина в столицата след като се наложи да заплати 10 000 лева за поставяне на сърдечна клапа. За случая пише Дарик, като цитира дъщерята на починалата, уточнявайки, че става въпрос за безкръвна операция, изделията, за която не се покриват изцяло от Здравната каса. За подобен случай сигнализираха преди половин месец пациентски организации, уточнявайки, че причината е в новите цени на медицинските изделия, въведени от здравните власти. От Здравната каса обаче излязоха с публично становище, в което категорично заявяват, че в страната няма починали пациенти поради невъзможност да доплатят изделията си. Всичко започва в навечерието на Коледните дни в края на миналата година, когато майката на Радост Теохарова получава инфаркт, разказа пред Дарик дъщеря й: \"Лекарят излезе и каза, че тя всъщност има аортна стеноза, която изисква поставянето на клапа. Тя ще й позволи нормално кръвообращение след получения инфаркт. Тази т. нар. безкръвна операция се извършва само в болница \"Св. Екатерина\" в София. Още на 2 януари й беше направена коронарография, тоест болницата реагира светкавично и беше одобрена от лечебното заведение за поставянето на тази клапа. Подписахме информирано съгласие и започнахме да чакаме\". Семейството чака без опасения, че операцията няма да се състои. Чакането обаче продължава месеци, а отговор или дата за операция няма: \"Разбираме, че Здравната каса била решила да доплаща с 10 000 лева за тази операция. Аортна стеноза се получава най-вече в пенсионна възраст. Колко от нашите от българските пенсионери могат да си позволят даването на тези 10 000 лева. От Здравната каса в свое становище подчертават, че изборът да се чака за операция е на дъщерята на починалата жена. Институцията припомня, че условията, при които заплащат медицински изделия, са регламентирани в наредба. От пациентски организации „Заедно с теб” обаче заявиха втори вот на недоверие на заместник-здравния министър Жени Начева, която оглавява и Надзорния съвет на Здравната каса. Според пациентите тя избягала от отговорност по случая с доплащането на медицинските изделия. Сподели:", "date": "2018.05.10", "title": "Още една възрастна жена не дочака сърдечна клапа"}
{"url": "http://pik.bg/%D0%B5%D0%B2%D1%80%D0%BE%D1%81%D1%82%D0%B0%D1%82-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D1%8A%D1%82-%D0%B5-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%BC%D0%B0%D1%87%D0%BE-%D0%B2-%D0%B5%D1%81-news749262.html", "text": "Българинът е най-големият мачо в Европейския съюз, като задминаваме по това дори традиционно известни с промъжкото си разбиране за живота страни като Италия и Испания, пише Монитор. У нас стереотипите за мъжки и женски начин на живот са най-сериозно залегнали в обществото, сравнение с гражданите на другите страни членки на ЕС. Това показват данните на изследването на Евробарометър „465 Gender equality” за 2017 г. Според данните 62% от анкетираните нашенци (представители и на двата пола) приемат за естествено мъжът да плаче. 32% от българското общество пък напълно отричат това право на силния пол. С тези показатели страната ни се нарежда на последно място в целия ЕС, като до нас се нареждат държави като Румъния, Литва, Словакия и Хърватия. В същото време в горната част на таблицата се нарежда Швеция, 99% от чиито граждани приемат за съвсем естествено това един мъж да плаче. На следващите места в класацията са Хонландия, Финландия и Люксембург, а Италия (85%) и Испания (94%) се намират в горните места на класацията. Друг от въпросите, който ни изстрелва на челна позиция по разделение на мъжки и женски задължения е именно за задълженията в семейството. 81% от нашенците са категорични, че основно задължение на слабия пол е да се грижи за домакинската работа, а още толкова смятат, че приоритет на мъжа е да печели пари за цялото семейство. Само 17% от анкетираните българи считат, че ролята на жената не е да стои зад печката и да гледа децата, а да се развива собствена кариера. Същият процент възприема и че задължение не само на мъжете е да се издържа финансово семейството. По тези показатели страната ни е на челно място в ЕС, следвана плътно от Унгария, Полша и останалите страни от бившия соцблок. На последно място в класацията се нарежда отново Швеция. Едва 10% от анкетираните шведи пращат жената в кухнята, а мъжа в офиса. Единственият показател, по който не заемаме челна позиция, но отново сме сред водещите класацията страни, е възприятието за чувствителността на мъжете и жените. На въпроса „Считате ли, че жените са по-склонни да вземат емоционални решения от мъжете?“ 83% от анкетираните българи за отговорили категорично „Да“. Този процент ни нарежда на 4-то място в класацията, като на първо място е Унгария с 87% отговорили „Да“, следвана от Чехия и Словакия.  За едно поколение илният пол станал двойно по-чувствителен. Съвременните мъже плачат два пъти повече от своите татковци, показа пък изследване, публикувано в „Индипендънт”. Изследването е проведено с участието на 2000 мъже. Резултатите показват, че на средна възраст мъжете са плакали средно 14 пъти пред свидетели. По-възрастните представители на силния пол, тоест техните родители, признават, че са си изпускали чувствата пред други хора средно 5 пъти в живота си. Психолозите смятат, че отслабва социалната стигма срещу мъжете, които показват емоционална уязвимост. Британските мъже не само че плачат по-често, но и по-открито. В същото време обаче те пускат сълзите си и за по-тривиални неща, а потискат чувствата си при сериозни събития като смърт на близък човек или раждане на дете. Проучването, поръчано от „Universal Channel” показва, че 8 от 10 мъже са плакали по време на емоционална телевизионна програма. Едва ли е изненадващо за някого, че жените плачат повече през съзнателния си живот от мъжете. Представителите на силния пол обаче по-рядко се свенят да ронят сълзи пред други хора, пише в. \"Дейли експрес\", позовавайки се на резултатите от британско проучване. Допитването по поръчка на производителите на капки за очи Hycosan Fresh e обхванало 2000 души. Резултатите показват, че жените плачат 4680 пъти през съзнателния си живот или два пъти повече от мъжете. Тъжни книги или филми, умора или скандали с партньора карат средностатистическата представителка на нежния пол да рони сълзи шест пъти в месеца. Това се равнява на 72 пъти годишно. За сравнение - на мъжете се случва да плачат само три пъти в месеца. Интересното обаче е, че представителите на силния пол не се свенят да показват слабост пред други хора - 40% от тях казват, че това не ги притеснява, в сравнение с една трета от жените. Сподели:", "date": "2018.05.10", "title": "Евростат: Българинът е най-големият мачо в ЕС!"}
{"url": "http://pik.bg/%D0%BD%D0%BE%D0%B2%D0%BE%D1%82%D0%BE-%D0%BB%D0%B5%D1%87%D0%B5%D0%BD%D0%B8%D0%B5-%D0%BD%D0%B0-%D1%85%D0%B5%D0%BF%D0%B0%D1%82%D0%B8%D1%82-c-%E2%80%9C%D1%85%D0%B0%D0%BA%D0%BD%D0%B0%D1%82%D0%BE%E2%80%9D-%D0%BE%D1%82-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B0%D1%82%D0%B0-%D1%81%D1%85%D0%B5%D0%BC%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news749313.html", "text": "С имената на реални пациенти, включени в програмата за новото скъпоструващо лечение на хепатит C, в Пловдив са присвоени над 1 млн. лева. В схемата участват няколко души – основен инициатор в документната измама е фармацевт с фамилия Александров, собственик на няколко аптеки. Той е създал за една година три фантомни аптеки, които са съществували само на хартия, с единственото изключение, че е бил назначен по закон и помощник фармацевт, предаде БГНЕС. Иван Деспотов, директор на дирекцията в РЗОК, който отговаря и за аптеките, и негов подчинен са приемали на практика дублирани рецепти на имената на реални хора. Изпращали са искания до НЗОК и са поучавали парите всеки месец. Пациентите са си получавали лекарствата в други реални аптеки. Тяхното лечение не е прекъснато, но присвоените средства са достатъчни за лечението на още двама души на месец, а за програмата се кандидатства сложно и дълго. Излиза, че за целия срок на престъпната схема от лечение са лишени най-малко 12 души. В схемата има още едно лице, което се води социално слабо, разследвано е по други теми от икономическа полиция, но въпреки това е в основата на създаването на трите фантомни аптеки. Лъвският пай на присвоените средства се е падал на високопоставения служител от РЗОК. Възможност да осъществят престъпната си схема, служителите в РЗОК са видели в несъвършения софтуер на НЗОК. Става дума за две програми, които се разминават във времето, така че контролът на изписаните лекарства се осъществява до три месеца след тяхното получаване. В този период фантомните аптеки са откривани и закривани. Сподели:", "date": "2018.05.10", "title": "Новото лечение на хепатит C “хакнато” от престъпната схема в Пловдив"}
{"url": "http://pik.bg/%D0%B5%D0%BF%D0%B8%D1%87%D0%BD%D0%B0-%D1%81%D0%B2%D0%B0%D1%82%D0%B1%D0%B0-%D0%BC%D0%BE%D0%BD%D0%B0%D1%85-%D0%BE%D1%82-%D0%B0%D1%82%D0%BE%D0%BD-%D0%B6%D0%B5%D0%BD%D0%B8-%D0%B4%D0%B5%D1%81%D0%B8-%D0%B1%D0%B0%D0%BD%D0%BE%D0%B2%D0%B0-%D0%B8-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-news749337.html", "text": "Сватбата на Росен Плевнелиев с Деси Банова ще бъде епична и то не само защото булката ще е много красива, а младоженецът – много богат, но и заради човека, който ще ги съчетае пред Бога. Президентът-милионер се надявал това да е монах от Света гора, твърдят запознати. И то не кой да е монах, а лично игуменът на българския манастир там – дядо Амвросий, пише струма.бг, като цитира столичен седмичник. Очаква се сватбата да е в имението на Плевнелиев в гръцкия град Урануполи. Той се намира в непосредствена близост с монашеската република Атон. Ето защо булката много искала бракът й да бъде благословен именно от божиите хора там. Както е известно, в Света гора не се допускат жени. Затова пък хора, които живеят в монашеската република, могат да излизат от нея по различни дела. Именно на това разчитало бъдещото семейство – „изнесен” ритуал, извършен от монах от български манастир „Св. Георги Зограф”. Ако не в имението, службата можела да се направи и в някоя от църквите в градчето. Твърди се, че Плевнелиев бил водил лични разговори по темата с игумена – архимандрит Амвросий, като дори се надявал именно той да го ожени. „Църквата по принцип забранява венчавките да се извършват от монаси, защото самите те нямат право да се женят. В България обаче правим изключение, тъй като нямаме достатъчно свещеници, а Зографският манастир е български и там важат нашите правила”, казаха пред столичен вестник специалисти по богословие. Според тях, няма да е изненада, ако игуменът се съгласи лично да извърши венчавката. „Дядо Амвросий е много благ човек и сигурно не би имал нищо против”, смятат те. Сподели:", "date": "2018.05.10", "title": "ЕПИЧНА СВАТБА! Монах от Атон жени Деси Банова и Плевнелиев? "}
{"url": "http://pik.bg/%D1%81%D0%B0%D1%89-%D1%83%D0%B1%D0%B8%D0%BB%D0%B8-%D0%B8-%D0%B8%D0%B7%D0%B3%D0%BE%D1%80%D0%B8%D0%BB%D0%B8-%D1%85%D0%B8%D0%BB%D1%8F%D0%B4%D0%B8-%D0%B7%D0%B4%D1%80%D0%B0%D0%B2%D0%B8-%D0%BA%D0%BE%D1%82%D0%B5%D0%BD%D1%86%D0%B0-%D0%B7%D0%B0%D1%80%D0%B0%D0%B4%D0%B8-%D1%82%D0%B0%D0%B5%D0%BD-%D0%B5%D0%BA%D1%81%D0%BF%D0%B5%D1%80%D0%B8%D0%BC%D0%B5%D0%BD%D1%82-news749278.html", "text": "Активисти обвиниха американското правителство за убийството на хиляди здрави котенца като част от секретен експеримент, продължил десетилетия, пише Independent. Документи от американското министерство на Министерството на земеделието на САЩ (USDA) показват, че учени от изследователска лаборатория  в Мериленд убиват по 100 малки животинки всяка година. Данните са предоставени от активистката организация за защита на животните White Coat Waste Project (WCWP). 2-месечните котета в продължение на 2-3 седмици са били хранени със сурово месо, инфектирани с токсоплазма – паразитът, който причинява болестта токсоплазмоза. След това паразитите били извличани от изпражненията им, за да бъдат използвани в други експерименти, предназначени за борба с хранителни заболявания. Твърди се, че след като изпълнели функцията си, котките били убивани и изгаряни. Вицепрезидентът на WCWP Джъстин Гудман, заявява: „Смятам, че данъкоплатците ще бъдат отвратени, ако разберат, че в продължение на десетилетия са давали пари на Министерството на земеделието на САЩ – дома за убийства на котенца”. Министерството излезе със становище, в което защитава проучването си с аргумента, че паразитът Токсоплазма  (T. Gondii) е един от най-разпространените в света и че целта им е била да ограничат случаите на зараза. „Лабораторията направи всичко възможно да ограничи броя на котките, използвани за изследването. Твърденията за 100 животни годишно са сериозно преувеличени”, заявиха от държавната институция. Сподели:", "date": "2018.05.10", "title": "САЩ убили и изгорили хиляди здрави котенца заради таен експеримент"}
{"url": "http://pik.bg/%D0%B1%D0%BE%D0%BC%D0%B1%D0%BE%D1%83%D0%B1%D0%B5%D0%B6%D0%B8%D1%89%D0%B0%D1%82%D0%B0-%D1%83-%D0%BD%D0%B0%D1%81-%D0%B2-%D0%BF%D0%BB%D0%B0%D1%87%D0%B5%D0%B2%D0%BD%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-news749233.html", "text": "Общият брой на скривалищата на територията на страната е 711. От тях 370 броя са в добро или задоволително състояние (може да бъдат приведени в готовност за укриване веднага или до една седмица), а останалите 341 броя са в лошо състояние или са неизползваеми по предназначение. Това посочва в отговор на депутатски въпрос за състоянието и собствеността на бомбоубежищата на територията на България вътрешният министър Валентин Радев. От противорадиационните укрития само 152 са в добро или задоволително състояние, подчертава Радев. Съгласно чл.12, ал.3 от Закона за защита при бедствия, колективните средства за защита са имоти - публична държавна, публична общинска или частна собственост, и се поддържат и управляват от ведомствата, на които са предоставени, от кметовете на общини или от собствениците им. В Министерство на вътрешните работи няма данни за извършени разпоредителни сделки с колективни средства за защита - публична държавна и публична общинска собственост. Частна собственост са 229 броя скривалища, се казва още в писмения отговор на министъра. Сподели:", "date": "2018.05.10", "title": "Бомбоубежищата у нас в плачевно състояние"}
{"url": "http://pik.bg/%D0%BF%D1%8A%D1%82%D0%BD%D0%B8%D1%86%D0%B8-%D0%BD%D0%B0-%D0%B1%D0%B4%D0%B6-%D1%81%D0%B5-%D0%BE%D0%BF%D0%BB%D0%B0%D0%BA%D0%B2%D0%B0%D1%82-%D0%BE%D1%82-%D0%BD%D0%BE%D0%B2%D0%BE%D0%B2%D1%8A%D0%B2%D0%B5%D0%B4%D0%B5%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B7%D0%B0-%D0%B7%D0%B0%D0%BF%D0%B0%D0%B7%D0%B2%D0%B0%D0%BD%D0%B5-%D0%BD%D0%B0-%D0%BC%D0%B5%D1%81%D1%82%D0%B0-news749234.html", "text": "От февруари БДЖ въведе нова система за продажба на запазване на места. Тя обаче създаде неудобства за пътниците. По неписано правило ученическите състезания в областта на науката, изкуството и спорта се провеждат в почивни дни. Най-добрата оферта, пак по правило, дават БДЖ. Така по време на гергьовските празнични дни и тази година групи  ученици от цялата страна поеха към различни точки на път с влака. В интерес на пътниците БДЖ въведе нова система за продажба на запазване на места. Така би трябвало да няма правостоящи. Проблем в системата обаче разпръсна група от 10 ученици в 7 купета. За случилото се преди дни споделя докторът по философия Магдалена Желязкова, ръководител на Клуб по дебати в Русе: \"Системата има съществен недостатък. За разлика от предишната система, когато запазените места се избираха ръчно, тук системата сама ги избира по неясни критерии. В този случай, когато тръгват група от хора с индивидуални билети, ги разпръсква по невъобразим начин“. Според правилата на МОН учителите са тези, които носят пряка отговорност за здравето и живота на децата, когато пътуват с тях с учебна цел. Това обаче не е било възможно заради новата система на железницата, разказва за пропуските в системата БНР. За казуса вече е уведомена БДЖ, тъй като д-р Желязкова е подала писмена жалба, придружена със сканирани билети. В нея тя препоръчва да се отстранят грешките и да не се стига до неприятната ситуация да се разпокъсва група или още по-нелепо – семейство с две деца например. Сподели:", "date": "2018.05.10", "title": "Пътници на БДЖ се оплакват от нововъведената система за запазване на места"}
{"url": "http://pik.bg/%D1%80%D0%B0%D0%B4%D0%B5%D0%B2-%D0%BD%D0%B0%D0%B3%D1%80%D0%B0%D0%B6%D0%B4%D0%B0%D0%B2%D0%B0-%D1%81-%D0%BE%D1%80%D0%B4%D0%B5%D0%BD-%D1%81%D1%82%D0%B0%D1%80%D0%B0-%D0%BF%D0%BB%D0%B0%D0%BD%D0%B8%D0%BD%D0%B0-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D0%B0-%D0%BD%D0%B0-%D0%BA%D0%BE%D1%80%D0%B5%D1%8F-news749306.html", "text": "Утре от 11.00 ч. в Гербовата зала на „Дондуков“ 2 президентът Румен Радев ще удостои посланика на Република Корея у нас Шин Бу-нам с орден „Стара планина“ – първа степен. Това съобщиха от прессекретариата на Президента на Република България. Високото държавно отличие се връчва за изключителните заслуги на дипломата за развитието на двустранните отношения между България и Република Корея и във връзка с успешното приключване на неговия мандат като посланик в София. Сподели:", "date": "2018.05.10", "title": "Радев награждава с орден \"Стара планина\" посланика на Корея "}
{"url": "http://pik.bg/%D0%B3%D0%B5%D0%BD-%D0%BA%D0%B8%D1%80%D1%87%D0%BE-%D0%BA%D0%B8%D1%80%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BE%D0%BF%D0%B8%D1%82%D0%B0-%D0%B4%D0%B0-%D1%82%D1%8A%D1%80%D1%81%D0%B8-%D1%81%D0%B2%D0%BE%D1%8F%D1%82%D0%B0-%D0%BD%D0%B8%D1%88%D0%B0-%D0%B8%D0%BC%D0%B0%D0%BC%D0%B5-%D1%82%D1%80%D0%B0%D0%B4%D0%B8%D1%86%D0%B8%D0%BE%D0%BD%D0%BD%D0%BE-%D0%B4%D0%BE%D0%B1%D1%80%D0%B8-%D0%BE-news749354.html", "text": "България трябва да се опита да търси своята ниша и да я изпълни със съдържание в двустранен и многостранен план, защото не може да влияе върху вземането на големи геополитически решения поради недостиг на необходимия капацитет, казва бившият шеф на разузнаването ген. Кирчо Киров, цитиран от \"Фокус\". \"По примера на Германия и г-жа Меркел ние трябва да сме в състояние да формулираме своите национални интереси в икономически и политически план и да ги защитаваме в рамките на възможностите, с които разполагаме, като членове на НАТО и ЕС. Мисля, че България има традиционно добри отношения с Иран. Независимо от съществуващото ядрено споразумение, по въпроси от двустранен икономически и политически характер и изгода да потърсим и реализираме своите интереси на иранския пазар, това България го е правила повече години от демократичното си развитие. Бившият ръководител на държавата ни Тодор Живков поддържаше добри отношения с Шахиншаха на Иран Мохамед Реза Пахлави и като израз на добрите двустранни отношения от страна на Иран беше финансирана първата отсечка от АМ \"Тракия\". България изнасяше различни продукти от своята селскостопанска продукция: агнешко месо, сирене, тютюн и особено цигари. В този смисъл българският бизнес следва да търси и намира своите възможности\", коментира ген. Кирчо Киров. Той уточни, че държавата със своята политика трябва да създава условия за реализация на икономическите интереси на България. Сподели:", "date": "2018.05.10", "title": "Ген. Кирчо Киров: България трябва да се опита да търси своята ниша, имаме традиционно добри отношения с Иран"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D0%BA%D0%B0%D0%B7%D0%B0-%D1%82%D0%B5%D0%B6%D0%BA%D0%B0%D1%82%D0%B0-%D1%81%D0%B8-%D0%B4%D1%83%D0%BC%D0%B0-%D0%B7%D0%B0-%D0%B8%D0%B7%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B0%D1%89-%D0%BE%D1%82-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%BD%D0%B0-%D1%82%D0%B5%D1%85%D0%B5%D1%80-news749280.html", "text": "Излизането на Вашингтон от сделката за ядрената програма на Техеран заплашва да дестабилизира Близкия Изток. Това заяви в четвъртък министърът на външните работи на Русия Сергей Лавров след края на преговорите с германския си колега Хайко Маас, предава руската агенция ТАСС, цитирана от Фокус. Русия смята за важно, това че участниците в ядрената сделка с Иран оперативно са изработили мерки за съхраняването на Съвместния всеобхватен план за действие (СВПД) по иранската ядрена програма. „Специално внимание отделихме на ситуацията, която се разви след заявлението на САЩ за излизането от СВПД за иранската ядрена програма“, отбеляза Лавров. „Смятаме за важно, това че всички останали участници в този план успяха оперативно да оценят създалата се ситуация, да проведат необходимите консултации и да изработят мерки, които биха позволили да се съхрани този важен документ – най-важният за регионалната стабилност и за подкрепата на режима на неразпространение на оръжия за масово унищожение. Разбрахме се да проведем съответстващите контакти с нашите германски колеги“. Той обясни също, че отмяната на санкциите по отношение на Иран от страна на Съвета за сигурност на ООН не подлежи на преразглеждане. „Що се касае до едностранните санкции на САЩ, тук не можем да направим нищо. Но нещата стоят по друг начин що се касае до отмяната на санкциите, които бяха въведени от СС на ООН. Тази отмяна не подлежи на преразглеждане“, заяви Лавров. Според неговите думи, Русия е оценила положително сдържаната реакция на иранското ръководство във връзка с решението на американския президент Доналд Тръмп. „Ние оценяваме премерената реакция на ръководството на Иран за това решение (за излизането на САЩ от СВПД), защото трябва да се оценят всички последствия от този ход на Вашингтон. Тук прибързаността би била, навярно, непродуктивна“, подчерта руският министър. Той подчерта, че Русия ще направи усилия санкциите на САЩ срещу Техеран да не разрушат ядрената сделка и да не се прилагат по отношение на партньорите на Иран. Сподели:", "date": "2018.05.10", "title": "Лавров каза тежката си дума за излизането на САЩ от сделката за ядрената програма на Техеран"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BC%D1%8A%D0%B6-%D0%B7%D0%B0-%D1%81%D1%82%D1%80%D0%B5%D0%BB%D0%B1%D0%B0-%D0%B2%D1%8A%D0%B2-%D0%B2%D1%8A%D0%B7%D0%B4%D1%83%D1%85%D0%B0-%D1%81-%D0%B3%D0%B0%D0%B7%D0%BE%D0%B2-%D0%BF%D0%B8%D1%81%D1%82%D0%BE%D0%BB%D0%B5%D1%82-%D0%BF%D1%80%D0%B5%D0%B4-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-news749291.html", "text": "ОДМВР-Пловдив 35-годишен мъж е произвел изстрели с газов пистолет във въздуха, при последвалата проверка у него са открити наркотични вещества. Това съобщиха от . Минути преди 22.00 часа във на 8 май, екип на Второ-РУ се отзовал на съобщение, че в подлез на Централна гара служители на жандармерията се намесили и предотвратили разрастването на физическата саморазправа между двама мъже. Според информацията, единият от тях бил произвел изстрели във въздуха с газов пистолет, без да има пострадали. Установена е самоличността им – криминално проявени 37-годишен жител на старозагорско село и 35-годишен пловдивчанин. Стрелецът бил по-младият, който е отведен в районното управление и при последвал обиск от него е иззето пакетче хероин. По случая е образувано бързо производство под наблюдението на районната прокуратура. Предстои на извършителя да бъде повдигнато обвинение за престъпление по чл. 354а от НК. Сподели:", "date": "2018.05.10", "title": "Арестуваха мъж за стрелба във въздуха с газов пистолет пред полицията"}
{"url": "http://pik.bg/%D0%BE%D1%82%D0%BA%D1%8A%D0%B4%D0%B5-%D0%B8%D0%B4%D0%B2%D0%B0%D1%82-%D0%BF%D0%B0%D1%80%D0%B8%D1%82%D0%B5-%D0%BD%D0%B0-%D0%BA%D1%80%D0%B0%D0%BB%D1%81%D0%BA%D0%BE%D1%82%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-320-%D0%B1%D1%80%D0%B8%D1%82%D0%B0%D0%BD%D1%86%D0%B8-%D1%81%D0%B0-%D0%BF%D0%BE-%D0%B1%D0%BE%D0%B3%D0%B0%D1%82%D0%B8-%D0%BE%D1%82-%D0%B5%D0%BB%D0%B8%D0%B7%D0%B0%D0%B1%D0%B5%D1%82-ii-news749235.html", "text": "Кралица Елизабет II и британското кралско семейство имат многобройни източници на доходи, но те не са толкова богати, колкото някои си представят. Личното богатство на кралицата възлиза на 360 млн. пауна (470 млн. долара), но с поред \"Сънди Таймс\" над 320 британци са по-богати. Кралицата и наследникът на нейния трон принц Чарлз получават по-голямата част от доходите си от правителството и от частните си имоти. Милиони стигат и до останалата част от семейството, включително до принц Уилям и съпругата му Катрин, херцогинята на Кеймбридж. Принц Хари, който ще се ожени за американската актриса Меган Маркел на 19 май, също получава от кралските средства. Трите основни източника на приходи на Кралицата са Суверенния гарант, Херцогство Ланкастър и нейната лична собственост и инвестиции. Държавната субсидия - годишна еднократна сума от правителството - по същество  покрива разходите за пътуване, сигурност, персонал и поддържането на царските дворци. Кралицата получи безвъзмездно 42.8 милиона щатски долара (58 милиона долара) от Суверенния грант за 2016-2017 г. Плащането й бе раздуто с 78% до 76.1 млн. паунда (103 млн. долара) през последната финансова година, за да се подпомогне обширно обновяване на Бъкингамския дворец. Държавната субсидия се генерира от \"Crown Estate\", имоти и ферми в Обединеното кралство, които генерират стотици милиони паунда всяка година. Огромното мнозинство от приходите от \"Crown Estate\" отиват в правителствената каса, но част от печалбите - между 15% и 25% - се дават на кралицата под формата на Суверенен грант. Друг важен източник на доход за монарха е Херцогство Ланкастър, частна собственост с търговски, селскостопански и жилищни имоти, датиращи от 1265 г. е реализирало 19.2 милиона долара (26 милиона долара) доход за Кралицата през последната фискална година. Тя използва тези пари, за да плати официалните и частните си разходи, включително някои разходи, направени от други членове на кралското семейство, които извършват официални ангажименти от нейно име. Кралицата също има свои лични активи, включително замъка Балморал в Шотландия и имота Сандрингам в източната част на Англия. И двамата са наследени от баща си и са любими за семейството места. Но богатството й се простира далеч отвъд недвижимите имоти. Кралицата притежава и ценна колекция от марки, много произведения на изкуството и портфолио от акции. Съпругът на кралицата - принц Филип, херцогът на Единбург, също получава годишна сума в размер на £ 359 000 ($ 488 000), за да финансира служебните си задължения. Той се оттегли миналата година след повече от шест десетилетия на обществена услуга, пише \"Слава\". Сподели:", "date": "2018.05.10", "title": "Откъде идват парите на кралското семейство? 320 британци са по-богати от Елизабет II"}
{"url": "http://pik.bg/%D0%BF%D1%80%D0%B8%D0%BD%D1%86-%D1%87%D0%B0%D1%80%D0%BB%D0%B7-%D1%81%D0%B5-%D1%80%D0%B0%D0%B7%D1%85%D0%BE%D0%B4%D0%B8-%D1%81-%D0%BA%D0%B0%D0%BC%D0%B8%D0%BB%D0%B0-%D0%B8%D0%B7-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B0%D1%82%D0%B8%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news749283.html", "text": "Принцът на Уелс и неговата съпруга Камила Паркър-Боулс, херцогиня на Корнуол, се разходиха из центъра на Атина и разговаряха с минувачи на път за малка византийска църква. Предвидено е Чарлз да се качи на борда на бойния кораб „Георгиос Аверов“, който сега служи като плаващ музей. Принцът на Уелс и херцогинята на Корнуол пристигнаха в Гърция вчера на тридневно посещение и се срещнаха с премиера и президента на страната. Утре те ще посетят остров Крит. Сподели:", "date": "2018.05.10", "title": "Принц Чарлз се разходи с Камила из центъра на Атина (СНИМКИ)"}
{"url": "http://pik.bg/%D0%BC%D0%B5%D1%82%D1%80%D0%BE%D1%82%D0%BE-%D0%B4%D0%BE-%D1%81%D0%BB%D0%B0%D1%82%D0%B8%D0%BD%D0%B0-%E2%80%93-%D1%81-6-%D1%81%D1%82%D0%B0%D0%BD%D1%86%D0%B8%D0%B8-%D0%B8-%D0%BF%D0%BE%D0%B4%D0%B7%D0%B5%D0%BC%D0%BD%D0%BE-%D1%82%D1%80%D0%B0%D1%81%D0%B5-%D0%BE%D1%82-%D0%BF%D0%BE%D1%87%D1%82%D0%B8-6-%D0%BA%D0%BC-news749220.html", "text": "До края на месеца вероятно ще бъде избран проектантът на метрото към столичния квартал “Слатина”. В момента се избира изпълнител на идейния проект за отклонение от трета метролиния към квартала. Трасето ще е с дължина 5590 м и 6 метростанции. В тръжната документация пише, че началото на отклонението ще е в участъка на метролиния 3 при улица “Шипка” в зоната на Военна академия. Краят ще е от източната страна на пешеходния подлез под булевард “Цариградско шосе”. Цялото трасе ще е подземно. Това каза шефът на метрополитена Стоян Братоев пред \"Труд\". Вместо две метростанции на “Цариградско шосе” ще има една – на МБАЛ “Св. Анна”. Отпада станцията на “София тех парк” откъм градската магистрала. Подробности за точното местоположение на спирките, на входовете и изходите ще бъдат ясни, когато е готов проектът. Срокът за изготвянето му е 18 месеца, а стойността – 2 400 000 лв. Финансирането е от “Техническа помощ” на ОПТТИ 2014-2020. За идейния проект се състезават 9 компании, а ценовите оферти вече са отворени. Най-скъпото решение от 2 398 300 лв. предлага “Ар Джи Би” а най-евтиното – 958 000 лв. е на “Свеко Енергопроект”АД. 1 670 000 лв. е цената от “Метропроект Прага АД”, които са автори на плана за третия метролъч. Цената от “Ателие Серефимов – Архитекти” ООД, работили по станцията на Летище София е 1 807 140 лв. Офертата на авторите на проекта за метродепото “БИАС – М” ЕООД е 1 850 000 лв. “Инжпроект” ООД може да работи за 1 601 000 лв., а “Ий Кей Джей България Кънсълтинг Енджиниърс” ЕООД – за 1 998 400 лв. “Рикат” ООД – автор на конструкцията на Ларгото предлага цена от 1 569 300 лв., а “МЕТРО-ЛИНК” ДЗЗД – 1 437 261 лв. Сподели:", "date": "2018.05.10", "title": "Метрото до \"Слатина\" – с 6 станции и подземно трасе от почти 6 км."}
{"url": "http://pik.bg/%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BB%D0%B8%D1%87%D0%BD%D0%B0-%D1%82%D0%B0%D0%B9%D0%BD%D0%B0-%D0%BD%D0%B0-%D0%B3%D1%8A%D0%BC%D0%B7%D0%B0%D1%82%D0%B0-news748953.html", "text": "Слави Трифонов разкри лична тайна на своя колега Йордан Йончев-Гъмзата. Тромпетистът от \"Ку-Ку Бенд\" гостува на своя шеф в рубриката \"Нещо лично\". От няколко години Гъмзата живее с балерината от \"Магаданс\" Юлиана Йончева. Музикантът е от онези мъже, които не обичат да говорят за личния си живот, още повече пред медиите. Шефът му обаче го издаде как преди две години се е обяснил в любов на танцьорката. \"За Юлиана ти написа музиката към песента \"Аз съм твоят мъж\" по текст на Ивайло Вълчев. Специално за жена ти я написа. Но аз я изпях, защото имам повече драматизъм в гласа\", разясни Дългия. Все пак и Гъмзата изпълнява песента, посветена на половинката му, но по време на клубните си участия. Сподели:", "date": "2018.05.10", "title": "Слави Трифонов разкри лична тайна на Гъмзата"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D0%BC%D0%B8%D0%BD%D1%81%D0%BA%D0%B8%D1%82%D0%B5-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D1%8F-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news749314.html", "text": "Борисов и Порошенко бяха гости на церемонията по връчването на годишната Международна награда „Карл Велики“ в Аахен. Министър-председателят Бойко Борисов проведе среща с президента на Украйна Петро Порошенко, предаде правителственият пресцентър. Фокусът на разговора беше поставен върху усилията за прилагане на Минското споразумение. Според българския премиер, най-доброто решение в ситуацията може да се постигне само на масата на преговорите и чрез инструментите на дипломацията. Сподели:", "date": "2018.05.10", "title": "Борисов и Порошенко обсъдиха Минските споразумения в Германия"}
{"url": "http://pik.bg/%D0%BF%D0%BE%D0%B6%D0%B0%D1%80-%D0%B8%D0%B7%D0%B1%D1%83%D1%85%D0%BD%D0%B0-%D0%B2-%D0%BA%D1%8A%D1%89%D0%B0-%D1%82%D1%80%D0%B8-%D0%BF%D0%BE%D0%B6%D0%B0%D1%80%D0%BD%D0%B8-%D0%B3%D0%B0%D1%81%D0%B8%D1%85%D0%B0-%D0%BF%D0%BB%D0%B0%D0%BC%D1%8A%D1%86%D0%B8%D1%82%D0%B5-news749281.html", "text": "Пожар избухна в къща в пловдивското село Калековец. Огънят пламнал минути след полунощ. На място веднага се отзовали 3 пожарни автомобила. Изгоряла е над 100 кв. метра покривна конструкция, съобщи говорителят на пожарната Цвятко Дешев. Благодарение на реакцията на пожарникарите е спасено голямо количество фураж, който е лесно запалим, съобщава още \"Флагман\". За щастие няма пострадали. Причините за пожара се изясняват. Сподели:", "date": "2018.05.10", "title": "Пожар избухна в къща, три пожарни гасиха пламъците"}
{"url": "http://pik.bg/%D0%B7%D0%B0%D0%B5%D0%B2-%D0%BE%D0%BF%D1%82%D0%B8%D0%BC%D0%B8%D1%81%D1%82-%D1%81%D0%B5%D0%B3%D0%B0-%D0%B5-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%8F%D1%82-%D0%BC%D0%BE%D0%BC%D0%B5%D0%BD%D1%82-%D0%B4%D0%B0-%D1%81%D0%B5-%D0%BD%D0%B0%D0%BC%D0%B5%D1%80%D0%B8-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news749195.html", "text": "Сега е най-добрият и неповторим момент да се намери решение на дългогодишния проблем с името, заяви македонският премиер Зоран Заев, отговаряйки на журналистически въпрос след завършването вчерашното заседание по делото \"Подкуп\", съобщава вестник \"Нова Македония\". \"Очаквам най-малкото в кулоарите на срещата за Западните Балкани в София да се видя с гръцкия премиер Ципрас и да коментираме досегашните постижения между двамата министри, а може би да бъдем и по-смели в нашите действия\", заяви Заев. Македонският външен министър Никола Димитров ще се срещне утре в гръцкия град Сунио с бившия гръцки премиер и лидер на Социалистическия интернационал Георгиос Папандреу, пише в. \"Нова Македония\". Информацията бе потвърдена от Папандреу след среща с гръцкия премиер Алексис Ципрас, пише изданието. За да върви напред страната, е необходим национален консенсус и компромис. И всички сме длъжни да служим на това, заявил Папандреу след среща с Ципрас и добавил, че външната политика, особено в критични моменти за Гърция, изисква отговорност, предава БТА. Скопските вестници съобщават, че прокурорите от специалната прокуратура на заседание по делото \"Титаник\" са поискали съдът да конфискува имоти на обвинените Никола Груевски и Мартин Протугер на стойност около 35 милиона денара. В делото \"Титаник\" е обвинен бившият македонски премиер Никола Груевски и други държавни служители. Те са обвинени в престъпно сдружаване, нарушаване на избирателното право, подкуп при избори и гласуване, унищожаване на изборен материал и злоупотреба със средства за финансиране на изборната кампания през 2012 г. Сподели:", "date": "2018.05.10", "title": "Заев оптимист: Сега е най-добрият момент да се намери решение за името на Македония"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%B3%D0%B5%D1%88%D0%B5%D0%B2-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BF%D0%BE-%D0%BC%D0%B5%D0%B3%D0%B0%D0%B4%D0%B5%D0%BB%D0%BE%D1%82%D0%BE-%D0%BA%D1%82%D0%B1---%D0%B8%D0%BC%D0%B0%D0%BB%D0%BE-%D0%BB%D0%B8-%D0%B5-%D1%82%D0%B5%D1%87-%D0%BD%D0%B0-news749284.html", "text": "Имало ли е и има ли и до днес теч на информация по мегаделото за КТБ? Ползва ли политически чадър Цветан Василев и защо не го екстрадират от Сърбия? На тези и още горещи въпроси около кражбата на века на 3 млрд. лв. от българите отговаря ексклузивно пред камерата на ПИК TV прокурор Иван Гешев. Нормално е да имаме сблъсък с адвокатите, защото сме на различни позиции и имаме различни интереси. Не бих казал сблъсък, а интереси, посочи Гешев по повод старта на делото за КТБ по същество, при което адвокатите поискаха да се прочетат всичките 5000 страници обвинения. Не съм математик, не мога да предвидя колко време ще отнеме прочита на 5000-те страници по делото, коментира още той по повод искането на защитниците. Важно е да знаят хората, че това съществува като формално изискване на закона и това е десетилетна практика, но сега не се практикува това нещо, а обикновено адвокатите казват, че са запознати и тази част се прескача. Това, което се чете в момента, обвиняемите го имат още от преди две - две години и половина. Предвид обществения интерес на това дело, прокуратурата публикува тези обвинения на страницата на прокуратурата. Отделно бяха публикувани в десетки сайтове като прикачени файлове. Купихме специална машина, за да принтираме тези толкова много страници. Стратегията на защитата е, че отказаха да спазим практиката и искат да се четат тези страници. Сега адвокатите си играят на карти и на табла в зала, четат си книжки, ровят си в телефоните. Това се прави съзнателно, за да се бавят нещата, но на законово основание. Искам обаче гражданите да разберат, че това е съзнателно бавене на процеса, но не ми е ясно защо. Те очакват да се случи някакво събитие, което да е от полза. Примерно, свидетелите да им омръзне, да забравят, да сменят показанията си.Адвокаттие имат интерес да бавят про;цеса, но прокуратурата има интерес за бързина на процеса и делото да тръгне по същество. Днес вече можеше да се разпитва първия свидетел, но това няма да стане. И за това не е виновна прокуратурата, а закона, който позволява такова безумно нещо, посочи Гешев. И допълни, че законите си стоят непроменени още от времето на другаря Тодор Живков. Във всички доклади на ЕК пише, че процесът е формалистичен, но защо не се променят тези неща. Защото, като тръгнат да променят неща, се започват коментари, че се нарушават правата на този или онзи, каза топ прокурорът. Адвокатското лоби е много силно. Логично е да защитават интересите, в крайна сметка, на хората и подсъдимите. Въпросът е, че ние, в България, минаваме нормалната граница, посочи Гешев. В интерес на държавата ли е да се чете една година нещо, което от година и половина е известно в публичното пространство, запита реторично прокурорът Гешев. На въпрос за въздействие върху свидетели: на една от свидетелките има вандалски действия - върху колата й са написани обидни термини. По отношение на друг свидетел на блока, където живее майка му, е написано: Умри, еди кой си. Има заплахи за убийство върху него, обясни той. Има отделени жалби в спецпрокуратурата, където, като обвиняем, е привлечен адвокат. Там сюжетните линии за натиск са две. Има натиск върху свидетел от страна на Цветан Василев при тристранна среща в Сърбия да отпусне 210 хиляди евро за профилактиране. За щастие не ми прилича засега свидетелят да е профилактирал, обясни спецпрокурорът. По делото КТБ, когато е образувано, е изтекла информация - преди претърсванията от офиси на свързани фирми с КТБ, са предупредени хората, които са контролирали тези фирми, че на сутринта ще има претърсване на бул. \"Цар Борис III\" 159. Тогава аз не съм бил наблюдаващ прокурор. Когато отишли да претърсват, е имало лепенки върху офисите, че са адвокатски. Трудно е да се претърсват такива офиси. С купове са изхвърляни от тези офиси документи, посочи гостът на ПИК TV. Защитени свидетели по делото КТБ няма. Анонимни свидетели има двама или трима. В момента, за да защитиш свидетел, това се решава от съда, обясни Гешев. В зала се казаха смешни твърдения за нарушения на прокуратурата. Два съдебни състава казаха, че няма нито едно процесуално нарушение. Делото повече никога няма да се върне в прокуратурата, отсече Гешев. Такива разследвания са изключително редки в Европа, но там се работят по 6-7 години в досъдебна фаза, а при нас за три години е изключително бързо на фона на европейската практика, обясни спец прокурорът. На въпрос защо не може да се върне Цветан Василев от Сърбия, Гешев обясни, че сръбската страна трябва да бъде питана за това. Ако, както твърдят адвокатите, има провал на прокуратурата, нека тръгне делото и да видим какво ще стане. Нас не ни е страх, допълни той. Законът \"Магнитски\" и прочие целят Цветан Василев да се смята за политически преследван и да не бъде екстрадиран. Самите сръбски власти също се чудят какво да правят. Хипотезата е доста интересна. Интересно ми е, ще наблюдавам това с интерес, посочи още Гешев. Не мога да коментирам междудържавни отношения, дай, Боже, да имаме добри отношения с всичките си съседи, коментира той на въпрос дали в момента няма да помогне това, че сме в добри отношения със Сърбия. Ще четем делото за КТБ колкото трябва, съдът ще прецени колко време ще седим там. Съдът определя колко дни ще са заседанията - всеки ден ли, до 16 м ли, до 20 ч ли. Ние, прокуратурата, сме екип, ще четем колкото е необходимо, отсече Гешев. Твърди се, че прокуратурата е империя на злото. Като се махне това нещо и няма да има на какво да се стъпи. По случая с кмета на Младост, ние искаме да спазим закона и го правим. За да постигнеш справедливост, трябва да осъзнаваш, че законът не е самоцел. Не трябва да търсиш буквата на закона, за да не постигнеш справедливост. Чисто житейски няма как една структура да е перфектна, обожествена и недосегаема, а другата да е тотал щета, както казват на улицата. Има проблеми, които са във всяка една от тези системи. Проблемите са огледални предвид спецификата на съда или прокуратурата, обясни спецпрокурорът. Едно от основните неща в правото е да е предвидимо. Еднакъв случай може да се реши по коренно различни начини. Няма структура, която да въведе ред. Няма кой да накаже магистрат и това не е добре. Никой от европейските прокурори, които правиха одит, не можеха да разберат това нещо. Единственото наказание, което може да наложи ВСС, е по хода на разследването, но не и ако очевидно си нарушил закона, обясни Гешев. Много неща не са нормални в тази държава, обясни той на въпрос може ли душевно разстроени лица да осъждат медии, без да доказват медицински, че са разстроени наистина. По делото \"Килърите\" има образувани стотици дела срещу прокурори, свидетели, полицаи, срещу кого ли не. Това е законно, значи има проблем в закона и съдебната практика. Как да мотивираш тези хора пак да работят по такива дела, попита реторично гостът на ПИК TV. Такава стратегия се развива и срещу част от свидетелите по КТБ, допълни той. На въпрос за тежките политически обвинения по случая \"Иванчева\" спецпрокурорът посочи, че е калкулирал рисковете на професията. Знаех, че тя е кмет на \"Младост\", но после научих за политическите й пристрастия. Но това мен не ме интересува и това не е въпрос на наказателното производство. Ориентировъчните срокове са до края на юни делото да влезе в съда и до края на годината да има присъда, каза спец прокурорът. Честно казано, през живота си, а работя 20 години, толкова много доказателства по дело, като това на \"Иванчева\", не съм виждал, категоричен е Гешев. Досега не бях чувал негативен отзвук за белезниците и броенето. Прочетох една статия, че, ако задържаните са били татуирани мутри, реакцията е щяла да бъде друга, допълни той. Подкупът от 70 000 евро е без аналог в историята на България и на Румъния. Няма задържан човек с такава огромна сума, заяви Гешев и се пошегува, че спец прокуратурата не се занимава със случаи за под 70 000 евро. Ако се върнем по делото КТБ, всички калкулираме, че ще бъдем атакувани. Каквото и да ми говорят, става въпрос за 2,5 милиарда, много големи пари, интереси, социални, икономически. Част от атаката срещу мен е изолирана в част от зависими сайтове, това е част от работата - който го е страх от мечки, не ходи в гората. Никой не ме е карал да съм прокурор, посочи спец прокурорът. Сподели:", "date": "2018.05.10", "title": "САМО В ПИК TV! Прокурор Гешев с разтърсващи разкрития по мегаделото КТБ - имало ли е теч на информация и как е скрил документи Цветан Василев (ОБНОВЕНА) "}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BC%D0%B5%D1%80%D0%BA%D0%B5%D0%BB-%D1%85%D0%BE%D1%80%D0%B0%D1%82%D0%B0-%D0%BE%D1%82-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D0%BE%D1%87%D0%B0%D0%BA%D0%B2%D0%B0%D1%82-%D0%BE%D1%82-%D0%BD%D0%B0%D1%81-%D0%BA%D0%BE%D0%BD%D0%BA%D1%80%D0%B5%D1%82%D0%BD%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D0%B8-%D1%80%D0%B5%D0%B0%D0%BB%D0%BD%D0%B8-%D1%80%D0%B5-news749302.html", "text": "Министър-председателят Бойко Борисов и канцлерът на Германия Ангела Меркел обсъдиха предстоящата среща на върха в София за Западните Балкани, съобщи правителствният пресцентър. Двамата разговаряха в Аахен след участието им в церемонията по връчването на международната награда „Карл Велики“. Ангела Меркел определи като категоричен успех действията на премиера Борисов за приобщаването на страните от региона към Европейския съюз. „Темата Западни Балкани не беше лесен приоритет, но ти, Бойко, се справи прекрасно и трябва да останеш медиатор по тази тема“, заяви канцлерът. Премиерът Борисов подчерта, че страната ни ще продължи да работи активно, за да остане свързаността на страните от региона приоритет и при следващите председателства. По думите му, въпреки напрежението между някои държави по отделни въпроси, техните лидери осъзнават голямата цел – Европейския съюз. Министър-председателят отбеляза важността на транспортната, инфраструктурната и дигитална свързаност на страните от региона, за да бъдат осигурени стабилността и просперитета в цяла Европа. „За мен това трябва да правим - хората от тези държави да усетят, че ЕС и ние сме с тях”, каза Бойко Борисов. Германският канцлер сподели напълно мнението на българския премиер, че хората от Западните Балкани очакват и искат конкретни и реални неща за подобряване на живота им. В разговора премиерът постави въпроса за спорните предложения на Европейската комисия в Пакета „Мобилност“, засягащи българските транспортни превозвачи. Той посочи, че транспортният сектор у нас създава 15% от БВП и страната ни ще губи 16 милиарда лева годишно, ако бъдат приети предложенията за нови регулации. Борисов подчерта, че от тях ще бъдат засегнати над 100 хиляди български семейства, а голяма част от бизнеса, който в основната си част е малък и среден, ще бъде доведен до фалит. Министър-председателят каза също, че е поставил въпроса по-рано днес и на президента Макрон, с когото са се разбрали да го обсъдят по-подробно в телефонен разговор. Канцлерът Меркел изрази разбиране за притесненията на българската страна и посочи, че трябва да се намери приемливо решение за всички държави в ЕС. Сподели:", "date": "2018.05.10", "title": "Борисов и Меркел: Хората от Западните Балкани очакват от нас конкретни действия и реални резултати"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%B7%D0%B0-%D1%82%D0%BE%D0%B2%D0%B0-%D1%82%D0%B5%D0%B7%D0%B8-%D1%81%D0%B8%D0%B3%D0%BD%D0%B0%D0%BB%D0%B8-%D1%81%D0%B0-%D1%81%D0%B8%D0%B3%D1%83%D1%80%D0%B5%D0%BD-%D0%B7%D0%BD%D0%B0%D0%BA-%D1%87%D0%B5-%D0%BF%D0%BE%D0%BB%D0%BE%D0%B2%D0%B8%D0%BD%D0%BA%D0%B0%D1%82%D0%B0-%D0%B2%D0%B8-%D0%BB%D1%8A%D0%B6%D0%B5-news749223.html", "text": "Ако се съмнявате във верността на партньора си, следете за тези знаци, но и не си правете прибързани заключения. Много често се случва да пропускаме някои дребни невербални знаци, които ясно показват опита на някой да ни измами. Дръжте под око тези сигнали, пише тялото.бг. 1. Изчистване на гърлото Това е реакцията към стреса, позната като „бий се или бягай“, вследствие на която се появява нуждата да си изчистим гърлото, когато се притесняваме, тъй като то пресъхва. Потта по кожата е друга реакция на този отговор. 2. Затруднено преглъщане Подобно на липсата на влага в гърлото на лъжците, отговора към стреса води и до затруднено преглъщане. То може да се забележи с „подскачане“ на адамовата ябълка. 3. Помръдване на челюстта Някои лъжци отварят устата си, като плъзгат челюстите си назад и напред. Това движение стимулира слюнчените жлези в задната част на гърлото и е опит за овлажняване на гърлото, когато то изсъхне. 4. Погледът Очите ни са насочени там, където тялото иска да отиде. Лъжците често гледат към най-близкия изход, като по този начин издават желанието си за физическо и психическо бягство. Същото съобщение може да се предаде и от погледа, който е насочен към часовника. 5. Накланяне на главата назад Когато лъжат, хората са склонни да накланят главата си леко назад. Този фин жест е опит да се отдалечат от източника на тяхното безпокойство. Хората са склонни да се навеждат към хората и нещата, които харесват, и да се отдалечават от онова, което не харесват. Сподели:", "date": "2018.05.10", "title": "ВНИМАВАЙТЕ ЗА ТОВА! Тези сигнали са сигурен знак, че половинката ви лъже"}
{"url": "http://pik.bg/%D0%BA%D0%B0%D0%BD%D0%B8%D0%B5-%D1%83%D0%B5%D1%81%D1%82-%D1%88%D0%BE%D0%BA%D0%B8%D1%80%D0%B0-%D1%81-%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%B8%D0%B5-%D1%85%D0%BE%D0%B4%D0%B8%D1%85-%D0%BF%D1%80%D0%B8-%D1%82%D1%80%D1%8A%D0%BC%D0%BF-%D0%BD%D0%B0%D0%B4%D1%80%D1%83%D1%81%D0%B0%D0%BD-%D1%81%D1%82%D0%B0%D0%BD%D0%B0%D1%85-%D0%B7%D0%B0%D0%B2%D0%B8%D1%81%D0%B8%D0%BC-%D1%81%D0%BB%D0%B5%D0%B4-%D0%BB%D0%B8%D0%BF%D0%BE%D1%81%D1%83%D0%BA%D1%86%D0%B8%D1%8F-news749236.html", "text": "Американският рапър Кание Уест се оправда, че е станал зависим към опиати след липосукция. Той призна, че се пристрастил към наркотиците, след като претърпял отстраняване на мазнините с липосукция. Уест обясни, че след операцията лекарите му изписали много и най-различни болкоуспокояващи и опиати и в крайна сметка те го довели до болничното легло през ноември 2016 г., пише \"Lifeonline\", като цитира TMZ. \"Дори и по време на срещата с Тръмп бях убит с месо, което на сленг означава \"бях наркоман\", казва рапърът за срещата си с американския президент. Именно проблемите с успокоителните и опиатите вкараха Кание в клиника с психично разтройство. Тогава той напусна социалните мрежи и прекрати световната си обиколка. Кание се решил на операцията, защото не искал да изглежда дебел. За да се лекува от пристрастяването съпругът на Ким Кардашиян прибягнал до услугите на зет си Роб Кардашиян. Сподели:", "date": "2018.05.10", "title": "Кание Уест шокира с откровение: Ходих при Тръмп надрусан! Станах зависим след липосукция"}
{"url": "http://pik.bg/%D1%82%D1%8A%D0%BF%D0%BE-%D0%BC%D1%8A%D0%B6-%D1%81%D0%B5-%D0%BD%D0%B0%D0%BF%D0%B8-%D0%B8-%D0%B7%D0%B2%D1%8A%D0%BD%D0%BD%D0%B0-%D0%BD%D0%B0-112-%D1%87%D0%B5-%D1%89%D0%B5-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8%D0%B2%D0%B0---%D0%B4%D0%B2%D0%B5-%D0%BF%D0%B0%D1%82%D1%80%D1%83%D0%BB%D0%BA%D0%B8-%D0%B8-%D0%BB%D0%B5%D0%BA%D0%B0%D1%80%D1%81%D0%BA%D0%B8-%D0%B5%D0%BA%D0%B8%D0%BF-%D1%81%D0%B5-%D0%B8%D0%B7%D1%81%D0%B8-news749194.html", "text": "Дупничанин се напи в Деня на победата, обади се на тел. 112, съобщи, че ще се хвърли от 4-ия етаж на бл. 60 в жк “Бистрица” и седна пред блока. Полицаи го закопчаха и го вкараха в ареста. 45-годишният Анжело Владимиров започнал да пие вчера от рано сутринта. Около 11:30 ч. решил да се пошегува с полицаите и със Спешна помощ, като позвънил на тел. 112. След сигнала на място пристигнаха две полицейски патрулки и екип на Спешен център. Полицаите обиколиха етажите на блока, а дежурната сестра и лекарят обиколиха блока, но без да видят никакъв самоубиец по прозорците и терасите. Докато медици и полицаи притеснено обхождаха периметъра, невъзмутимо на пейката пред блока седеше Анжело и нагло питаше какво е станало, та са се изсипали две патрулки и линейка на Спешен център. След справка на тел. 112 полицаите установиха от кой номер е съобщено за самоубийство. Оказа се, че подателят е Анжело. Заради безотговорните му действия полицаите го задържаха, вкараха го в една от патрулните коли и го закараха в Районното управление, разказва за пиянския екшън \"Струма.ком\". Владимиров е безработен и се е отдал на чашката, коментираха живеещи в блока. За случая е уведомен и дежурен прокурор в Районна прокуратура – Дупница. Срещу него е образувано досъдбено производство. В районният съд има няколко осъдени на по 2000 лв. глоба за подадени фалшиви сигнали на тел. 112. Сподели:", "date": "2018.05.10", "title": "ТЪПО! Мъж се напи и звънна на 112, че ще се самоубива - две патрулки и лекарски екип се изсипаха на място, той гледа сеир от пейката"}
{"url": "http://pik.bg/%D1%88%D0%BE%D0%BA-%D1%80%D1%83%D1%81%D0%BB%D0%B0%D0%BD-%D0%BC%D1%8A%D0%B9%D0%BD%D0%BE%D0%B2-%D1%81%D0%B8-%D0%BA%D1%83%D0%BF%D0%B8-%D0%BA%D1%8A%D1%89%D0%B0-%D0%B4%D0%BE-%D0%B3%D1%80%D0%BE%D0%B1%D0%B8%D1%89%D0%B5%D1%82%D0%BE-%D0%B0%D0%BA%D1%82%D1%8C%D0%BE%D1%80%D1%8A%D1%82-%D0%BE%D1%82-%D0%BA%D0%BE%D0%BC%D0%B8%D1%86%D0%B8%D1%82%D0%B5-%D0%B7%D0%B0%D1%81%D0%B0%D0%B4%D0%B8-%D0%BB%D1%83%D0%BA%D0%B0-%D0%B2-%D0%BE%D1%80%D0%BB%D0%B0%D0%BD%D0%B4%D0%BE%D0%B2%D1%86%D0%B8-news749260.html", "text": "Чapoвният aĸтьop и пeвeц Pycлaн Mъйнoв ycпя дa шoĸиpa пoзнaтитe и фeнoвeтe cи c мяcтoтo, нa ĸoeтo избpa дa живee. A имeннo дo гpoбищaтa в cтoличния ĸвapтaл \"Opлaндoвци\". Pycлaн Mъйнoв ce paдвa ĸaтo дeтe нa нoвaтa cи ĸъщa, бeз знaчeниe oт мяcтoтo, нa ĸoeтo ce нaмиpa. Tъĸмo тaм Mъйнoв cи ĸyпи ĸъщa нa цeнa oт 38 000 eвpo, зa чиитo peмoнт и oбзaвeждaнe oбaчe ce бpъĸнa c oщe 20 бoнa. Bъпpeĸи yжaca в oчитe нa близĸитe мy, пeвeцът cпoдeля, чe xич нe мy пyĸa дaли ĸъщaтa мy e близo дo гpoбищaтa, или дo ĸpaлcĸи двopeц. Baжнoтo билo, чe нaй-пocлe ycпял дa cи нaмepи дoмa, зa ĸoйтo винaги e мeчтaл. Дocĸopo Pycлaн Mъйнoв живeeшe в пaнeлĸa, ĸoятo нaпpaвo гo зaдyшaвaшe. A тoй ce чyдeшe ĸaĸ чac пo-cĸopo дa ce изнece oт нeя. \"Taĸa cбъднax мeчтaтa cи дa имaм ĸъщa в Coфия ĸaтo тaзи, в ĸoятo cъм изpacнaл в poдния ми гpaд Измaил. Tя бeшe гoлямa, c нeвepoятeн двop и мaйĸa ми мнoгo ce гpижeшe зa вcичĸo. Ceгa aз пpaвя cъщoтo - ĸyпиx cи ĸocaчĸa и имaм вcяĸaĸви инcтpyмeнти\", xвaли ce и ce paдвa ĸaтo мaлĸo дeтe Pycлaн Mъйнoв, цитиран от \"Клюки.бг\". Toй нe ĸpиe, чe нe caмo живee в ĸъщaтa, нo и ce зaнимaвa cъc зeмeдeлиe. Oбoжaвa дa cи ĸoпae гpaдинĸaтa и дa cи глeдa зapзaвaтa. Taĸa ce paзтoвapвaл и cи пpeчиcтвaл дopи миcлитe в глaвaтa. \"Зeмятa ми дaвa oгpoмнa eнepгия. Дoĸaтo живeex в aпapтaмeнт, бeшe мъĸa зa мeн. He мe e cpaм дa ce зaнимaвaм c oтглeждaнe нa зeлeнчyци. Ceгa пocaдиx лyĸa, a пpeди вpeмe c eдин cъceд глeдaxмe пчeли. Ceгa ce oтĸaзax oт тяx\", oбяcнявa още Мъйнов. Сподели:", "date": "2018.05.10", "title": "ШОК! Руслан Мъйнов си купи къща до гробището! Актьорът от \"Комиците\" засади лука в \"Орландовци\""}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%B1%D0%BE%D0%BD%D0%B8-%D0%B8-%D0%BA%D0%BB%D0%B0%D0%B9%D0%B4-%D0%BE%D0%B1%D1%80%D0%B0%D1%85%D0%B0-%D0%B4%D0%B5%D1%82%D1%81%D0%BA%D0%B0-%D0%B3%D1%80%D0%B0%D0%B4%D0%B8%D0%BD%D0%B0-news749206.html", "text": "Служители от участък Полиция-Брегово разкриха извършителите на кражбата от детската градина в село Косово. Откраднатите оттам два детски мотора на акумулаторни батерии и детско колело са намерени и иззети по надлежния ред. Сигнал за посегателството бе подаден от кмета на селото, късно вечерта на 7 май, след като бе установено, че е взломен катинара от входната врата на сградата. В хода на предприетото разследване униформените разкрили авторите на деянието – 31-годишна жена, местна жителка и мъж на 22 г. от Брегово. Мъжът е задържан с полицейска мярка за срок до 24 часа. Сподели:", "date": "2018.05.10", "title": "ПОТРЕС! Бони и Клайд обраха детска градина"}
{"url": "http://pik.bg/%D1%83%D0%BD%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BF%D1%80%D0%B5%D0%B8%D0%B7%D0%B1%D1%80%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B2%D0%B8%D0%BA%D1%82%D0%BE%D1%80-%D0%BE%D1%80%D0%B1%D0%B0%D0%BD-%D0%B7%D0%B0-%D0%BF%D1%80%D0%B5%D0%BC%D0%B8%D0%B5%D1%80-news749317.html", "text": "РИА Новости. Унгарският парламент преизбра в четвъртък Виктор Орбан на поста министър-председател, той ще заеме позицията за четвърти път, предава Орбан бе избран със 134 гласа за, а против гласуваха 28 народни представители. Някои представители на опозицията бойкотираха заседанието, съобщи Фокус. След гласуването, премиерът заяви, че главната цел на новото правителство ще бъде „обезпечаването на сигурността на Унгария и християнската й култура“. На 8 април в Унгария се проведоха парламентарни избори. Управляващата коалиция „Фидес“, начело с Орбан, победи с 49,6% от гласовете и получи конституционно мнозинство в парламента – 133 депутатски кресла от 199. Сподели:", "date": "2018.05.10", "title": "Унгарският парламент преизбра официално Виктор Орбан за премиер"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BF%D0%BE-%D0%B0%D1%84%D0%B5%D1%80%D0%B0%D1%82%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-2-%D0%B0%D0%BF%D1%82%D0%B5%D1%87%D0%BD%D0%B8%D1%8F%D1%82-%D0%B1%D0%BE%D1%81-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D0%B1%D0%B8%D0%BB-%D0%B7%D0%B0%D0%BC%D0%B5%D1%81%D0%B5%D0%BD-%D0%B8-%D0%B2-%D1%81%D1%85%D0%B5%D0%BC%D0%B0-%D1%81-%D0%BE%D1%81%D1%8A%D0%B4%D0%B5%D0%BD%D0%B0-%D0%B0%D0%BF%D1%82%D0%B5-news749300.html", "text": "Николай Александров, който бе уличен за подбудителство за фалшифициране на документи и даване на подкуп на двама служители от НЗОК - Пловдив, е участвал и в друга схема преди години, пише Трафикнюз. Александров не е новак в сделките на тъмно, ала предният път се е разминал между капките на съдебния контрол. През 2014 година той се запознава с понастоящем осъдената управителка на аптека във варненската онкоболница „Д-р Марко Марков“  Петя Кочева. Той влязъл в схема с нея, като Кочева присвоявала лекарство за лечение на рак на гърдата в големи размери и продавала на пловдивския бизнесмен. За стореното аптекарката се размина със затвора на втора инстанция, където окръжните магистрати й дадоха 5-годишен изпитателен срок, който при нарушение е еквивалент на 3 години затвор. Кочева била наясно, че при лечението на пациенти с медикамента „Херцептин“ в отделението по медицинска онкология и палиативни грижи се реализирали излишъци, както и че отчетността в лечебното заведение и последващият контрол били занижени. Решила да се възползва от това и да си набавя допълнителни доходи, като продава излишъците. В рамките на около 7 седмици Кочева успяла да присвои 39 флакона с препарата на стойност близо 43 000 лева. При предаването им на Николай Александров тя получила от него малко на 29 000 лева. Действията на Кочева били забелязани от служители в онкоболницата през септември 2014 г., след като им направило впечатление, че приготвеното количество с флакони „Херцептин“ не отговарят на записаното в лекарския лист. Достъп до медикаментите имал единствено управителят на аптеката. Припомняме, че Александров бе арестуван вчера в Пловдив, при зрелищна акция на икономическа полиция. Днес стана ясно, че на бизнесменът ще бъдат повдигнати обвинения за подбудител и помагач в реализирането на документна измама и даване на подкуп на служители на \"Здравната каса\" в Пловдив. Източени за една година по схема с аптеки фантоми са над 1 милион и 100 хиляди лева. Схемата била следната - Александров прави дружество и отваря аптека фантом, след което прехвърля фирмата на бушон - социално слабия Лютинов. С помощта на директорът на дирекция „Договаряне и контрол на изпълнението на медицинската, дентална помощ и аптеки“ в РЗОК - Пловдив Иван Деспотов и началник сектор \"Контрол на аптеки\" Влади Манев фиктивно съществуващата аптека била легализирана, а двамата служители на РЗОК се сдобивали с данните за болни основно от хепатит C. В сговор тримата правили нови рецепти на същите пациенти, които да бъдат обработени от фалшивите аптеки. Само едно лекарство струва от 25 до 35 хиляди лева. Сподели:", "date": "2018.05.10", "title": "ГОРЕЩО ПО АФЕРАТА \"ИВАНЧЕВА-2\"! Аптечният бос от Пловдив бил замесен и в схема с осъдена аптекарка (ВИДЕО)"}
{"url": "http://pik.bg/%D0%BA%D0%B0%D0%BB%D0%B8-%D0%B7%D0%B0%D1%80%D1%8F%D0%B7%D0%B0-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%B7%D0%B0-%D0%B4%D0%B0-%D1%81%D0%B1%D1%8A%D0%B4%D0%BD%D0%B5-%D1%81%D1%82%D0%B0%D1%80%D0%B0-%D0%BC%D0%B5%D1%87%D1%82%D0%B0-%D0%BD%D0%B0-%D0%BC%D0%B0%D1%87%D1%83-%D0%BF%D0%B8%D0%BA%D1%87%D1%83-%D1%81%D0%BD%D0%B8%D0%BC%D0%BA%D0%B8-news749321.html", "text": "Кали разказа за пътешествията си по света, които направи през последните два-три месеца. Певицата си позволи за пръв път през своя живот да остави работата на заден план и да направи нещо, което много й се е искало да свърши през годините, а именно да обиколи Южна Америка - Перу, Чили, Аржентина и Бразилия. \"На всяко едно от местата бяхме по пет дни, но със сигурност не можахме да видим всичко, защото това са места, които предлагат много разнообразни и интересни неща, както за туристи, така и за хора изследователи, хора, искащи да знаят повече за света, за културата и за бита на хората, живеещи толкова далече от тях, от другата страна на океана\", призна Кали пред \"Планета\". Екскурзията за певицата е започнала от Перу, от старата столица Куско, а не от сегашната Лима. Най-голямата забележителност, която е видяла там, е архитектурния комплекс Мачу Пикчу. Впечатлена е много от съхранения дух на перуанците. \"Много ми хареса как са облечени - с шарените фусти, с цветни шапки, накити, приличаха на истински индианци, много са атрактивни. Храната е много вкусна, въздухът е много чист. На пазара автентични перуанки продаваха плодове, правеха ни фрешове от манго, папая, алое, опитахме много странни зеленчуци. Ядохме севиче - тяхна местна салата със сурова риба, която се приготвя по специфичен начин\", разказва още певицата. По-нататък екскурзията преминава през Сантяго де Чили - град, който не я е впечатлил особено. Навсякъде било пренаселено с много хора и сергии със стоки, наредени на чаршафи на земята. \"Това, което ми хареса там, е Валпарайсо, градче в Чили, което цялото е изрисувано с графити и цветни къщи. Много е атрактивно наистина. Именно там заснехме една част от новия ми клип \"Среден пръст\", допълва Кали. От Чили пътешествието й продължава към Аржентина и Буенос Айрес, където нещата придобиват съвсем друг облик. \"Много са оставили европейците през годините там. Невероятно красиви сгради, огромни булеварди, всичко е много красиво, много внушително и много вдъхващо респект. Това, което ми направи впечатление в Рио и по-специално на Копакабана са отново хората. Срещнахме много топли хора, които се забавляват, танцуват. Нямат никакви претенции към това как изглеждаш, с какво си облечен, гримиран ли си, имаш ли прическа. Това изобщо не ги интересува. Те просто се забавляват\", казва още Кали в \"Автограф\". Сподели:", "date": "2018.05.10", "title": "Кали заряза работата, за да сбъдне стара мечта на Мачу Пикчу (СНИМКИ)"}
{"url": "http://pik.bg/%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F-%D0%B2%D0%B8%D0%B5%D1%82%D0%BD%D0%B0%D0%BC%D0%B5%D1%86-%D1%89%D0%B5-%D0%BB%D0%B5%D0%B6%D0%B8-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D1%83%D0%B1%D0%BB%D0%B8%D0%BA%D0%B0%D1%86%D0%B8%D0%B8-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-news749230.html", "text": "56-годишният Буй Хю Во беше признат за виновен вчера по обвинение за \"пропаганда срещу Социалистическа република Виетнам\", която се изразява в негови публикации във фейсбук, в които критикува управляващата Комунистическа партия и правителствени служители, съобщава агенция \"Виетнам нюз\". Публикациите от 2016 г. са съдържали оплаквания по въпросите за компенсация за права върху земя и за разлива на химикали през 2016 г. в морето до виетнамския бряг от тайвански завод за стомана, убил стотици тонове риба. По време на претърсване на дома на осъдения през 2017 г. полицията е намерила 70 файла на компютъра му, като 49 от тях съдържали, както се посочва в обвинителния акт, \"невярна\" антиправителствена информация, информира БТА. Прокуратурата твърди, че той е изпратил информацията на намиращ се в САЩ активист с помощта на антикомунистическата Партия за реформа на Виетнам /Виет Тан/, която виетнамската власт определя като \"терористична организация\", посочва новинарският сайт Виенекспрес. Виетнам е държава с еднопартийно комунистическо управление, където политическото инакомислие е забранено от закона. Според виетнамското законодателство противодържавната пропаганда се наказва с до 20 години затвор. Съд във виетнамския град Хошимин осъди мъж на 4 години и половина затвор за противодържавни публикации в социалните мрежи. Сподели:", "date": "2018.05.10", "title": "ДЕМОКРАЦИЯ! Виетнамец ще лежи в затвора заради публикации във Фейсбук"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B2-%D1%86%D1%81%D0%BA%D0%B0-%D0%BF%D1%80%D0%BE%D1%81%D0%BF%D0%B0%D0%BB%D0%B8-%D1%81%D0%B0%D0%BB%D0%B0%D1%85-%D0%B7%D0%B0-200-000-%D0%B4%D0%BE%D0%BB%D0%B0%D1%80%D0%B0-news749198.html", "text": "ЦСКА е пропуснал да вземе една от най-големите звезди на световния футбол в момента - Мохамед Салах. Това е станало през 2012 година, свидетелства бившият играч на „армейците Илия Дяков. Той от години работи в страната на фараоните, а Мо е минал през него в школата на „Пепси\". Той вижда, че момчето има огромен потенциал, което Салах доказва при първите си стъпки за мъжете в Ел Мокаулун. Талантът бързо се прочува в Египет, но никой в чужбина не знае за него. Това кара Дяков да се свърже с Георги Димитров, който от своя страна да го препоръча на шефовете на тима - босовете на \"Титан\". Според Дяков ЦСКА трябвало да плати най-много 200 000 долара за Салах, но за такъв диамант сумата е направо смешна в сравнение с цената му в момента, пише \"Меридиан мач\". Легендарният защитник Джеки бързо се нагърбва със задачата и предава думите на Дяков на ръководството. И двамата обаче са отрязани набързо. От Борисовата градина обявяват, че нямат место за чужденци извън ЕС, но ще имат едно наум в бъдеще. Това обаче така и не се случва. Богат египтянин, който има връзки в Швейцария, отваря очите на Базел за него. „Синьо-червените\" за разлика от „армейците\", не се колебаят и веднага го купуват. Останалото вече е история. Дяков и в момента е в Египет, където си търси нов отбор. Преди време именно той препоръча Стойчо Мла денов на ЕНПП. Бившият футболист на ЦСКА е категоричен, че в школата на „Пепси\" има момчета, които веднага може да заиграят във всеки един роден гранд. Един от тях бил копие на Ди Мария, но на този етап нито един от големите родни клубове не е проявил интерес към него, въпреки че Дяков отново е звъннал един-два телефона на приятели, които са препоръчали наляво и надясно. Сподели:", "date": "2018.05.10", "title": "ШОКИРАЩО РАЗКРИТИЕ! В ЦСКА проспали Салах за 200 000 долара"}
{"url": "http://pik.bg/%D0%B5%D0%BF%D0%B8%D1%87%D0%B5%D0%BD-%D0%B3%D0%B0%D1%84-%D0%BD%D0%B0-%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-%D0%BF%D1%83%D1%85%D0%BA%D0%B0%D0%B2%D0%B0%D1%82%D0%B0-%D0%B8%D0%B7%D1%80%D0%B0%D0%B5%D0%BB%D0%BA%D0%B0-%D1%81%D0%B5-%D1%82%D1%8A%D1%80%D0%BA%D1%83%D0%BB%D0%BD%D0%B0-%D0%BF%D0%BE-%D1%81%D1%82%D1%8A%D0%BB%D0%B1%D0%B8-%D0%BA%D0%B0%D1%82%D0%BE-%D1%85%D0%B8%D0%BC%D0%B0%D0%BB%D0%B0%D0%B9%D1%81%D0%BA%D0%B0-%D0%BB%D0%B0%D0%B2%D0%B8%D0%BD%D0%B0-%D0%BE%D1%82-news749229.html", "text": "Пухкавата израелска представителка на \"Евровизия 2018\" Нета Барзилай направи невиждан фурор, но не толкова на сцената, колкото при слизането си от нея. Въодушевена от истеричните крясъци на феновете след изпълнението си на първия полуфинал, захаросаната като анимационен герой изпълнителка трябваше да измине трасето от сцената до мястото си в залата на собствен ход. Пътят на Нета минаваше през стръмни стълби, а заради еуфорията тя забрави за токчетата, на които е качена и за сиропираните баклавички, които беше хапнала преди излизането си на сцена ( ), и така сътвори чутовно слизане по дупе, способно да засенчи и най смелите каскади на Джеки Чан, \"LifeOnline.bg\". Сочната тулумбичка взе десетина стъпала надолу почти търкаляйки се и помитайки охранителите си, чиято задача бе да я придвижат безопасно до \"зелената стая\", където да изчака оценката си. Уви, бодигардовете трябваше да предвидят гравитацията, а дори и че ще се наложи някой да се грижи за тяхната сигурност. Но кой да предположи, че прищипаната с корсет напращялата певица ще се засилила по стълбите като хималайска лавина от Еверест. След като слезе като гумено мече по стълбището, помитайки антуража си като цунами, изпълнителката на песента \"Играчка\" се изправи, усмихна се конфузно и излезе от кадъра на оператора, запечатал каскадата й. забеляза Сподели:", "date": "2018.05.10", "title": "ЕПИЧЕН ГАФ НА \"ЕВРОВИЗИЯ\"! Пухкавата израелка се търкулна по стълби като хималайска лавина от Еверест (УНИКАЛНО ВИДЕО)"}
{"url": "http://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B0%D0%BD%D0%B4%D1%80%D0%B5%D0%B9-%D0%BA%D0%BE%D0%B2%D0%B0%D1%87%D0%B5%D0%B2-%D1%81%D0%BA%D0%BE%D1%87%D0%B8-%D1%84%D0%B0%D0%BB%D1%88%D0%B8%D0%B2%D0%B0-%D0%BD%D0%BE%D0%B2%D0%B8%D0%BD%D0%B0-%D0%B5-%D1%87%D0%B5-%D1%81%D1%8A%D0%BC-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F-%D0%B8-%D1%81%D1%8A%D0%BC-%D0%B0%D1%80-news749318.html", "text": "Фалшива новина е, че евродепутатът Андрей Ковачев е разследван от Европрокуратурата за корупция и е арестуван. Това съобщи самият той в ефира на Би Ти Ви. \"Няма как да знам кой стои зад фалшивата новина\", каза той в отговор на въпрос на водещата дали някакви 800 млн. евро от магистрала \"Струма\" са свързани с него, разследван ли е от Европрокуратурата и дали е арестуван. \"В България по отношение на ЕС има много пропаганда, която цели да се каже, че може да бъдем и извън съюза\", даде като пример за друга фалшива новина евродепутатът. Андрей Ковачев зададе няколко въпроса към президента Радев - защо се е срещнал с държавния глава на Македония и дали ще изпрати приветствие на церемонията в Белене през следващата седмица, когато ще имат помен на жертвите на комунистическия режим. \"Два пъти македонският президент не каза истината. Той обеща, че ще дойде на парада на 6 май, но не дойде. После каза, че ще бъде в Ново село. Хеликоптерът на нашия държавен глава кацна на някостотин метра от гробищата в Ново село. Двамата се поздравиха. Но македонският държавен глава не дойде. Явно не е събрал кураж. Смятам, че Радев не би трябвало да ходи да се вижда с него\", категоричен бе Андрей Ковачев. Поведението на Георге Иванов било инерция от миналото за негативизъм към България. \"При Зоран Заев като че ли тя е преодоляна. Нека двете държави да вървим ръка за ръка\", каза Ковачев. \"Следващата седмица в Белене има церемония за почит за миналите през ада на комунзима. Надявам се да има привествие от Радев\", поясни Андрей Ковачев. Сподели:", "date": "2018.05.10", "title": "Евродепутатът Андрей Ковачев скочи: Фалшива новина е, че съм разследван за корупция и съм арестуван"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%85%D0%B0%D0%BE%D1%81-%D1%81-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%B5%D0%BD-%D1%88%D0%B5%D1%80%D0%BF-%D1%87%D0%B0%D0%BA%D0%B0-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D1%8A%D1%82-%D0%B4%D0%B0-%D0%B8%D0%B7%D0%BB%D0%B5%D1%82%D0%B8--news749276.html", "text": "Времето не е много добро. Хеликоптерът все още чака разрешение да излети за Тибет, но до момента няма такова. Аз все още съм в Катманду. Това заяви пред Дарик радио Мингма Шерпа, който вчера обяви, че ще се включи в спасителната операция за Боян Петров. Шерпа е първият непалец, успешnо изкачил 14-те осемхилядници без повторение, което е рекорд в световната история. Заедно с брат си Чанг Дауа Шерпа държат рекорда и за първите братя, изкачили 14-те осемхилядници. По думите на Минга Шерпа българското посолство вече е дало заявка до китайското правителство. \"Има много възможни причини все още да няма разрешение, аз мога да се надявам само, че ще го дадат\", коментира алпинистът. \"Има две системи за издирване. Една включва оглед от въздух и претърсване на района. Ако се забележат следи или тяло, се изпраща и група по земя\", добави Минга Шерпа. Че хеликоптерът не се е включил в издирването на Боян потвърди и жена му Радослава Ненова. Тя изрази надежда, че това ще стане до края на деня. Ненова добави, че разчита най-вече на екипите по земя. При добро стечение на обстоятелствата и хубаво време днес те трябва за първи път да достигнат до лагер 2 и дори и до лагер 3 на 7200 метра височина, като има надежда, че в един от тях се намира Боян Петров. Външният министър Екатерина Захариева също обяви по-рано днес, че хеликоптер все още не е излетял. По думите й обаче проблемът не бил в Китай, а в летателните фирми. До момента били сменени няколко от тях, но никоя нямала необходимата документация, а пилотите им съответните разрешителни. Междувременно един от колегите на Боян Петров, Себастиано Валентини, обяви пред столичен всекидневник, че никой не е тръгвал да спасява българина. Той нарече \"фалшиви новини\" информациите, че спасителен екип издирва българина и че спасителите са стигнали до Лагер 1 (6700 м). \"Атмосферните условия са много лоши. Нямаме никакви новини за Боян. Ветровете са изключително бурни. Надяваме се утре времето да е по-добро\", твърди Валентини, който се намира в базовия лагер под Шиша Пангма. Ветровете вчера варирали между 35 и 55 км/ч при силен снеговалеж и температура около минус 16 градуса. Според един от опитните американски алпинисти Алън Арнет водата и топлината са ключови за оцеляването на Боян. \"Имало е хора, които са оцелявали в подобни условия по пет и повече дни\", каза той. Арнет е категоричен, че всичко зависи от това дали човек ще се предпази от хипотермия. \"Съхраняването на топлината е много важно. Не е проблем да изкара без храна, но водата и хидратацията на организма могат да бъдат сериозен проблем\", каза той. За последно Боян е бил забелязан да тръгва от Лагер 3 в атака на Шиша Пангма (8027). \"След напускане на Лагер 3 има изкачване по стръмна стена с потенциална опасност от лавини\", обясни Арнет. Той допълни, че когато тя се изкачи следва много остър гребен със спускания и изкачвания. Той отвежда до същинския връх. \"През годините много хора, които са стигнали до предната част на върха, са спрели, защото пресичането на опасния гребен може да е смъртоносно\", каза Арнет. Той обясни, че лошото време, ниската видимост и бурните ветрове правят много трудно слизането от Лагер 3 до Лагер 2. Това е един от вариантите, при който Боян би могъл да намери подслон. \"Възможно е, но това си е чиста спекулация - допълни американецът. - Всичко зависи откъде точно идва. При спускане от Лагер 3 има склон с наклон 28-38 градуса. Боян е много опитен и често катери сам, затова е вероятно да е останал на мястото, където се е намирал при влошаване на времето\", каза още той. Сподели:", "date": "2018.05.10", "title": "ГОРЕЩА ТЕМА! Хаос с издирването на Боян Петров! Легендарен шерп чака хеликоптерът да излети - Китай не дава разрешение! Друг алпинист твърди, че никой не търси българина"}
{"url": "http://pik.bg/%D0%B2%D0%BE%D0%B4%D0%B5%D0%BD-%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%81%D0%B8%D1%81-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D1%82%D1%80%D0%B0%D1%88%D0%BD%D0%B0-%D0%BF%D0%BE%D1%80%D0%BE%D0%B9-%D1%81%D0%B5-%D0%B8%D0%B7%D0%BB%D0%B8%D0%B2%D0%B0-%D0%BD%D0%B0%D0%B4-%D0%B3%D1%80%D0%B0%D0%B4%D0%B0-%D1%83%D0%BB%D0%B8%D1%86%D0%B8%D1%82%D0%B5-%D0%B7%D0%B0%D0%BF%D1%80%D0%B8%D0%BB%D0%B8%D1%87%D0%B0%D1%85%D0%B0-%D0%BD%D0%B0-%D1%80%D0%B5%D0%BA%D0%B8--news749297.html", "text": "Страшна буря се изви преди минути в Пловдив и продължава да бушува, пише \"Марица\". Дъждът плющи яко, а от небето ехтят страшни гръмотевици. Прогнозата днес бе за променливо време, но въпреки това пловдивчани се изненадаха от силата на стихията. Във Фейсбук заваляха кадри от залети с вода места. Едно от най-засегнатите места е бул. „Александър Стамболийски“ в района край Комплексния онкологичен център. На видео, песнато в групата „Забелязано в Пловдив“ може да се види как водата стига до вратите на преминаващите през нея автомобили, които едве-едва пъплят и всеки момент може да закъсат. Сподели:", "date": "2018.05.10", "title": "ВОДЕН АПОКАЛИПСИС В ПЛОВДИВ! Страшна порой се излива над града, улиците заприличаха на реки (СНИМКИ/ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D0%B2%D0%BB%D0%B5%D0%B7%D0%B5-%D0%B2-%D1%81%D1%8A%D0%B4%D0%B0-%D0%B1%D0%BE%D0%B6%D0%BE-%D0%BA%D1%80%D0%B0%D0%B2%D0%B0%D1%82%D0%B0-%D0%BC%D1%83-%D1%81%D0%B5-%D0%B7%D1%8A%D0%B1%D0%B8-%D1%81%D0%BD%D0%B8%D0%BC%D0%BA%D0%B8-news749264.html", "text": "Димитър Желязков-Митьо Очите се яви като свидетел в делото срещу групата на Божидар Кузманов-Божо Кравата. Двамата се изправиха очи в очи един до друг, буквално на метър разстояние в Специализирания наказателен съд в София. Очите бе издирван в продължение на седмици и не се явяваше на делото, по което е частен обвинител и свидетел. Този път обаче той пристигна триумфално, макар че закъсня с няколко минути. Любопитното е, че докато го нямаше в началото на заседанието, адвокатът му Илиан Василев твърдеше, че Желязков е уведомен, но не желае да се явява, разказва \"Флагман\". Защитникът след това обясни, че отива в друга съдебна зала за делото \"КТБ\" и излезе. След няколко минути обаче Митьо Очите пристигна, придружен от гардове, свидетели по делото и от адвоката си. Влизайки в залата, той се спря до подсъдимите на първия ред – Божо Кравата, както и Георги Иванчев и Тодор Славов. Последните двама още лежат в ареста. Първият според прокуратурата е стрелецът по Очите при екшъна от 8 юни 2016 г. в ресторант „4 You” в Слънчев бряг. Вторият пък е сочен за убиеца на Александър Алексиев-Сашо Японеца. Митьо Очите се спря за няколко секунди пред тримата подсъдими и започна да върти глава. Божо Кравата пък му отговори \"К’во ве?”. Очите не отвърна и отиде към мястото за разпит. Той продължи над 2 часа, като през повечето време Димитър Желязков стоеше прав. Подсъдимите периодично влизаха в пререкания с Очите, като твърдяха, че лъже. Съдията трудно овладяваше обстановката. Той предупреди Божидар Кузманов, че ще му наложи максимална глоба. Самият Кузманов разпита Митьо Очите, като двамата бяха буквално на метър един от друг, разделени все пак от съдебен охранител. След разпита Димитър Желязков напусна съда, като не пожела да отговаря на репортерски въпроси. Гардовете се опитаха да пречат на журналистите, като физически блъскаха човек от Би Ти Ви. Наложи се хора от съдебната охрана също да съпровождат Очите на излизане от района. Желязков все още има здравословни проблеми. Той показа пред съда торбичка, която виси отляво на стомаха му, но не стана ясно за какво е тя. На излизане Очите дълго пи вода, тъй като не бе утолявал жаждата си  по време на двучасовия разпит. Сподели:", "date": "2018.05.10", "title": "ИЗВЪНРЕДНО В ПИК! Митьо Очите влезе в съда, Божо Кравата му се зъби (СНИМКИ)"}
{"url": "http://pik.bg/%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%BE-%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D0%BA%D0%B0-%D0%BD%D0%B0-%D1%81%D0%B2-%D1%81%D0%B2-%D0%BA%D0%B8%D1%80%D0%B8%D0%BB-%D0%B8-%D0%BC%D0%B5%D1%82%D0%BE%D0%B4%D0%B8%D0%B9-%D1%81%D0%B8-%D0%BF%D0%BE%D0%B4%D0%B0%D1%80%D0%B5%D1%82%D0%B5-69-%D1%88%D0%B5%D0%B4%D1%8C%D0%BE%D0%B2%D1%8A%D1%80%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BF%D0%BE%D0%B5-news749265.html", "text": "Търсете \"България в песни\" на вестникарските павилиони само за 7 лв. до сряда В седмицата, в която посрещаме празника на светите братя равноапостоли, създателите на българската писменост Кирил и Методий (11 май), си подарете . Те са събрани в патриотичния том . На корицата му грее една от мадоните на Владимир Димитров-Майстора и лесно ще го забележите в страната. Не изпускайте момента! Книгата е в промоция само до следващата сряда. В нея ще отриете 69 стихотворения на най-прочутите и обичани български автори от Възраждането до днес. Поезията, създавана от средата на XIX до края на ХХ век от Петко Р. Славейков до Петя Дубарова носи многообразните нюанси на свещените чувства към родината и има силата да трогва до сълзи. Стиховете са публикувани в оригинал, а не в съкратените и осъвременени форми, в които по-често се срещат в учебниците или в други книги. Много от тях всички знаем, а други със сигурност ще срещнете за пръв път или ще си припомните с радост. Най-голямата ценност на красивото томче е, че ако го поднесете като дар на вашите деца, можете да сте сигурни, че никое стихотворение за родината, което тачим като съкровена класика, няма да убегне от погледа на малките читатели. В книгата ще отриете пълния текст на националния ни химн \"Горда Стара планина\" на Цветан Радославов, и още: Безброй са големите имена, възпели отечеството, чиито творби зазвучават в хор в прекрасния сборник \"Песни за България\" и които малки и големи запяват с удоволиствие и родолюбив пламък в сърцето. Сподели:", "date": "2018.05.10", "title": "Специално за празника на Св. св. Кирил и Методий си подарете 69 шедьовъра на българската поезия"}
{"url": "http://pik.bg/10-%D1%82%D1%80%D0%B8%D0%BA%D0%B0-%D0%B4%D0%B0-%D0%B8%D0%B7%D0%B1%D0%B5%D0%B3%D0%BD%D0%B5%D0%BC-%D1%80%D0%B0%D0%B7%D1%88%D0%B8%D1%80%D0%B5%D0%BD%D0%B8%D1%82%D0%B5-%D0%B2%D0%B5%D0%BD%D0%B8-%D0%BF%D1%80%D0%B5%D0%B7-%D0%BB%D1%8F%D1%82%D0%BE%D1%82%D0%BE-news749184.html", "text": "Варикозните вени са разширени вени с леко изкривен вид. Те са резултат от отслабването на венозните клапани, които регулират движението на кръвта. На цвят са червеникави или лилави. Могат да се появят по цялото тяло, но най-често се забелязват по краката, защото върху тях пада цялата тежест на тялото. Разширените вени са често естетически проблем при първата си поява, но могат и да са сигнал за здравословен проблем. Ако забележите разширени вени, ви съветваме да се консултирате с вашия лекар. Има обаче някои малки промени в ежедневието, които можете да направите, за да намалите вероятността от поява на разширени вени. Ето 10 от тях: Това важи най-вече за хората, работещи на стол. Стоенето в една и съща поза влошава кръвообращението, особено в долната част на тялото и в дългосрочен план може да доведе до появата на разширени вени. Опитайте на няколко минути да променяте позицията на краката, да ги изпъвате и раздвижвате. Дори най-малките движения ще окажат положително влияние. Студените душове подобряват кръвообращението. Не са толкова отпускащи колкото горещите, но имат своите ползи за здравето. Твърде стегнатите панталони, най-вече дънки, повишават риска от появата на разширени вени. Особено ако носите стегнати дънки и прекарвате дълго време седнали. В областта на коляното най-често се появява допълнително стягане и е възможно точно там да забележите първите признаци на варикозни вени. Кой не обича да седне върху топъл радиатор през студените дни. Или пък да разположи стола си в офиса до парното? Е, не всички, но мнозина са почитатели на тази практика. Освен че нещо подобно може да ви създаде проблеми със задържане на вода, то може да причини и поява на разширени вени заради влошаване на кръвообращението. Ако сте генетично предразположени към поява на разширени вени, от рано обмислете носенето на специални компресивни чорапи. Те не само ще ви помогнат да се чувствате по-добре, но и имат своите ползи за здравето. Високите токчета безспорно правят всяка жена по-секси, но могат да са много вредни за здравето. Всъщност носенето на високи токчета продължително време повишава риска от появата на разширени вени. Спортувайте – това е един от съветите, които човек чува с повод и без повод (подобно на пиенето на вода). Няма как обаче отново да не подчертаем важността на физическата активност  при превенцията на разширени вени. Дори да не сте фитнес маниак, няколко минути упражнения със собствено тегло вкъщи ще намалят риска от появата на варикозни вени. Правилното хранене и балансираното меню без боклучави храни ще намали вероятността от поява на шлаки по кръвоносните съдове. Липсата на шлаки означава по-добре кръвообращение и по-малко разширени вени. В случай, че сте генетично предразположени към поява на разширени вени, ви съветваме да внимавате с теглото си. Излишните килограми ще влошат състоянието на появилите се варикозни вени или ще станат причина за поява на нови. С билките трябва да се действа внимателно, защото са много полезни, но могат да бъдат и доста опасни. За да избегнете появата на варикозни вени, пийте чайове, които подобряват кръвообращението. Не пропускайте да пиете и запарки от билки, които помагат за пречистване на тялото от токсини. Сподели:", "date": "2018.05.10", "title": "10 трика да избегнем разширените вени през лятото"}
{"url": "http://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D0%B4%D0%B5%D1%81%D0%B8-%D1%81%D0%BB%D0%B0%D0%B2%D0%B0-%D0%B8-%D0%BC%D0%B8%D1%81%D1%82%D1%8A%D1%80-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D0%B7%D0%B1%D1%83%D1%85%D0%BD%D0%B0%D1%85%D0%B0-%D1%81-%D0%B0%D1%80%D1%82%D0%B8-%D0%B2-%D0%BD%D0%BE%D0%B2%D0%B8%D1%8F-%D0%BC%D1%83-%D0%BA%D0%BB%D0%B8%D0%BF-%D0%B2%D0%B8%D0%B4%D0%B5%D0%BE-news749316.html", "text": "Новият изпълнител на \"Пайнер\" АРТи представи втория си видеоклип за музикална компания от Димитровград, озаглавен \"Граната\". Феновете буквално избухнаха с лайкове и положителни коментари. \"АРТи гръмна! Песен точно като за лятото! Поздравления за различния и интересен проект! Това парче ще гърми във всички дискотеки и ще се превърне в голям хит със сигурност! Успех ти желая с парчето и само нагоре!. Имаме нужда от още такива музикални проекти, все пак идват балове!. Адски зареждаща и енергична песен! Безспорен хит за лятото\", коментират въодушевените фенове. \"Чувствам се удовлетворен, защото вложих адски много енергия в този проект и като виждам, че хората го харесват, това ме прави истински щастлив\", споделя самият изпълнител. Музиката и аранжиментът на \"Граната\" са на Diamond Beat Production, а текстът е дело на самия изпълнител. Режисьор на лентата, заснета в парк-музей \"Врана\", е Людмил Иларионов - Люси. В снимките се включва многобройна масовка, а някои от участниците са Instagram-звезди като \"Мистър София 2018\" Ричард Величков, красавиците Петя Стоянова и Гергана Стамова и др. В \"Граната\" участва и Майки, синът на Деси Слава, а АРТи разкри, че с него са много добри приятели. Музикантите във видеото са колеги на певеца от Нов български университет, където му предстои да се дипломира в специалност \"Поп и джаз пеене\" тази година. Сподели:", "date": "2018.05.10", "title": "Синът на Деси Слава и \"Мистър България\" избухнаха с АРТи в новия му клип (ВИДЕО)"}
{"url": "http://pik.bg/%D0%BA%D0%BB%D0%B0%D1%81%D0%B0-%D0%B1%D0%B5%D1%80%D0%B1%D0%BE-%D0%B1%D0%B5%D0%BB%D0%B5%D0%B6%D0%B8-%D0%B2-%D0%B1%D0%B5%D0%BD%D1%82%D0%BB%D0%B8%D1%82%D0%BE-%D1%81%D0%B8-%D0%B2%D0%B8%D0%B4%D0%B5%D0%BE-news749242.html", "text": "Бербо продължгава да бележи с пълна сила. Голмайстор №1 в историята на националния отбор в момента няма отбор и кариерата му върви към очакван край. Класата обаче си е класа. Димитър Бербатов демонстрира какво може с топката в... гараж. Звездата сподели видео в социалните мрежи, в което дриблира бос на \"21\", след което с доза непукизъм и майсторство от разстояние я вкарва в багажника на бентлито си. Насладете са на майсторството му и вие. Сподели:", "date": "2018.05.10", "title": "КЛАСА! Бербо бележи в... бентлито си (ВИДЕО)"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D1%87%D0%B5%D1%80%D0%B2%D0%B5%D0%BD%D0%B0-%D0%BC%D0%BE%D0%BD%D1%82%D0%B0%D0%BD%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D0%BA%D0%B8%D1%80%D0%B8%D0%BB-%D0%B4%D0%BE%D0%B1%D1%80%D0%B5%D0%B2-%D0%B7%D0%B0%D0%BD%D1%83%D0%BB%D1%8F%D0%B2%D0%B0-%D0%B1%D1%81%D0%BF-%D0%BC%D0%B0%D0%BD%D0%B8%D0%BF%D1%83%D0%BB%D0%B8%D1%80%D0%B0-%D0%BB%D1%8A%D0%B6%D0%B5-%D0%B8-%D0%BA%D1%80%D0%B8%D0%B5-%D0%B8%D1%81%D1%82%D0%B8-news749214.html", "text": "Шестима социалисти от Монтана алармират в гневно писмо за пагубните действия и манипулации на заместника на Корнелия Нинова в БСП - Кирил Добрев, с които занулява столетницата, но крие за тежкото й състояние в цялата страна, за да не бъде обявен за неин ликвидатор. Всички аномалии, за които социалистите от Монтана са алармирали на Добрев, както и опитите му да манипулира партийния живот, заради което БСП загуби всички местни избори през последната година, а бастионите й, каквито имаше в Северозападна България, отдавна паднаха. Социалистите от Монтана заемат отговорни постове в местната структура и се обръщат към председателя на партията Корнелия Нинова, към шефката на контролната комисия Валентина Богданова и всичките й членове, както и към целия Национален съвет на БСП, за да бъдат взети мерки, докато организацията в Монтана окончателно не се е разпаднала. Междувременно именно Нинова и Добрев съдят левия журналист Румен Петков за публикации, които ги разстройвали душевно  и не можели да спят от уплах. Ето и пълния текст на писмото, с което ПИК разполага. ДО ДР. КОРНЕЛИЯ НИНОВА ПРЕДСЕДАТЕЛ НА НС НА БСП КОПИЕ:     ДР. ВАЛЕНТИНА БОГДАНОВА ПРЕДСЕДАТЕЛ НА ОПКК КОПИЕ:     ЧЛЕНОВЕТЕ ТА ОПКК КОПИЕ:     ЧЛЕНОВЕТЕ НА НС НА БСП гр. С О Ф И Я БСП ПО ПЪТЯ НАДОЛУ Монтанската партийна организация е в тежка организационна, политическа и идеологическа криза. Това установи и при извършената проверка и ОПКК. За тази криза , но смята това за нормално, така било в цялата страна. На последните местни избори БСП в Монтана получи катастрофални резултати. От листата бяха отстранени всички публични личности. Явихме се на изборите с непълна листа и  от около 48 500 избиратели получихме  1553 гласа за кандидата за кмет г-жа Камелия Трифонова, а за листата гласуваха 1774 избиратели, т.е. от 33 общински съветника, от БСП са само трима. За 2017 г. Общинския съвет на БСП-Монтана е имал едно единствено заседание и никакъв партиен живот, никакво отношение към тежките икономически и демографски проблеми, никакви предложения, мнения. През същата година няма нито едно събрание в основните партийни организации /ОПО/. Младежката организация на община Монтана се състои от 5 човека по списък, иначе и толкова няма, което е изключителен срам за партията и затова има причини и никой не се интересува от този факт. През м.декември съгласно Устава на БСП и с писмо от 06.12.2017 г. на НС на БСП трябваше да се проведат отчетни събрания във всички ОПО до 31.01.2018 г., на които трябваше да се направи отчет за дейността на ОПО за 2017 г.; финансов отчет за периода януари-декември 2017 г.; план за работа за периода януари-декември 2018 г.; избор на председател, секретар-касиер на ОПО. Да се направи справка на членовете с трите имена и телефон. Най-демонстративно ръководството на БСП-Монтана отказа и не се проведе нито едно събрание в нито едно ОПО, по-добре фалшиви данни, отколкото истината наяве. Общинската контролната комисия за 2017 г. има само едно така наречено заседание. От 15 члена на комисията присъстваха само трима, които приеха всички точки предложени им от  общинското ръководство на БСП противоуставно. Членският внос от партийните членове не се внася нарочно, тъй като всички знаят, че няма никаква реална отчетност. По списък направен за г-н Кирил Добрев общинската организация се води от 715 човека, видно от така наречен анализ. През 2017 г. беше отчетено в негово присъствие, че членовете на БСП Монтанта са внесли около 200 лв. за годината, което прави средно по 0,30 лв. за годината за член. На 17 февруари 2018 г. се проведе заседание, на което бяха изнесени и доказани всички недъзи в работата на ръководството на БСП-Монтана. Всичко беше чуто и видяно от На 23 април 2018 г.също по негово настояване и присъствие бе проведено ново заседание. На заседанието бе представен протокол, подписан собственоръчно от 25 членове  на Общинския партиен съвет за провеждане на пълен цикъл събрания, на които членовете на БСП да изберат ръководство, което да изведе БСП 3. Монтана от това състояние. Ръководството естествено не бе съгласно. На това заседание противоуставно не бе избран нито председател на заседанието, нито протоколчик, нито преброители за гласуване, Разбира се някои напуснаха, някой гледаха уплашено, промениха мнението си и 20 срещу 19 гласа отхвърлиха предложението за пълен цикъл събрания. Длъжни сме да кажем, че по организационното състояние около две години работи и проверява комисия от ОПКК към НС ръководена от др. Валентина Богданова. Комисията излезе със становище пред Националния съвет, че ръководството на БСП-Монтана неспособно да ръководи партията в Монтана и Искаме да отбележим, че др.Валентина Богданова и членовете  на ОПКК са избрани от Конгреса на БСП, както г-н Кирил Добрев. Това, че г-н Кирил Добрев не приема решението на комисията смятаме, че това вече не е нормално, още повече, че той ни сподели на заседанието, че е чакал две години да се махне др. Михаил Миков и ние също трябва да чакаме. Какво да чакаме, така и не разбрахме. След заседанието в разговор между г-н Кирил Добрев, г-н Атанас Костадинов и др. Руси Статков-бивш депутат от 37 и 38 НС, г-н Добрев е споделил, че вижда целия фалш, фалшивите партийни организации, фалшивите списъци, но предпочита  така да е, тъй като в цялата страна било така и ако сподели истината с членовете на Националния съвет ще  го обявят за ликвидатор на партията. Това считам, че също не е нормално мислене на зам.председател на БСП, тъй като истината каквато и да е скоро ще излезе наяве. Разбира се за ликвидатор би трябвало да бъдат обявени и тези, които подкрепят такива действия, а също и тези, които мълчат и чакат истината да излезе на следващи избори. 4. Ние сме разтревожени, главата ни боли, не можем да спим,в нас се натрупва гняв, за това, че БСП върви по пътя надолу пред погледа на Националния съвет, а ГЕРБ ни наблюдават и тържествуват. Марин Йорданов Маринов- член на Общински партиен съвет - гр.Монтана Зоя Станиоева - член на ОбС на БСП, председател на ОПО Иван Коларов- член на ОбС на БСП, председател на ОПО Ваня Михайлова - член на ОбС на БСП, председател на ОПО Кирил Любенов - член на ОбС на БСП Савка Христова - член на ОбС на БСП, председател на ОПО Сподели:", "date": "2018.05.10", "title": "БОМБА В ПИК! Червена Монтана скочи на Кирил Добрев: занулява БСП, манипулира, лъже и крие истината за разпада на партията, за да не го обявят за неин ликвидатор!"}
{"url": "http://pik.bg/%D0%B3%D0%BB%D0%BE%D0%B1%D1%8F%D0%B2%D0%B0%D1%82-%D0%BA%D0%BE%D0%BD%D1%82%D1%80%D0%BE%D0%BB%D1%8C%D0%BE%D1%80%D0%BA%D0%B8-%D1%81-%D0%B5%D0%B4%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%BF%D0%BE%D1%80-%D1%81-%D0%BF%D1%8A%D1%82%D0%BD%D0%B8%D1%87%D0%BA%D0%B0-news749174.html", "text": "Контрольорки олекват с една заплата заради спор с пътничка. Случаят е от Бургас, а двете жени са глобени заради грубо поведение. Спорът доведе до бурни реакции в социалната мрежа. Проблемът на проверяващите според очевидци бил говорене по телефона. „Жените ще бъдат санкционирани за грубото им поведение към пътничката. Като действия относно нередовния пътник те са си свършили работата, както е по инструктаж”, обясни пред една от телевизиите управителят на градския превозвач в Бургас инж. Петко Драгнев. По думите му в момента на качването жената започва телефонен разговор и не обръща никакво внимание на контрольорките. Сподели:", "date": "2018.05.10", "title": "Глобяват контрольорки с една заплата заради спор с пътничка"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D0%B2%D0%B7%D0%B8%D0%BC%D0%B0-%D0%B2%D1%80%D0%B0%D1%82%D0%B0%D1%80-%D0%BE%D1%82-%D1%87%D1%83%D0%B6%D0%B1%D0%B8%D0%BD%D0%B0-news749204.html", "text": "Ръководството на Левски е взело решение през лятото да бъде привлечен още един опитен вратар, разбра \"Тема спорт\". Сините вече оглеждат пазара, като погледът им е насочен към чужбина. Спортно-техническият щаб държи в състава да има човек, който да се конкурира с Божидар Митрев за титулярното място, а защо не и да измести капитана от него. През кампанията дубльори на национала бяха младоците Александър Любенов и Николай Кръстев. Те обаче не успяха да убедят, че заслужават твърдо да бъдат налагани. През есента сините имаха интерес към Николай Михайлов, но тогава до разбирателство между двете страни не се стигна. В момента бившият национал е част от кипърския Омония (в този клуб треньор бе Ивайло Петев), но почти сигурно той ще напусне след края на сезона. Ако това стане, не е изключено сините отново да разгледат този вариант. Делио Роси и екипът му имат поглед към италианския пазар. Прекратилият състезателната си кариера в началото на сезона Боян Йоргачевич също може да помогне със съвет. От \"Герена\" обявиха, че няма да правят мащабна селекция през лятото, а целта им е да задържат състава си и да надградят върху него. Очаква се новите да бъдат двама. Поне такова е желанието на висшето ръководство. От клуба ще заделят и сума за трансфери. През този сезон сините привлякоха 21 нови, като само за двама плащаха. Румънският халф Нелуц Рошу струваше на клуба 100 хиляди евро, а португалският полузащитник Филипе Нашименто - два пъти повече. Сподели:", "date": "2018.05.10", "title": "Левски взима вратар от чужбина"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D1%83%D1%80%D1%8F-%D0%B1%D0%BB%D0%BE%D0%BA%D0%B8%D1%80%D0%B0-%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D0%B2%D0%BB%D0%B0%D0%BA-%D0%BA%D1%80%D0%B0%D0%B9-%D0%BA%D0%B0%D0%BB%D0%BE%D1%84%D0%B5%D1%80-news749243.html", "text": "Пътническият влак 30132 Зимница - Карлово, е бил блокиран снощи в 20:28 часа в междугарието Калофер - Ботев, научи ПИК. Причината е пролетната буря, вилняла снощи в района. Бурният вятър, придружен със силен дъжд, са задръстили линията с изпочупени клони и изтгръгнати дървета. Влакът е останал блокиран на място в продължение на 94 минути. Изпратен е помощен локомотив на частна компания, която да го върне в гара Калофер. Там тренът престоява принудително още 147 минути. Веднага са предприети всички действия по разчистване на линията и пускането на движението по линия №3. То е възстановено в 00:30 минути. Шест товарни влака са натрупали солидни закъснения. Сподели:", "date": "2018.05.10", "title": "ПЪРВО В ПИК! Буря блокира пътнически влак край Калофер "}
{"url": "http://pik.bg/%D0%BE%D0%BF%D0%B5%D1%80%D0%B8%D1%80%D0%B0%D1%85%D0%B0-%D0%BF%D0%BE-%D1%81%D0%BF%D0%B5%D1%88%D0%BD%D0%BE%D1%81%D1%82-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%8F-%D0%BE%D1%82-%D0%BB%D0%B5%D1%82%D1%8F%D1%89-%D0%BF%D1%80%D0%B5%D0%B4%D0%BC%D0%B5%D1%82-%D0%BD%D0%B0-%D1%85%D0%B5%D0%BC%D1%83%D1%81-%D1%88%D0%BE%D1%84%D1%8C%D0%BE%D1%80-news749330.html", "text": "УМБАЛСМ \"Н. И. Пирогов\". 39-годишен мъж, пострадал при катастрофата на автомагистрала \"Хемус\", беше опериран по спешност в \"Пирогов\". Това съобщиха от пресцентъра на Сподели:", "date": "2018.05.10", "title": "Оперираха по спешност пострадалия от летящ предмет на \"Хемус\" шофьор"}
{"url": "http://pik.bg/%D0%BF%D1%8A%D1%80%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%BF%D1%80%D0%B5%D0%B1%D0%B8%D0%BB%D0%B8-%D0%B7%D0%B0%D0%BC-%D0%BA%D0%BC%D0%B5%D1%82%D0%B0-%D0%BD%D0%B0-%D0%BB%D0%BE%D0%B2%D0%B5%D1%87-%D0%B7%D0%B0%D1%80%D0%B0%D0%B4%D0%B8-%D1%81%D0%B8%D0%B3%D0%BD%D0%B0%D0%BB%D0%B8-%D1%81%D1%80%D0%B5%D1%89%D1%83-%D0%BD%D0%B5%D0%B7%D0%B0%D0%BA%D0%BE%D0%BD%D0%B5%D0%BD-%D0%B4%D1%8A%D1%80%D0%B2%D0%BE%D0%B4%D0%BE%D0%B1%D0%B8%D0%B2-%D1%86%D0%B2%D0%B5-news749239.html", "text": "Извършеното нападение над нашия зам.-кмет е грубо посегателство с опит за убийство с оглед на нанесените поражения. Така на извънреден брифинг на 10 май кметът на Община Ловеч Корнелия Маринова характеризира физическата атака срещу своя заместник Цветан Георгиев. Зам.-кметът беше нападнат тази сутрин малко след 7.00 часа близо до входа на своето жилище. В момента е хоспитализиран с множество счупвания и тежки рани. Това съобщиха от пресцентъра на Община Ловеч. Маринова припомни, че снощи на откриването на Люляковите музикални вечери е призовала хората да говорим на най-красноречивия език – този на изкуството, на музиката, на хармонията. „За жалост някои хора говорят на примитивен език, на езика на насилието. За тях примитивността и дивашкото е водещо начало“, допълни кметът на Ловеч. Случаят с Цветан Георгиев е точно такъв инцидент на примитивното насилие. „Той е изключително отговорен общински служител и ние като екип с другите заместник-кметове заедно работим за ред и законност. Но очевидно когато си последователен в своите действия, ставаш неудобен за някои хора“, описа ситуацията кметът. Маринова изтъкна, че органите на реда са реагирали мигновено, продължават следствените дейности и тя вярва, че те ще си свършат работата – да открият и поръчителите, и изпълнителите. На въпрос кои са нападателите кметът отговори: „Имаме нашите съмнения от кой сектор може да бъде атакуван Цветан Георгиев. Подали сме два сигнала до прокуратурата за нарушения в сектора на дърводобива, има отправени директни и индиректни, вербални заплахи от този сектор към зам.- кмета. За мен вероятността е на 90 процента, че нападението идва поради стриктно изпълнение на служебните задължения на г-н Георгиев“, изрази мнение Корнелия Маринова. „Ръководството на Община Ловеч е дало дума за спазване на закона, поели сме по пътя на законността и няма да се отклоняваме от него. Това искат и гражданите. Връщане назад няма! Ако някой смята, че така ще ни уплаши, дълбоко е сбъркал“, каза още кметът. Няма да има никакви промени в празничната програма на 11 май – Ден на Ловеч, стана ясно на брифинга. На него присъстваха още зам.- кметовете Венцислав Христов и Даниел Колев. Състоянието на пребития заместник-кмет на Ловеч Цветан Георгиев е доста тежко – със счупени крака е и множество травми. Контактен е и вече е приведен за по- нататъшно лечение в болница в Плевен. Според медици той е имал късмет, че счупванията не са малко по-нагоре, което е можело да доведе до трайна инвалидизация Сподели:", "date": "2018.05.10", "title": "ПЪРВИ ПОДРОБНОСТИ! Пребили зам.-кмета на Ловеч заради сигнали срещу незаконен дърводобив! Цветан Георгиев е зле - със счупени крака и тежки травми"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B2-%D1%85%D0%B8%D0%BC%D0%B0%D0%BB%D0%B0%D0%B8%D1%82%D0%B5-%D0%BD%D0%B5-%D0%B5-%D1%8F%D1%81%D0%BD%D0%BE-%D0%B4%D0%B0%D0%BB%D0%B8-%D0%B5-%D0%BF%D0%BE%D0%B4%D0%BD%D0%BE%D0%B2%D0%B5%D0%BD%D0%BE-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%BD%D1%8F%D0%BC%D0%B0-%D0%B2%D1%80%D1%8A%D0%B7%D0%BA%D0%B0-%D1%81%D1%8A%D1%81-%D1%88%D0%B5-news749247.html", "text": "Все още не е ясно дали издирването на алпиниста Боян Петров в Хималаите е подновено. В района духа силен вятър, каза пред БНТ Деян Петков от екипа на българина. Очакваше се днес времето да е подходящо за провеждане на спасителната операция, но засега няма промяна в метеорологичните условия, каза той. \"Според нас би трябвало да има трима шерпи и трима китайци нагоре по маршрута, които ще се опитат, за пореден, ден да стигнат лагер две. Не можем да се свържем с тях. Други пък казват, че всички са останали в базовия лагер. Времето е същото, както в последните дни – силен вятър, не е подходящо за изкачвания. Надяваме се следобед или утре пак\", коментира Деян Петков. \"Има генерално разрешително от китайските власти за навлизането на непалски хеликоптер, който да се включи в спасителната операция. Непалските фирми все още събират необходимите документи, но ако метеорологичните условия са подходящи, Китай ще позволи на хеликоптера да започне издирването незабавно\", добави Петков. Правителството на Китай предприема всички възможни мерки за спасяване на изчезналия в Хималаите български алпинист Боян Петров, заяви представителят на външното министерство на Пекин Гън Шуан. „Китай отдава голямо внимание на спасяването на българския алпинист Боян Петров. Предприемаме всички възможни мерки той да бъде намерен“, заяви дипломатът. Както той отбеляза, Китай предприема тези стъпки и координира действията с всички други държави, включително и с България. Боян Петров е в неизвестност от 3 май под 8-хилядния връх Шиша Пангма. От два дни шерпи се опитват да достигнат до лагер две, където има вероятност алпинистът да се е укрил от лошото време през последните дни. Сподели:", "date": "2018.05.10", "title": "ДРАМА В ХИМАЛАИТЕ! Не е ясно дали е подновено издирването на Боян Петров, няма връзка със шерпите"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%BF%D0%BE%D0%B4%D0%BB%D0%B5%D0%B7%D0%B0-%D0%BD%D0%B0-%D0%B3%D0%B0%D1%80%D0%B0%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2---%D0%B7%D0%B0%D1%80%D0%B0%D0%B4%D0%B8-%D1%85%D0%B5%D1%80%D0%BE%D0%B8%D0%BD-news749248.html", "text": "Наркотик бил иззет от участник в конфликт в областния град. Минути преди 22 часа във вторник екип на Второ РУ се отзовал на съобщение, че в подлез на Централна гара служители на жандармерията се намесили и предотвратили разрастването на физическата саморазправа между двама мъже. Установена е самоличността им – криминално проявени 37-годишен жител на старозагорско село и 35-годишен пловдивчанин. Стрелецът бил по-младият, който е отведен в районното управление и при последвал обиск от него е иззето пакетче хероин. По случая е образувано бързо производство под наблюдението на районната прокуратура. Предстои на извършителя да бъде повдигнато обвинение за престъпление по чл. 354а от НК. Сподели:", "date": "2018.05.10", "title": "НОВИ РАЗКРИТИЯ! Стрелбата в подлеза на гарата в Пловдив - заради хероин"}
{"url": "http://pik.bg/%D0%BE%D0%B1%D0%BB%D0%B0%D1%81%D1%82%D0%BD%D0%B8%D1%8F%D1%82-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-%D0%B8%D0%BB%D0%B8%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BD%D0%BF%D1%80-%D0%B0%D0%BD%D0%B0%D1%82%D0%BE%D0%BB%D0%B8%D0%B9-%D0%BC%D0%B0%D0%BA%D0%B0%D1%80%D0%BE%D0%B2-%D0%B8-%D0%BF-news749267.html", "text": "Областният управител на Софийска област Илиан Тодоров се срещна с посланика на Русия Н.Пр. Анатолий Макаров. Срещата се състоя по покана на областния управител. По време на нея бяха обсъдени българо-руските отношения и тяхното развитие в икономически,  исторически и културен аспект. Тодоров и Макаров изразиха мнение, че между българския и руския народ съществуват традиционно топли и братски взаимоотношения, но в същото време има хора, които се опитват да изкривят историческите факти. Посланик Макаров заяви, че такова топло отношение като в България не е получавал и благодари за любовта на българския народ към руския. Областният управител потвърди, че българите наистина имат братски чувства към народа, който ни е освободил от турско робство и съжали, че у нас има хора и организации, които искат да изкривят историческите факти. Н.Пр. Анатолий Макаров предложи да съдейства за сключване на споразумение за сътрудничество между Софийска област и Московска област. Макаров предложи съдействие и за сключване на споразумение с Ленинградска област. „Вашата помощ би била много полезна“, заяви Тодоров. „Радвам се, че посетих областна администрация на Софийска област“, от своя страна заяви руският посланик и добави, че се радва, че Софийска област и региони в Русия започват отношения на сътрудничество. Тодоров изрази убеденост, че споразуменията за сътрудничество ще бъдат подписани, в отговор на което Макаров заяви: „Да работим активно“ Областният управител получи от руския гост подарък  - специално преиздание по случай 140 години от Освобождението на България на книгата „Дневникъ Царя-Освободителя по Освобождението на България“ от 1901г. Предговорът към нея е написан от посланик Макаров. Подаръкът, който Макаров получи от Тодоров е чиния с образи на български царе, ръчно изработена от  деца от Софийска област. Сподели:", "date": "2018.05.10", "title": "Областният управител на Софийска област Илиан Тодоров се срещна с Н.Пр. Анатолий Макаров и получи скъп подарък – „Дневникъ Царя-Освободителя по Освобождението на България“ (СНИМКИ)"}
{"url": "http://pik.bg/%D0%B3%D0%BB%D0%B0%D1%81-%D0%BD%D0%B0%D1%80%D0%BE%D0%B4%D0%B5%D0%BD-%D0%B3%D0%BB%D0%B0%D1%81-%D0%B1%D0%BE%D0%B6%D0%B8%D0%B9-%D1%80%D0%B5%D1%88%D0%B0%D0%B2%D0%B0%D1%82-%D1%81-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B8%D0%BB%D0%B8-%D0%BE%D0%B1%D1%89%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-%D0%B7%D0%B0-%D0%B0%D1%80%D1%85%D0%B5%D0%BE%D0%BB%D0%BE%D0%B3%D0%B8%D1%87%D0%B5%D1%81%D0%BA%D0%B8%D1%82%D0%B5-%D1%80%D0%B0%D0%B7%D0%BA%D0%BE%D0%BF%D0%BA-news749211.html", "text": "На общо събрание или с местен референдум благоевградчани ще кажат каква искат да е съдбата на разкопките по трасето на АМ „Струма“ край Покровник. На продължилата няколко часа обществена дискусия в сряда бяха предложени четири варианта. Бяха съобщени и алтернативни данни за цената на изместването на участъка от магистралата, който минава над археологическия обект, предоставени от българска фирма, изграждала магистрали в Румъния, твърди Лазар Андреев от Инициативния комитет:  \"4 437 256 евро – това е крайната сума, която ние изчисляваме, което много се отдалечава от тези 45 милиона, които бяха \"хвърлени\" онзи ден на обекта\". Кметът на Благоевград Атанас Камбитов беше категоричен, че разходите и забавянето ще се отразят много негативно и на проекта, и на археологическите проучвания, чието финансиране също ще спре: \"Това забавяне може да доведе до пренасочване  на средствата от строителството на магистрала \"Струма\" за други инфраструктурни проекти. Това трябва да го имате предвид!\", предава БНР. Два са обектите, открити при разкопките, които имат научна и историческа стойност, категорични са от експертната комисия, и те могат да бъдат преместени западно от терена, където проучванията на селището трябва да продължат, какъвто ангажимент държавата пое. Зад това предложение застанаха археолози, историци, кметове, Строителната камара, БТПП, превозвачи и други представители на бизнеса. На заседанието на Общинския съвет, насрочено за утре, ще се решава дали да се проведе референдум или  допитване чрез общо събрание. Според кмета Камбитов това не е въпрос, който може да се реши с референдум, тъй като не е решим от местните власти. Сподели:", "date": "2018.05.10", "title": "Глас народен, глас Божий: Решават с референдум или общо събрание за археологическите разкопки край Покровник"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B2%D0%B5%D0%BD%D1%86%D0%B8-%D1%81%D1%82%D0%B5%D1%84%D0%B0%D0%BD%D0%BE%D0%B2-%D1%80%D0%B0%D0%B7%D0%B1%D0%B8-%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8---%D1%89%D1%8F%D0%BB-%D0%B4%D0%B0-%D0%B3%D0%BE-%D0%BF%D1%80%D0%B0%D0%B2%D0%B8-%D0%BF%D1%80%D0%B5%D0%B2%D0%BE%D0%B4%D0%B0%D1%87-news749215.html", "text": "Президентът на Славия Венцеслав Стефанов бе изключително щастлив от победата на своя отбор над Левски след изпълнение на дузпи, която осигури на белите както Купата на България, така и участие в Лига Европа през следващия сезон. “Да, на Славия й приляга Купата. Най-много се радвам, че завоювахме този трофей в Денят на победата. Не в Денят на Европа, а на победата над хитлериска Германия. Посвещавам тази победа на моя приятел Младен. Радвам се, че разумът и интелектът надделяха над простотията. Нашият отбор, съставен само от българи, доказа, че може да победи 8, 10 или 11 чужденци - и то скъпоплатени”, каза Стефанов, след което коментира предварителните прогнози, че Левски няма да има проблем да победи Славия. “Никога не слагай тигана преди да хванеш рибата. Те много рано сложиха тигана. Безкрайно съм щастлив. Посвещавам Купата на децата, внуците си и тази вярна публика на Славия. Загорчич има доживотен договор със Славия. С него сме се разбрали. Той знае, че тук може да му се видят резултатите. Доказа, че е голям треньор. Левски бе достоен съперник. Не успя да отбележи своите положения. Така е във футбола - когато не вкараш, ти вкарват”, отговори босът на белите. Малко след това Стефанов отново застана пред медиите, когато не се изказа никак ласкаво за треньора на Левски Делио Роси. “Жал ми е за собственика на Левски. На онзи човечец там (б.е. сочи Делио Роси) бих му дал организаторска работа в клуба. Да стане преводач.” Загорчич има доживотен договор със Славия. С него сме се разбрали. Той знае, че тук може да му се видят резултатите. Доказа, че е голям треньор. Сподели:", "date": "2018.05.10", "title": "УНИКАЛНО! Венци Стефанов разби Делио Роси - щял да го прави преводач"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D1%87%D0%B0%D0%BA%D0%B0-%D0%BA%D0%BB%D1%8E%D1%87%D0%BE%D0%B2%D0%B0-%D1%81%D0%B0%D1%82%D0%B5%D0%BB%D0%B8%D1%82%D0%BD%D0%B0-%D1%81%D0%BD%D0%B8%D0%BC%D0%BA%D0%B0-%D0%BB%D0%B5%D0%B3%D0%B5%D0%BD%D0%B4%D0%B0-%D0%B2-%D0%B0%D0%BB%D0%BF%D0%B8%D0%BD%D0%B8%D0%B7%D0%BC%D0%B0-%D1%81%D0%B5-news749180.html", "text": "Очаквам сателитната снимка да покаже следи от Боян Петров. Това каза пред камерата на БНТ жената на алпиниста - Радослава Ненова. „Екип от спасители би трябвало да е тръгнал към върха. Днес времето е хубаво и шансовете ще са с нас. Спасителите трябва да се опитат да стигнат колкото се може по-нагоре. Днес е възможно и да излети хеликоптер. Има вече разрешение от китайска страна“, добави тя. „Сателитната снимка, която очаквам да получим, ще е много детайлна и приближена. Може да даде много информация за това къде има следи, палатка. Това може да насочи хората към мястото, където би могъл да е Боян. Ще има развитие по темата и се надявам то да е положително. Ако условията са хубави, може да се стигне до лагер 3“, заяви Ненова. „Днес към спасителите ще се присъедини един от легендарните шерпи, участвал в много драматични спасителни операции на Еверест. Той казва, че шансовете за оцеляване на Боян са големи, защото е виждал какви ли не чудеса“, добави тя. Петя Колчева, която е единствената българка, покорила Еверест, пък каза, че на помощ се е притекъл и легендарният алпинист Симоне Моро. Той препоръча лично пилота на хеликоптера като изключително опитен, може да работи в сложна алпийска среда, добави тя. „Боян е опитен алпинист. Шансовете му да реагира адекватно са много големи. Сигурна съм, че е положил максимални усилия. Опитът, знанията и волята за живота играят огромна роля, а той е пример за нас и ги има. Надявам се днешните издирвателни акции да приключат успешно“, каза още Колчева. Сподели:", "date": "2018.05.10", "title": "ГОРЕЩА НОВИНА! Любимата на Боян Петров чака ключова сателитна снимка! Легенда в алпинизма се притече на помощ в издирването"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B3%D0%B0%D0%BB%D0%B5%D0%BD%D0%B0-%D0%BF%D1%80%D0%BE%D0%BC%D0%BE%D1%82%D0%B8%D1%80%D0%B0-%D0%BF%D0%B0%D1%80%D1%87%D0%B5%D1%82%D0%BE-%D1%81-%D0%BC%D0%B5%D1%87%D0%BA%D0%B8%D1%82%D0%B5-%D0%B2%D1%8A%D0%B2-%D0%BB%D0%B0%D1%81-%D0%B2%D0%B5%D0%B3%D0%B0%D1%81-%D0%B5%D1%82%D0%BE-%D0%BA%D0%BE%D0%B8-%D0%BF%D0%B0%D0%B9%D0%BD%D0%B5%D1%80%D0%BA%D0%B8-%D0%BD%D0%B0%D0%B3%D1%80%D0%B0%D0%B1%D0%B8%D1%85%D0%B0-%D0%BF%D1%80%D0%B5%D0%B4%D0%B8-news749201.html", "text": "Премиерата на последното парче на Галена \"#ДайМиЛюбов\" ще бъде тази вечер в далечен Лас Вегас. В световната столица на хазарта пайнерката ще даде старта на американското си турне. Сънародниците ни във Вегас ще са първите, които ще чуят парчето, изпълнено на живо от звездата. \"#ДайМиЛюбов\" е по музика и аранжимент на Даниел Ганев. Текстът на песента е на Мариета Ангелова. Оператор на лентата е Георги Марков, а режисьор и сценарист е Георги Манов. Видеото обаче не трогна с оригиналност феновете, които намериха в него прилики със стари продукти на други изпълнителки на \"Пайнер\". В клипа Галена мачка два огромни плюшени мечока - нещо, което чалга меломаните са виждали вече в клипове на Теди Александрова още преди години. Освен това с такъв мечок Емилия си направи фотосесия преди няколко месеца (виж долу - б.р.) Иначе феновете на Галка в Сан Франциско и Чикаго ще се насладят на новото парче и другите й хитове на 11 и 12 май. Ден по-късно тя ще пее и в Маями. Сподели:", "date": "2018.05.10", "title": "ПРЕМИЕРА! Галена промотира парчето с мечките във Лас Вегас! Ето кои пайнерки награбиха преди нея плюшените играчки (СНИМКИ + ВИДЕО)"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%BE%D0%B1%D1%89%D0%B8%D0%BD%D0%B8%D1%82%D0%B5-%D1%89%D0%B5-%D1%81%D0%BC%D0%B5%D0%BD%D1%8F%D1%82-%D0%BF%D0%B5%D1%87%D0%BA%D0%B8%D1%82%D0%B5-%D0%BD%D0%B0-%D1%85%D0%BE%D1%80%D0%B0%D1%82%D0%B0-%D1%81-%D0%BF%D0%B0%D1%80%D0%B8-%D0%BF%D0%BE-%D0%BE%D0%BF%D0%BE%D1%81-news749266.html", "text": "Очакваме скоро да отворим за кандидатстване мерките за подобряване на чистота на въздуха по Оперативна програма „Околна среда”. По нея бенефициенти ще са общините и ще могат да получат средства за подмяна на уреди за битово отопление, филтри за комини и други мерки за подобрявана качеството на атмосферния въздух. Това каза министърът на околната среда и водите Ненов Димов пред Фокус във връзка с предстоящото заседание на комитета за наблюдение на Оперативна програма „Околна среда”, което ще се проведе на 17 май тази година. „Очаквам около 7-8 общини да отговорят на критериите при първото отваряне на прозореца за кандидатстване и може би още толкова при следващия прием, който се очаква да бъде през януари 2019 г. Общият ресурс за подобряване на чистотата на въздуха по ОПОС е около 111 млн. лева. Той ще бъде разделен на два приема като първият ще бъде за 60-65 млн. лева. Предполагам, че няма да бъдат изхарчени всички те пари, част от тях ще останат за след нова година. Целта не е да има ресурс за максимален брой общини”, обясни министър Димов. Ясни са вече и критериите, които ще бъдат прилагани за директната покана към общините. „Те са свързани с това да имат програма за намаляването на въздуха, която да е действаща. В тази програма трябва да е ясно, че основното замърсяване е с фини прахови частици и се дължи на битовото отопление. Това е основният фокус, който е препоръчан в предварителния доклад на Световната банка за мерки на национално ниво за подобряване на качеството на въздуха. Друг критерий е, че в програмите на общините трябва да има заложена подмяна на индивидуалните устройства за битово отопление. Тук говорим за това, ако има уреди на твърдо гориво, да бъдат газифицирани, да включени към ТЕЦ, ако има такъв. Също така термо помпи, климатизация, печки на пелети или друго гориво с ниски емисии ”, поясни министър Димов. „Тази сутрин получих писмо от Национално сдружението на общините, с което те възразяват, че не са допустими филтрите за комин, които да пречистват. Ние ще се съобразим с това тяхно настояване, защото това е съпътстваща мярка, която може да допринесе за намаляване на замърсяването на въздуха”, поясни още министър Димов. Сподели:", "date": "2018.05.10", "title": "БРАВО! Общините ще сменят печките на хората с пари по ОПОС"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%82%D0%B5-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B8-%D0%BE%D1%82-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D0%BA%D0%B0%D1%81%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B8%D0%B7%D1%82%D0%BE%D1%87%D0%B8%D0%BB%D0%B8-%D0%BD%D0%B0%D0%B4-%D0%BC%D0%B8%D0%BB%D0%B8%D0%BE%D0%BD-news749268.html", "text": "Един милион и 100 хиляди лева са били източени от чрез корупционната схема, разкрита в Регионалната здравна каса в Пловдив вчера. Три седмици след зрелищния арест на кметицата на столичния квартал \"Младост\" Десислава Иванчева и пловдивчани станаха свидетели на мащабна операция срещу държавни служители. Това стана ясно по време на извънреден брифинг на прокуратурата под тепетата. При акцията на Икономическа полиция на ул. \"Ген. Данаил Николаев\" са задържани директорът на дирекция „Договаряне и контрол на изпълнението на медицинската, дентална помощ и аптеки“ в РЗОК - Пловдив Иван Деспотов и служителят на касата Влади Манев. Още двама души, замесени в схемата са в ареста. Мозъкът на схемата според прокуратурата били Иван Деспотов и собственик на верига аптеки, които преди година измислят схема за източване на Здравната каса. Регистрирали фирми на социално слаби хора и на името на дружеството се издавал лиценз за аптека. Аптека нямало, но за сметка на това дружеството получавало лекарства за десетки хиляди левове. От базата данни на Касата Деспотов и съучастниците му се сдобили с данните на тежко болни хора от Пловдив и областта и през аптеките фантоми започнали да изписват лекарства на стойност 25-30 000 лева. Правели се двойни заявки - веднъж през действаща и веднъж през аптека фантом. Най-често са изписвани лекарства за хора, болни от хепатит, тъй като те са много скъпи. Над милион лева са източени от Здравна каса през последната година, като само за последните два дни изтеглената сума е близо 90 000 лева. Тъй като Деспотов и подчиненият му Влади Манев контролирали аптеките през „Контрол на аптеки”, проверки не били правени. Манев оглавява отдел „Извънболнична медицинска, дентална помощ и аптеки “в дирекцията на Деспотов - „Договаряне и контрол на изпълнението на медицинската, дентална помощ и аптеки“ в РЗОК - Пловдив. 60% от приходите, придобити чрез измама, са били разпределяни между държавните служители. Според зам.-окръжния прокурор Галин Гавраилов са извършени две престъпления - документна измама и подкуп в особено големи размери. Наказанията, предвидени в Наказателния кодекс за тези престъпления, са от 10 до 20 години за документното престъпление и от 3 до 15 за подкупа. На този етап в ареста с разпореждане на Окръжна прокуратура са задържани четирима души - Деспотов, Манев, Александров и социално слабият Лютинов, на чието име са регистрирани фирмите. първоначално са арестувани още двама от замесените в схемата, но в последствие са освободени. Извършени са претърсвания и изземвания на адресите на задържаните. Мозъците на операцията живеели в истински лукс. Деспотов притежавал имение извън града и няколко луксозни автомобила. Сподели:", "date": "2018.05.10", "title": "СКАНДАЛНИ РАЗКРИТИЯ! Арестуваните директори от Здравната каса в Пловдив източили над милион"}
{"url": "http://pik.bg/%D0%BC%D0%B8%D1%80%D0%B0%D0%BD%D0%B4%D0%B0-%D0%BA%D0%B5%D1%80-%D1%80%D0%BE%D0%B4%D0%B8-%D1%81%D0%B8%D0%BD-%D0%BD%D0%B0-%D0%BC%D0%B8%D0%BB%D0%B8%D0%BE%D0%BD%D0%B5%D1%80-news749210.html", "text": "Миранда Кер дари съпруга си Евън Шпигел със син. 35-годишната красавица е родила здраво и красиво момченце, за което са избрали името Харт. Кер има още един син но от предишния й брак с актьора Орландо Блум. Флин е вече на седем години и бил много щастлив, че ще става батко. Още в началото на връзката на Миранда и Евън малкият Флин не спирал да ги пита кога ще има братче или сестриче, а те му отговаряли, че след като се оженят. \"На сутринта след сватбата ни той дойде при мен, посочи към корема ми и попита: \"Мамо, вътре ли е?\". Казах му, че трябва да даде малко време на бебето\", с усмивка коментира преди време Миранда Кер. Топмоделът сключи брак със създателя на \"Snapchat\" Евън Шпигел в присъствието на едва 45 души в края на май миналата година, пише \"Ева\". Сподели:", "date": "2018.05.10", "title": "Миранда Кер роди син на милионер"}
{"url": "http://pik.bg/%D1%85%D0%B0%D0%B2%D0%B0%D0%B8%D1%82%D0%B5-%D1%81%D0%B5-%D1%82%D1%80%D0%B5%D1%81%D0%B0%D1%82-%D0%BD%D0%BE%D0%B2%D0%B0-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%B2%D1%83%D0%BB%D0%BA%D0%B0%D0%BD%D0%B0-%D0%BA%D0%B8%D0%BB%D0%B0%D1%83%D0%B5%D0%B0-news749219.html", "text": "Експлозия е станала в изригващия вулкан Килауеа на Хавай, съобщи Геофизическият институт на Съединените щати. Според специалистите това вероятно е първата от серия по-големи експлозии. Вулканът изригва лава и пепел вече няколко дни. Над 2000 души бяха евакуирани, а десетки домове са разрушени и природната стихия. Пукнатините, от които изтича лава са се увеличили от 8 на 10. В петък Хавай беше разтърсен и от земетресение с магнитуд 6,9 по Рихтер - най-силното за района за повече от 40 години. Сподели:", "date": "2018.05.10", "title": "ХАВАИТЕ СЕ ТРЕСАТ! Нова експлозия разтърси вулкана Килауеа"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%BB%D0%B5%D0%BD%D0%B0-%D1%81-%D1%82%D0%BE%D0%BF-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-10-%D0%BC%D0%B0%D0%B9-news749164.html", "text": "Вашите професионални планове може да се променят в негативна посока, ако се доверите на късмета си или поверите работа си на вашите колеги, които може нарочно да ви провалят, вместо да си помогнат, а оправданието след това ще е така поднесено, че виновните ще сте вие. Вслушвайте се в интуицията си. Предпазвайте се от влошаване на отношенията с вашите колегите и делови партньори. Бъдете сговорчиви с вашите колеги, делови партньори и подчинени. В противен случай тяхното противопоставяне ще е причина вместо успех, да изживеете застой, който няма да ви донесе полза. Не е желателно да пътувате. От вашата гъвкавост и практичност зависят не само нормалните отношения, а и по-нататъшното постигане на целите ви. Въпреки напрежението в отношенията денят ви обещава успех и признание, които са заслужени, но будят завистта на околните. Преценете дали да помогнете на колегите си или е по-добре да не им подавате ръка. Отложете планираното пътуване и се заемете със задачите, които трябва да отхвърлите до края на работния ден. На работното място е във ваша полза да не сте разсеяни и безотговорни към задълженията си, да се задълбочите и да приключите с важна задача, която вече не позволява отлагане. Деловите срещи планирани за днес са успешни, ако не критикувате и изслушвате.  С каквито трудности да се сблъскате ги приемете като поредната възможност да блеснете пред колегите си. Справяте добре със задачите си, но се постарайте да ги приключите до обед. Следобед ще се наложи да се срещате с ваши колеги, които искат да им помогнете, но преценете дали е във вашите възможности. Отказът ще ги разочарова по-малко, отколкото несбъднатата надежда Подтиска ви нежеланието да се подчините на нови разпоредби на работното място, с част от които не сте съгласни. Осъществете професионалните си идеи и предприемете обсъждането на планираните нови проекти. Успех ще жънат занимаващите се със строителство и продажба на недвижими имоти. Предпоставка за успех е да се осланяте на разума си, а не на чувствата. Предпазвайте се от разговори за инвестиции. Имате сили да преодолеете и най-големите трудности по пътя си и да си гарантирате бъдещи професионални успехи. На работното място се справяте отлично със спешните си служебни задачи, но е по-добре да отложите деловите срещи и разговори, за да си спестите бъдещи проблеми. Преценете дали имате свободни средства за инвестиции. Бизнесмените да не се изкушават от предложенията са разширяване или обединяване на бизнеса, който развиват, само защото искат да са полезни на свои познати. Начинанията ви носят успех, но за ваша изненада и рискованите сделки. Успехът ви зависи от неотложни промени. Изнервени сте от невъзможността да отхвърлите задачите си до края на работния ден. Вашето безотговорно отношение към поставените задачи ще ви създаде неприятности, без значение дали сте заети в сферата на частния или на държавния сектор. Бъдете внимателни. На работното място за пореден път ще жънете успех и ще заслужите повишение на заплатата или на нова служебна позиция. Трудности няма да липсват, защото сте склонни да се откажете от работата си, вместо да отстъпите. Бъдете в хармония със себе си  и с моралните си принципи. Не пропускайте възможностите за отлична изява на вашия интелект и дарби. Длъжни сте да се заемете отговорно и без оплакване със задълженията си. Трудностите, които изобщо не очаквате, ще се превърнат в поредната причина за още по-голямата ви активност и желание да се докажете и ще успеете. Не спорете с вашите колеги без причина или само защото сте гневни на някого и търсите на кого да излеете яда си. Не правете опити да осъществите плановете си без оглед на средствата. Начинанията са неуспешни. Откажете се от тях и се отдайте на служебните си задължения, които ще ви донесат успех, ако ги приключите в срок. Сподели:", "date": "2018.05.10", "title": "САМО В ПИК! Алена с топ хороскоп за 10 май"}
{"url": "http://pik.bg/%D0%BE%D1%81%D0%B2%D0%BE%D0%B1%D0%BE%D0%B4%D0%B5%D0%BD%D0%B8%D1%82%D0%B5-%D0%BE%D1%82-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%82%D1%80%D0%B8%D0%BC%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%B0%D1%82-%D1%81-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news749155.html", "text": "Тримата американци, които бяха освободени от Севера Корея вчера, благодариха на президента Доналд Тръмп и на държавния секретар Майк Помпео за това, че са успели да ги върнат. Те пристигнаха вече на територията на САЩ, като са в Аляска. След това ще летят до военновъздушната база близо до Вашингтон, където президентът Доналд Тръмп ще се срещне с тях в ранните часове на днешния ден. Сподели:", "date": "2018.05.10", "title": "Освободените от Северна Корея трима американци ще се срещат с Доналд Тръмп"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%82%D1%80%D0%B0%D1%84%D0%B8%D0%BA%D1%8A%D1%82-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D1%82%D1%83%D1%80%D1%86%D0%B8%D1%8F-%D0%B5-%D0%BD%D0%B0%D1%82%D0%BE%D0%B2%D0%B0%D1%80%D0%B5%D0%BD-news749177.html", "text": "На българо-турската граница трафикът е интензивен на ГКПП Капитан Андреево и ГКПП Лесово на изход за товарни автомобили. Това сочат данни за трафика на българските гранични контролно-пропускателни пунктове към 6 часа, съобщени от Гранична полиция. На българо-сръбската граница трафикът е нормален на всички гранични контролно-пропускателни пунктове. На българо-македонската граница трафикът е нормален на всички гранични контролно-пропускателни пунктове. На българо-гръцката граница трафикът е нормален всички гранични контролно-пропускателни пунктове. На българо-румънската граница трафикът е нормален всички гранични контролно-пропускателни пунктове. Сподели:", "date": "2018.05.10", "title": "ВАЖНО! Трафикът на границата с Турция е натоварен"}
{"url": "http://pik.bg/%D0%BF%D1%8A%D0%BB%D0%BD%D0%B0-%D0%BC%D0%B8%D1%81%D1%82%D0%B5%D1%80%D0%B8%D1%8F-%D1%87%D0%B5%D1%82%D0%B2%D1%8A%D1%80%D1%82%D0%B8-%D0%B4%D0%B5%D0%BD-%D1%82%D1%8A%D1%80%D1%81%D1%8F%D1%82-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B0-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D0%BA%D1%80%D0%B8%D1%82-news749167.html", "text": "Остров Крит е арена на поредна драма с българка. След като миналата седмица полицията намери тялото на наша сънародничка в морето, от четири дни униформените издирват 37-годишната Десислава Илиева. От село Ретимно, където тя е живяла, всички издирват бременната Десислава, но от нея няма и следа. \"Десислава живее от 12 години в Ретимно на остров Крит. Седмица, преди да изчезне, е научила и полът на детето - било е момиченце. Купила е дрешки, била е много щастлива. Отишла е на среща с бащата на детето, те са се срещнали в някаква таверна. Той не е искал детето\", разказа по Нова телевизия от Гърция журналистът Бойка Атанасова. Именно след тази среща тя мистериозно изчезва: \"Той е казал на нейните приятелки, че внезапно е заминала за Германия. Селото е изолирано, в гора е, има скали и море. Те казват, че тя се е страхувала от морето, а във въпросният ден то е било много бурно\", описа ситуацията с изченалата българка Атанасова. Сподели:", "date": "2018.05.10", "title": "ПЪЛНА МИСТЕРИЯ! Четвърти ден търсят бременната Десислава, изчезнала на остров Крит"}
{"url": "http://pik.bg/%D1%81%D0%BB%D0%B5%D0%B4-%D0%B0%D0%BA%D1%86%D0%B8%D1%8F%D1%82%D0%B0-%D0%BF%D1%8A%D1%80%D0%B2%D0%B0-%D0%B2%D0%B5%D1%80%D1%81%D0%B8%D1%8F-%D0%B7%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%82%D0%B5-%D1%81-%D0%BF%D0%BE%D0%B4%D0%BA%D1%83%D0%BF-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B8-%D0%BE%D1%82-%D1%80%D0%B7%D0%BE%D0%BA-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news749163.html", "text": "Интересите в бизнеса с лекарства са големи, особено след като Здравната каса плаща сериозна част от тях. Сред тях има и скъпоструващи, като тези за онкоболни например. Една от версиите, върху които най-вероятно се работи, е, че задържаните при акцията на полицията вчера служители на РЗОК-Пловдив Иван Деспотов и Влади Манев са изготвили нелегитимни отчети за разходите за лекарства срещу получаване на определена сума от заинтересуван в този бизнес, информира \"Марица\". Това може да стане само под давление на големи аптечни вериги, разполагащи със сериозни средства и имащи интереси от това. Ако откритата у двамата задържани сума от 50 000 лева се окаже вярна, тя не е по силите да бъде дадена на служители на НЗОК от една аптека например, за да изготвят нелегитимни отчети. Възможно е парите да са и от някоя дентална практика, тъй като Деспотов е отговарял и за денталните медицински дейности в района на Пловдив. Сподели:", "date": "2018.05.10", "title": "СЛЕД АКЦИЯТА! Първа версия за арестуваните с подкуп директори от РЗОК в Пловдив"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%B8%D1%82%D0%B0%D0%B9-%D0%B8%D0%B7%D0%BF%D1%80%D0%B0%D1%89%D0%B0-%D0%BE%D1%89%D0%B5-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B8-%D0%B7%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%BD%D0%B5%D1%83%D1%80%D0%B5%D0%B4%D0%B8%D1%86%D0%B8-%D1%81-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D0%B8%D1%82%D0%B5--news749178.html", "text": "Имаме пълното съдействие от страна на китайските власти за издирването на Боян Петров. Силно се надявам, че хеликоптерът ще помогне за издирването, тъй като той не може да кацне около върха, защото склонът е много голям. Това заяви пред Би Ти Ви вицепремиерът и министър на външните работи Екатерина Захариева. \"Днес китайската страна изпраща още трима спасители, за да може да се покрие по-голям район. Спасителите са стигнали до 6300 метра, но продължават бавно издирването нагоре. За днес следобед прогнозите са по-позитивни\", обясни тя. \"Все още няма окончателно решение за хеликоптера. Няколко пъти се сменят непалските фирми, защото няма много хеликоптери, които да летят на тази височина, не са и много пилотите, които биха го направили. Имаше проблеми с предишните фирми, едната нямаше необходимата техника, пилотът на другата нямаше разрешително\", каза още вицепремиерът. \"Надявам се този път компанията да е надеждна. Ще излетят два хеликоптера, като единият ще носи гориво, за да има повече време за оглед\", добави Екатерина Захариева. \"В момента проблемът за издирването на Боян не е свързан с пари. Ако трябва ще помогнем и ние\", увери тя. \"Направихме всичко, за да върнем Теодора навреме в България. Надявам се у нас тя да получи адекватно лечение. От съпруга й разбрах, че състоянието й е тежко\", разкри министърът на външните работи. Сподели:", "date": "2018.05.10", "title": "ОТ ПОСЛЕДНИТЕ МИНУТИ! Китай изпраща още спасители за Боян Петров! Неуредици с хеликоптерите бавят излитането им"}
{"url": "http://pik.bg/%D0%BF%D0%BE%D0%B2%D0%B5%D1%87%D0%B5-%D0%BE%D1%82-400-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D0%B8%D0%B7%D0%B1%D1%8F%D0%B3%D0%B0%D0%BB%D0%B8-%D0%BE%D1%82-%D0%B9%D0%B5%D0%BC%D0%B5%D0%BD-%D0%B7%D0%B0%D1%80%D0%B0%D0%B4%D0%B8-%D0%B2%D0%BE%D0%B9%D0%BD%D0%B0%D1%82%D0%B0-news749159.html", "text": "Йеменската война според доклада на местен изследователски институт, предаде \"Мидъл Ийст Монитор\". В доклада, публикуван от неправителствения Студентски и икономически медиен център (ЮИСС), се обяснява, че , както вътре, така и извън Йемен, за да спасят живота си и да избягат от преследвания. В доклада се добавя, че настоящата криза Той посочва, че от столицата Сана са повечето изселвания. Това се дължи на огромния брой нарушения на правата на човека. Резултатите за Сана представляват 86% от общия брой разселени журналисти. В доклада се посочва, че 70% от журналистите са били разселени извън Йемен. 32% от разселените журналисти са били разселени в Египет, следвана от Саудитска Арабия с 28%, а Турция - с 10%. е принудила повече от 400 журналисти да избягат извън страната, те са били принудени да се преместват в други области е най-сериозната в историята на Йемен, пише още \"Нюз.бг\". Сподели:", "date": "2018.05.10", "title": "Повече от 400 журналисти избягали от Йемен заради войната"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BA%D1%83%D0%BB%D1%82%D1%83%D1%80%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D1%82%D0%B0%D0%BD%D0%B5-%D1%81-%D1%80%D0%B0%D0%B7%D0%BA%D0%BE%D0%BF%D0%BA%D0%B8%D1%82%D0%B5-%D0%BF%D0%BE-%D1%82%D1%80%D0%B0%D1%81%D0%B5%D1%82%D0%BE-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB-news749183.html", "text": "За мен е добре, че трасето на \"Струма\" минава през този район, защото, ако това наистина е селището \"Скаптопара\", то разкопките ще продължат нагоре и ще се разкрият още по-големи ценности. Това заяви пред Би Ти Ви министърът на културата Боил Банев относно споровете откъде да минава магистрала \"Струма\" след откритите разкопки. \"Разкопките трябва да продължат и нагоре и да се локализира античният град, който се предполага, че се намира там. Горе на хълма ще бъдат още по-сериозни находки\", обясни той. \"Разкопките са деликатна работа. Археолозите знаят как да влязат от различни точки на хълма, за да разберат дали това е античният град\", добави културният министър. \"Радвам се, че трасето минава оттам, защото имаме възможност да влезем в едно от най-големите открития за България\", каза още Боил Банов. \"Магистралата ще мине отгоре, ако има такава възможност. Първият приоритет са запазване на същинската археология\", заключи той. Сподели:", "date": "2018.05.10", "title": "ГОРЕЩА ТЕМА! Културният министър разкри какво ще стане с разкопките по трасето на магистрала \"Струма\""}
{"url": "http://pik.bg/%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B8-%D1%81%D1%86%D0%B5%D0%BD%D0%B8-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B6%D0%B5%D1%81%D1%82%D0%BE%D0%BA%D0%BE-%D1%83%D0%B1%D0%B8%D1%82%D0%B8%D1%8F-%D0%B2-%D0%BB%D1%8E%D0%BB%D0%B8%D0%BD-%D1%81%D1%82%D0%B5%D1%84%D0%B0%D0%BD-%D1%8F%D0%BD%D0%B5%D0%B2-%D0%BF%D0%BB%D0%B0%D1%87%D0%B5-%D0%B2-%D1%81%D1%8A%D0%B4%D0%B0-%D0%BD%D0%B5-%D1%81%D1%8A%D0%BC-%D0%B3%D0%BE-%D0%BF%D1%80-news749258.html", "text": "Софийският градски съд остави в ареста Мария Велева, обвинена, че е убила баща си Стефан Янев. Заедно с нея е подведен под отговорност и съпругът й Свилен, който обаче не е искал по-лека мярка. Според обвинението двамата убили Янев на 11 февруари в столичния кв. “Люлин”. \"Аз не съм убила баща си”, каза пред съда Велева и се разплака, че иска да види дъщерите си. Адвокатът й пък посочи, че мъжът й е направил пълни самопризнания. Според съседи обаче Велева крещяла на баща си “Ще те бия, докато те убия”. Затова и съдът остави 41-годишната жена в ареста. Тя може да обжалва на 17 май. Стефан Янев е бивш военен от Кочериново. Той има къща в малкото градче и апартамент в столицата. Възрастният мъж беше намерен ниша на етажната площадка в блок в столичния ж.к. \"Люлин” дни след като разкрил, че държат трите му внучки в изолация. Децата вече са настанени в кризисни центрове. Трите дъщери на семейството са живели в пълна изолация, никога не са посещавали училище и никой не е взел никакви мерки, въпреки че съседите са уведомявали институциите за проблема. Пред съда Свилен и Мария Велеви обясниха, че са държали дъщерите си вкъщи, за да ги опазят от „лоши съседи“. В началото на март Свилен, съпругът на Мария, призна, че той е убил тъста си, като го е ударил с арматурно желязо. Заедно с него е обвинена и самата Мария. Според прокуратурата убийството е извършено още на 11 февруари. Тялото на възрастния мъж е открито 10 дни по-късно. Сподели:", "date": "2018.05.10", "title": "РАЗТЪРСВАЩИ СЦЕНИ! Дъщерята на жестоко убития в \"Люлин\" Стефан Янев плаче в съда: Не съм го пребила до смърт!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%B7%D0%B0-%D1%87%D0%B5%D0%B7-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BE%D1%82%D1%81%D0%B8%D1%87%D0%B0-news749241.html", "text": "Депутатите се събират на последно заседание на извънредната комисия за сделката по продажбата за ЧЕЗ. Председателя Жельо Бойчев чете окончателния доклад, от който ще стане ясно има ли нарушения при продаждаба на електроразпределителното дружество на фирмата \"Инерком\" на Гинка Върбакова. Рамадан Аталай от ДПС заяви, че комисията по начало не е сформирана с тези идеи, които са полезни за обществото, изпълнителната власт и народното представителство. Темата е неудачна, да не кажа безсмислена, опитахме се да ви насочим да не излизате с грешни изводи. Благодаря ви, че не приехте нашите предложения, каза той. От една безсмислена комисия давате доклад със съдържание, което няма да има полза за никой, затова ще подпишем доклада с особено мнение, посочи още той. На последното заседание на Комисията за ЧЕЗ беше приет докладът с резултатите от дейността й . „За“ приемането на доклада гласуваха 9 народни представители, а двама гласуваха с „въздържал се“. На заседанието съгласие с доклада с особено мнение изразиха ПГ на ГЕРБ, БСП и ДПС. На 8 май трябваше да бъде последното заседание на Комисията, на което да се приеме докладът с резултатите от дейността й. Гласуването на доклада обаче беше отложено, за да се създаде работна група за нанасяне на корекции. Предстои докладът да бъде окончателно приет в пленарна зала. С доклада депутатите задължиха Министерски съвет за извърши задълбочен анализ на изпълнението на целите на правителството в приетата Стратегия за приватизация на електроразпределителните дружества в срок от 1 година. До края на годината Министерски съвет трябва да определи стратегическите обекти в сектор „Енергетика“. Отпадна предложението министърът на енергетиката да предложи пред парламента критерии, върху които КЕВР да упражнява контрол при прехвърляне на дялове от капитала на електроразпределителни дружества. С приемането на доклада БНБ трябва да предостави на Народното събрание кореспонденцията с другите банки по сделката. Сподели:", "date": "2018.05.10", "title": "ИЗВЪНРЕДНО В ПИК TV! Последно  заседание на парламентарната комисия за  ЧЕЗ! Депутатите отсичат има ли нарушения по сделката (ОБНОВЕНА)"}
{"url": "http://pik.bg/%D1%82%D0%B0%D0%BF%D0%B0-%D0%B0%D0%B2%D0%B0%D1%80%D0%B8%D1%80%D0%B0%D0%BB-%D1%82%D0%B8%D1%80-%D0%B7%D0%B0%D1%82%D0%B2%D0%BE%D1%80%D0%B8-%D0%BF%D1%80%D0%BE%D1%85%D0%BE%D0%B4%D0%B0-%D0%BD%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0%D1%82%D0%B0-news749186.html", "text": "Заради аварирал тир временно беше затворено движението през Прохода на Републиката, предава Би Ти Ви. Сигнал за катастрофата е подаден към 7:20 ч. тази сутрин, а движението беше пуснато малко преди 9 ч. При инцидента няма пострадали. Временно беше затруднено и движението по АМ „Хемус” при км 349 в посока Варна заради катастрофа, но след 8:40 ч. то беше пуснато във всички ленти на магистралата. Сподели:", "date": "2018.05.10", "title": "ТАПА! Аварирал тир затвори Прохода на Републиката"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BA%D0%B0%D1%86%D0%BD%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news749189.html", "text": "Министър-председателят на България кацна на летището в Кьолн. Днес премиерът ще присъства на церемонията по връчването на годишната Международна награда \"Карл Велики\". \"В германския град Аахен днес ще присъствам на церемонията по връчването на годишната Международна награда „Карл Велики“\", написа във Фейсбук Борисов. Сподели:", "date": "2018.05.10", "title": "ПЪРВО В ПИК! Премиерът Борисов кацна в Германия (СНИМКИ)"}
{"url": "http://pik.bg/%D0%BF%D0%BE%D1%81%D0%B5%D0%B3%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B7%D0%B0%D0%BC-%D0%BA%D0%BC%D0%B5%D1%82%D0%B0-%D0%BD%D0%B0-%D0%BB%D0%BE%D0%B2%D0%B5%D1%87-%D0%BF%D1%80%D0%B5%D0%B4-%D0%B4%D0%BE%D0%BC%D0%B0-%D0%BC%D1%83-%D0%B2%D0%BA%D0%B0%D1%80%D0%B0%D1%85%D0%B0-%D0%B3%D0%BE-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news749192.html", "text": "Зам.-кметът на Ловеч Цветан Георгиев е бил нападнат от неизвестни лица пред жилищния си блок, когато тръгвал на работа. В момента той е в ортопедичното отделение на болницата в Ловеч, предава БНР. Все още не се знае колко са били нападателите. Кметът на града Корнелия Маринова ще даде извънреден брифинг в 10 часа. Сподели:", "date": "2018.05.10", "title": "ПОСЕГАТЕЛСТВО! Нападнаха зам.-кмета на Ловеч пред дома му, вкараха го в болница"}
{"url": "http://pik.bg/%D0%B2%D0%B0%D0%BD%D1%8F-%D0%BA%D0%B0%D1%81%D1%82%D1%80%D0%B5%D0%B2%D0%B0-%D0%BD%D0%B5%D0%BA%D0%B0-%D0%B4%D0%B5%D1%86%D0%B0%D1%82%D0%B0-%D0%BF%D1%80%D0%B8%D0%B5%D0%BC%D0%B0%D1%82-%D0%BC%D0%B0%D0%BB%D0%BA%D0%B8%D1%82%D0%B5-%D0%BC%D0%B0%D1%82%D1%83%D1%80%D0%B8-%D0%BA%D0%B0%D1%82%D0%BE-%D1%81%D1%8A%D1%81%D1%82%D0%B5%D0%B7%D0%B0%D0%BD%D0%B8%D0%B5-news749158.html", "text": ". \" Кастрева допълни, че с изпитите ще се направи един външен мониторинг на системата, защото външната оценка е важен показател \"къде сме достигнали в индивидуален план за всяко дете\", както и като цяло за образователната система. Тя коментира, че оценката, която ще получат на \"малките матури\" четвъртокласниците не е текуща - учителят може да я вземе предвид при оформянето на успеха, но не се вписва като текуща оценка. \"Оценяването е в точки\", направи уточнение Кастрева. В 10 часа едновременно в цялата страна ще се проведе първият от поредицата Национално външно оценяване като изпит по български език и литература, обясни Ваня Кастрева, началник на Столичния инспекторат по образование по БНТ. \"Нека излишният стрес бъде много далеч от темата ни днес, защото това е едно състезание, нека децата да го приемат по този начин и техните родители също\", допълни още тя. Въпросът е да бъдат спокойни и концентрирани. Това е една тренировка за тях самите, защото концентрацията е важно умения, което трябва да имаш в живота изобщо\", посъветва учениците тя. Сподели:", "date": "2018.05.10", "title": "Ваня Кастрева: Нека децата приемат \"малките матури\" като състезание"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE-%D0%BC%D0%BD%D0%B5%D0%BD%D0%B8%D0%B5-%D1%81%D0%BB%D0%B0%D0%B2%D0%B8-%D0%BD%D0%B5%D1%81%D1%82%D0%BE%D1%80%D0%BE%D0%B2-%D1%81-%D0%BD%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D1%82%D1%8A%D1%80%D1%81%D1%8F%D1%82-%D0%B1%D0%BE%D1%8F%D0%BD-%D0%BF%D0%B5%D1%82%D1%80-news749170.html", "text": "Намирам се на около 100 км от Шиша Пангма. В района на Еверест бушуват ураганни ветрове, предполагам, че е такова времето и в района на Шиша Пангма. Това заяви пред Би Ти Ви алпинистът Слави Несторов във връзка с изчезването на Боян Петров. \"Единият вид хеликоптери могат да летят до 6000-6500 метра. Другият вид хеликоптери могат да летят над тази височина, но в целия район няма такива хеликоптери. Не мисля, че тези хеликоптери, които ще излетят, ще може да стигнат до върха, за да търсят Боян Петров\", обясни алпинистът. Информацията, която имам от Мингма Шерпа, който също ще се включи в издирването на Боян Петров, е че те ще се опитат да помогнат с каквото могат, защото Боян е използвал техните услуги в последните години\", добави Слави Несторов. \"Мингма е изкачвал два или три пъти Шиша Пангма. Боян е избрал туристическия маршрут, което означава, че той е между лагер 1, лагер 2, лагер 3 и върха\", коментира той. Опасявам се да не се е случил някакъв инцидент с Боян. Надявам се да е в лагер 2 и да чака да се оправи времето, за да слезе надолу\", каза още Слави Несторов. По думите му единствено е възможно Боян да се окопал или да е в някаква ледена пукнатина, ако не е в някой от лагерите. \"Сателитните снимки според мен няма да помогнат. Планината е черно и бяла. На Боян якето е тъмно синьо и мисля, че няма как да се различи това петно от сателитна снимка\", заключи алпинистът. Сподели:", "date": "2018.05.10", "title": "ЕКСПЕРТНО МНЕНИЕ! Слави Несторов с нови подробности за хеликоптерите, които търсят Боян Петров"}
{"url": "http://pik.bg/%D1%83%D0%BB%D0%B8%D1%87%D0%B5%D0%BD-%D0%B5%D0%BA%D1%88%D1%8A%D0%BD-%D1%88%D0%BE%D1%84%D1%8C%D0%BE%D1%80%D0%B8-%D1%81%D0%B5-%D0%BC%D0%BB%D0%B0%D1%82%D0%B8%D1%85%D0%B0-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D1%81%D0%B8%D1%87%D0%B0%D0%BD%D0%B5-%D0%B2%D0%B8%D0%B4%D0%B5%D0%BE-news749169.html", "text": "Екшън във Варна! Очевидец разпространи видео на поредна агресия на пътя. Този път инцидентът е станал в морската ни столица на 8 май. След продължително засичане от страна и на двамата шофьори се стига до юмручен бой. Освен че застрашават собствения си живот, те създават опасност и за останалите участници в движението. Сподели:", "date": "2018.05.10", "title": "УЛИЧЕН ЕКШЪН! Шофьори се млатиха заради засичане (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%B5%D0%BC-%D1%81%D0%BA%D0%B0%D1%80%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BD%D0%B0-%D1%81%D0%BE%D1%80%D0%BE%D1%81-%D0%BB%D0%B8-%D0%B5-%D0%B1%D0%BD%D1%82-%D0%B1%D0%B8%D1%82-%D0%BB%D0%B8-%D0%B5-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%BE%D1%82-%D0%B4%D0%B5%D0%BF%D1%83%D1%82%D0%B0%D1%82%D0%B8--news749154.html", "text": "Съветът за електронни медии изнася годишния си отчет пред депутатите за свършеното през периода. Ще каже ли новият шеф на медийните надзорници от миналата година София Владимирова защо в БНР и БНТ има журналисти, които обслужват тесни корпоративни интереси? Темата е изключително щекотлива, защото според последното изследване на \"Репортери без граници\", България е поставена на 111-то място в годишната им класация за свобода на словото. Срещу нея се обявиха редица политици, анализатори и журналисти. Евгени Будинов от ГЕРБ изчете доклада на парламентарната комисия, а след него започнаха и дебатите. Според Александър Симов от БСП, големите теми на българската медийна среда отсъстват напълно от отчета: \" \"БНТ се е превърнала в частна телевизия на Сорос. Там се качват и се назнават хора от неолибералите. Погледнете продукцията - телевизията в най-окаяното състояние. Тя е най-безпринципната в момента. Рубриките са закостенели. Целта е да се възвеличат онея от една демократична общност, да се плюе срещу Русия и национализма. Омразните новини на турски език продължават. СЕМ се е превърнал в палка, налага един наказания на тези или онези\", изказа се остро от трибуната Павел Шопов от \"Атака\". Шопов се оплака, че БНТ не са отразили коректно вчерашния 9 май - то е било тенденциозно, подменено и непълно, а накрая бил излъчен чуждестранен филм, вместо такъв за Деня на победата. \"Кой от вас вчера взе микрофона на журналист, кой го блъскаше? Вие ли ще ми говорите за свобода на медиите? Вие ще отидете на съд\", репликира го депутатката Миглена Александрова от \"Атака\". \"Аз бях там, видях всичко. Носих портрета на моя дядо\", защити съпартийката си Нона Йотова. \"Никой не е бит, никой не е ръган. Ако е бит да извади документ и да го съди. Аз получих криза – известно е, че съм диабетик\", ожали се след това червеният Славчо Велков. \"Вие там имате най-малко място, вие които легитимирахте един фашистки режим в Киев\", разпали се Шопов към колегата си Велков. И го посъветва да не се меси в работата на журналистите, когато задават въпроси. \"Нещо се наруши. Английското общество не беше доволно и Мърдок закри най-големия вестник в Англия. Смятам, че много отговорно трябва с българските медии, заедно ще трябва да си поправиме законите. Нямам нищо против г-н Кутев. Ако всички сме готови... аз жаби вече сам няма да ям. Нашият живот, нашите деца, нашата биография не струват ли нещо. Готов съм да се съберем комисията, хората са прекрасни и интелигентни\", заяви от трибуната Вежди Рашидов. \"Изцяло подкрепям този конскруктивен диалог. Искам да ви напомня, че преди 4 месеца внесохме законопроект, който дава възможност за осветляване собствеността на медиите, тяхното финансиране, смяната на собствеността. Дайте ход на законопроекта, подкрепете го. Това е механизмът, който ние като законодатели, можем да направим\", отговори на Рашидов депутатката от ДПС Велислава Кръстева. \"Четох законопроекта, искам да кажа, че той е смислен. Стои на трупче, чакаме удобния момент да влезе в дебат. Външните финансирания в една обществена медия са много опасни. Пари не се дават, защото сте ми симпатични. Трябва да спасим обществените медии от зависимост. Обществените медии може да са добре финансирани, може да са лошо финансирани. Именно затова казвам, че вие днес свалихте от трупчета един проблем. Аз не ходя по предавания, освен в няколко, където има смислени журналисти\", отвърна й Рашидов. \"В момента основният новинарски поток се оформя от електронните медии. Те не попадат под регулацията на СЕМ. Дали ще бъдат те под регулацията на СЕМ или друга законова форма, този въпрос стои пред нас. Електронните медии са основният генератор на фалшивите новини. Свободата на словото е много удобна дъвка и тя много удобно се разтяга\", заяви Диана Саватева от ГЕРБ. \"Факт е, че тази класация се прави на мнението на журналистите. Те прогресивно показват, че свободата на журналистите е в опасност. Този отчет е проформа, написан просто да покаже, че работим. Тази тема отсъства от техния отчет\", защити \"Репортери без граници\" червеното перо Александър Симов. \"СЕМ регулира, той не е репресивен орган\", отчете Рашидов. \"Свободата на словото се превърна във въже, което е в ръцете на самите медии. Не ми отваряйте устата - аз виждам всеки ден колеги, които ги е страх да не ги питат някакви въпроси\", обърна се към Симов бившият културен министър. Хора като Славчо Велков, Таско Ерменков нямат правото да говорят. Вчера те блъскаха журналист. Трябва да си подадат оставката. За далеч по-малко думи имаше оставки\", атакува към БСП депутатката от \"Атака\" Миглена Александрова. \"Ако вие и вашия колега Станилов сте истински русофили, другите мимикрират. Когато един посланик говори, а един журналист се бута там, прави провокация. И вие г-н председател сте виновен, вие сте от тази партия. Махнете мимикрията\", реагира остро Таско Ерменков. \"Аз ви призовавам да напуснете Народното събрание. Ваш външен министър - Кристиян Вигенин, легитимира фашистката хунта в Киев, която гореше и палеше живи хора\", продължи с атаката Алексадрова. \"Медията, за която вчера става дума, е медия на управляващите\", включи се в спора Антон Кутев. \"Вие не се правете на русофили. Аз говоря за Вигенин. Ние сме \"Атака\", той легитимира фашистката хунта\", не му остана длъжна Александрова. Проектът за решение първоначално беше гласуван с 82 гласа \"за\", 34 \"против\", а 45 се въздържаха. Заради закъснял депутат от БСП, решението беше прегласувано. При второто гласуване \"за\" бяха 85, \"против\" 38, а други 38 народни представители се въздъжаха. Пред нас стои отчетът на СЕМ, който от няколко седмици се опитвам да прочета в цялост. Не успявам, тъй като пред нас стои един абсолютно бюрократичен текст, в който няма дори един извод за нещо“, каза Симов. \" Сподели:", "date": "2018.05.10", "title": "ИЗВЪНРЕДНО В ПИК TV! СЕМ скара парламента! На Сорос ли е БНТ, бит ли е журналист от депутати от БСП и има ли свобода на словото у нас - споровете са жестоки - гледайте НА ЖИВО! (ОБНОВЕНА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B3%D0%BE%D1%80%D0%B5%D1%89%D0%B8-%D0%BD%D0%BE%D0%B2%D0%B8%D0%BD%D0%B8-%D0%BE%D1%82-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%B3%D0%B5%D1%80%D0%B1-%D0%BD%D0%B5-%D0%B3%D0%BE-%D0%BF%D0%BE%D0%B4%D0%BA%D1%80%D0%B5%D0%BF%D0%B8%D1%85%D0%B0-%D0%B7%D0%B0-%D0%BF%D1%83%D1%88%D0%B5-news749152.html", "text": "ГЕРБ удари рамо на Валери Симеонов за хазарта, но за пушенето в заведенията му отказа. Това са новините след срещата в парламента. Извън темата Симеонов коментира и \"скърцането\" при Патриотите. Вицепремиерът е на совалка в Народното събрание, за да търси подкрепа за законопроектите си за хазарта, тютюнопушенето, устройството на териториите, местните данъци и такси, вредата от шума в околната среда и др. Симеонов разговаря първо с народните представители от ГЕРБ. В 11.00 часа му предстои среща с депутатите от БСП, а след това - и от \"Воля\" на Веселин Марешки. До срещите се стигна, след като другият вицепремиер и министър на отбраната от Обединените патриоти Красимир Каракачанов разговаря с лидера на БСП Корнелия Нинова, която покани на бира още на 1 май. Симеонов заяви, че също ще се срещне с нея. Това разгневи третия партньор в коалицията на патриотите и шеф на парламентарната им група Волен Сидеров, който недоумява защо тези срещи се състоят без неговото съгласие и какви послания отправя \"преговорите\" на двамата вицепремиери към партньора им в управляващата коалиция ГЕРБ. В знак на протест той отказа да свика заседание на парламентарната група на патриотите във вторник, за да определят приоритетите си за тази седмица. Напрежението между тях все още тлее и не се е стигнало до изясняване на позициите и отношенията. \"Валери Симеонов ни представи Закона за хазарта, където ние казахме на г-н Симеонов, че ще получи нашата политическа подкрепа. Това се превръща в една епидемия за подрастващите\", коментира Цветанов. \"Що се отнася до Закона за тютюнопушенето, това няма как да бъде подкрепено от ГЕРБ, тъй като ние сме вносители на сегашния законопроект преди 6 години\", обясни той. \"Срещата беше поискана от вицепремиера Валери Симеонов и това е по ресор, който той оглавява. Съвсем нормално е той да иска среща с политическите партии в парламента\", каза още председателят на парламентарната група на ГЕРБ. \"Аз съм длъжен като вицепремиер да потърся подкрепа за тези законодателни промени от всички партии. Нямаме раздори в групата на Патриотите. Ако има някакви недоразумения, ние ще си ги решим помежду си, а не в медиите\", обяви Валери Симеонов. \"Нормално е да имаме някакви разминавания между нас и ГЕРБ, това е записано в програмата ни. Ние ще внесем промените в Закона за тютюнопушенето, защото смятаме, че трябва той да се обсъди в парламента. \"Не виждам пречки в Закона за вероизповеданията. Красимир Каракачанов може също да внесе своите поправки, може да приемем и двата варианта\", разкри Цветанов. \"Каруцата скърца, защото върви\", отсече от своя страна вицепремиерът Симеонов. \"Различията, които имаме в някои законопроекти, не могат да попречат на стабилността на кабинета. Това е записано в програмата ни за управление\", добави председателят на парламентарната група на ГЕРБ. Сподели:", "date": "2018.05.10", "title": "ПЪРВО В ПИК TV! Горещи новини от срещата на Валери Симеонов с ГЕРБ! Не го подкрепиха за пушенето (ОБНОВЕНА)"}
{"url": "http://pik.bg/%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%BD%D0%B8-%D1%85%D1%83%D0%BA%D0%BD%D0%B0%D1%85%D0%B0-%D0%BA%D1%8A%D0%BC-%D1%80%D0%B0%D0%B7%D0%BB%D0%BE%D0%B3-%D0%B7%D0%B0%D1%80%D0%B0%D0%B4%D0%B8-%D0%BF%D0%B0%D1%80%D0%B8-%D0%BE%D1%82-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-news749161.html", "text": "Безработни хукнаха към Разлог в търсене на препитание с пари от държавата. От средата на миналия октомври държавата плаща до 200 лв. за наем, такса за детска градина, ток и вода на безработните, които успеят да намерят препитание на повече от 50 км от дома си. От 20 октомври до края на март 39 души са се възползвали от тази възможност, показва справка на „Монитор” в Агенцията по заетостта (АЗ). \"Очакванията ни са, че през пролетно-летния сезон и при все по-засилващото се търсене на работна сила, от мярката ще се възползват все повече безработни лица”, обясниха от агенцията. 23 от намерилите работа на повече от 50 км от дома си или 60% от всички получили субсидията са се преместили в Разлог Според експерти планинският град се оказва притегателен, заради близостта си до Банско, където търсенето на кадри в сферата на туризма нараства с всяка изминала година. 13 от преместилите се в планинския град са идват от Варна, Нови пазар и Добрич. Най-вероятно това са хора с опит в хотелиерството, натрупан в черноморските курорти през летния сезон. За 5-те месеца, в които се прилага тази мярка, в „Слънчев бряг” са се преселили петима трудови мигранти, които всеки месец в продължение на година ще получават от държавата до 200 лв. за режийните си разходи. В София са се преместили само трима безработни – от Разлог, Гоце Делчев и Велико Търново. Старопрестолният град, както и Русе, Плевен, Враца, Мездра и Ботевград също са привлекли работна ръка срещу държавна субсидия. За да получат финансовата подкрепа трудовите мигранти вече трябва да са наети на трудов договор в населено място, което е на повече от 50 км от дома им. това означава, че варненците, които са се преселили в Разлог, могат да поискат въпросната субсидия в бюрото по труда в планинския град, само срещу договор и документи за направени разходи. Ако се окаже, че единствените му разходи са за квартира, ток, вода и интернет и възлизат на 180 лв., той ще получи точно тази сума. Ако обаче харчовете са 250 лв., държавата ще му осигури само 200 лв. Сподели:", "date": "2018.05.10", "title": "Безработни хукнаха към Разлог заради пари от държавата"}
{"url": "http://pik.bg/%D0%B1%D0%BB%D0%B0%D0%B3%D0%BE-%D0%B4%D0%B6%D0%B8%D0%B7%D1%8A%D1%81%D0%B0-%D1%81-%D0%BA%D1%83%D0%BB%D1%82%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%81%D0%BB%D0%B5%D0%B4-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BA%D1%83%D0%BF%D0%B0-%D0%BD%D0%B0-%D1%81%D0%BB%D0%B0%D0%B2%D0%B8%D1%8F-%D0%BB%D0%B5%D0%B2%D1%81%D0%BA%D0%B8-%D1%81%D0%B0-%D0%BD%D0%B8-%D0%B0%D0%B1%D0%BE%D0%BD%D0%B0%D1%82%D0%B8-news749199.html", "text": "Легендата на Славия Благой Георгиев сподели големия успех на „белите” с Купата на България за 2018 година. Юношата на „белите” сподели, че 22-годишното чакане на трофей си е струвало след такъв измъчен триумф и добави, че „Левски са ни абонати”. Припомняме, че за „сините” това е трети пореден загубен финал за Купата. В предишните два случая те отстъпиха срещу Берое и Черно море. Небезизвестен и случаят от 2013-а година, когато Левски изпусна шампионската титла на България в последния кръг, завършвайки фатално 1:1 у дома именно срещу Славия. „Тежък, тежък мач беше, но най-накрая да вземем и ние една купа. Браво на тези млади момчета. Бяха малко уплашени в началото, но, слава Богу, най-накрая възтържествувахме. Още един път браво на тези момчета, браво”, каза Благо Георгиев. „Чакане, чакане, ама си заслужаваше. Особено по такъв сладък начин. Левски са ни абонати, знаете”, завърши бившият национал. Сподели:", "date": "2018.05.10", "title": "Благо Джизъса с култов коментар след историческата купа на Славия: Левски са ни абонати!"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D1%86%D0%B5%D1%80%D0%B5%D0%BC%D0%BE%D0%BD%D0%B8%D1%8F-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BF%D0%BE-%D0%BF%D0%BE%D0%BA%D0%B0%D0%BD%D0%B0-%D0%BD%D0%B0-%D0%BC%D0%B0%D0%BA%D1%80%D0%BE%D0%BD-news749175.html", "text": "Бойко Борисов ще участва в церемонията по връчването на годишната Международна награда „Карл Велики\" в Аахен, Германия, съобщиха от правителствената информационна служба. Премиерът ще присъства на събитието по лична покана на носителя на престижния приз за тази година Еманюел Макрон. Президентът на Франция е отличен от Борда на директорите на Дружеството за международната награда „Карл Велики\" за визията му за нова Европа и за възстановяването на европейския проект. Отличието се връчва от 1950 г. на личности с принос към европейското обединение. Сподели:", "date": "2018.05.10", "title": "Борисов на церемония в Германия по покана на Макрон"}
{"url": "http://pik.bg/%D1%81%D1%80%D0%B5%D1%89%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%B2-%D1%81%D0%B8%D0%BD%D0%B3%D0%B0%D0%BF%D1%83%D1%80-news749119.html", "text": "Срещата между президента на САЩ Доналд Тръмп и лидера на Северна Корея Ким Чен Ун се планира да се проведе в Сингапур, съобщава CNN, позовавайки се на свои източници. „Представители на американската администрация са били инструктирани да придвижат плановете за провеждането на историческата среща между президента Доналд Тръмп и севернокорейския лидер Ким Чен Ун в Сингапур“, е заявил пред телевизионния канал източникът. Уточнява се, че окончателното решение за мястото на срещата ще бъде взето от Тръмп, който планира лично да обяви мястото до края на седмицата. По-рано американският президент отхвърли възможността срещата да бъде проведена в демилитаризираната зона на Корейския полуостров. Сподели:", "date": "2018.05.10", "title": "Срещата между Доналд Тръмп и Ким Чен Ун ще се проведе в Сингапур"}
{"url": "http://pik.bg/%D0%B2-%D1%80%D1%83%D1%81%D0%B8%D1%8F-%D1%81-%D0%B8%D0%B7%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B0%D1%89-%D0%BE%D1%82-%D0%B8%D1%80%D0%B0%D0%BD%D1%81%D0%BA%D0%B0%D1%82%D0%B0-%D1%81%D0%B4%D0%B5%D0%BB%D0%BA%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE%D0%BA%D0%B0%D0%B7%D0%B0-%D1%87%D0%B5-%D0%BD%D0%B5-%D0%B8%D1%81%D0%BA%D0%B0-%D0%BC%D0%B8%D1%80-news749128.html", "text": "Доналд Тръмп не иска мир. С това заглавие излиза електронно издание „Российская газета“, цитирано от „Фокус“. Според изданието, което се опира на западни медии, опити да разубедят Доналд Тръмп от разваляне на иранската сделка са направили не само „умерените съветници, но и държавният секретар Майк Помпео и съветникът по националната сигурност Джон Болтън, които се ползват със сериозна репутация. Те са се опитали да убедят президента, че тази стъпка ще увеличи напрежението между САЩ и света. Що се отнася до санкциите срещу Техеран, те ще бъдат въведени след не по-рано от три месеца, тъй като изискват съгласието на Конгреса, където ще срещне острата съпротива на демократите. Другите страни, участници в сделката с Иран, също критикуват Доналд Тръмп, като изразяват опасения, че неговото решение ще доведе до нова ескалация на напрежението в Близкия изток. Според експерти, новите санкции, които има намерение да наложи Тръмп, непременно ще ударят по европейските банки и корпорации, които са създали договорни отношения с ирански партньори. Става дума най-вече за авиоконцерна „Еърбъс“, който има многомилиардно споразумение с Ислямската република. Изданието пише, че Иран вероятно няма да тръгне към сключване на нова сделка, която сериозно би накърнила интересите му, а в случай на окончателно разваляне на споразумението, ще започне отново да обогатява уран и ще възобнови ядрената си програма. Сподели:", "date": "2018.05.10", "title": "В Русия: С излизането на САЩ от иранската сделка Доналд Тръмп показа, че не иска мир"}
{"url": "http://pik.bg/%D0%B2-%D1%81%D0%B0%D1%89-%D1%83%D0%B1%D0%B5%D0%B4%D0%B5%D0%BD%D0%B8-%D1%87%D0%B5-%D0%BA%D1%80%D0%B8%D0%BC-%D1%89%D0%B5-%D0%B1%D1%8A%D0%B4%D0%B5-%D0%B2%D1%8A%D1%80%D0%BD%D0%B0%D1%82-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-news749121.html", "text": "Специалният представител на САЩ по въпросите за Украйна Кърт Волкър заявява, че Крим ще бъде върнат на Украйна, съобщава Правда, цитирани от „Фокус“. Той изразява увереност, че Русия ще върне полуострова, така както е върнала независимостта на балтийските страни. „Страните от Балтика бяха окупирани в продължение на десетки години, но после всичко се променило“, заявява Волкър. В статията се представят резултатите от проведено в Крим преди две години широообхватно социологическо проучване, в което са били зададени множество въпроси, включително за националната идентичност на населението, от което се вижда, че жителите на полуострова се идентифицират преди всичко по регионален признак (като кримчани), повече отколкото като руснаци, което експертите обясняват с трансформацията на гражданската идентичност, но много малък процент се определят като украинци. Сподели:", "date": "2018.05.10", "title": "В САЩ убедени, че Крим ще бъде върнат на Украйна"}
{"url": "http://pik.bg/%D0%BD%D0%B0%D0%B4-90-%D0%BF%D1%80%D0%BE%D1%86%D0%B5%D0%BD%D1%82%D0%B0-%D0%BE%D1%82-%D0%B8%D1%80%D0%BB%D0%B0%D0%BD%D0%B4%D1%86%D0%B8%D1%82%D0%B5-%D0%B8%D1%81%D0%BA%D0%B0%D1%82-%D0%BE%D1%81%D1%82%D0%B0%D0%B2%D0%B0%D0%BD%D0%B5-%D0%B2-%D0%B5%D1%81-news749120.html", "text": "Подкрепата в Ирландия за оставане в ЕС е рекордно висока на фона на липсата на каквото и да е решение на проблема със северноирландската граница след Брекзит, показва ново проучване на общественото мнение, цитирано от БНР. 92 процента от ирландците сега подкрепят оставането в ЕС, показва анкета на агенция Red C, като само 7 на сто са в полза на „теоретично“ излизане от блока, а 1 процент няма мнение по въпроса. Резултатите от анкетата са лоша новина за британските привърженици на Брекзит, които се надяваха, че Ирландия ще последва Великобритания и по този начин ще се реши проблема с границата, който спъва преговорите за Брекзит. Дори напротив, досегашният опит с преговорите за Брекзит още повече засилва проевропейските настроения в Ирландия. Ирландците винаги са били големи привърженици на ЕС, макар че през 2013 година, на фона на строгите икономически мерки, подкрепата бе спаднала на 81 процента, но задаващият се Брекзит отново ги кара да смятат, че близките връзки с Брюксел са за предпочитане. Във възрастовата група от 18 до 24 години цели 97 процента са подкрепили оставането в организацията. Сподели:", "date": "2018.05.10", "title": "Над 90 процента от ирландците искат оставане в ЕС"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%88%D0%B5%D1%84%D1%8A%D1%82-%D0%BD%D0%B0-%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81%D1%8A%D1%81-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B4%D0%B5%D0%BB%D0%BE%D1%82%D0%BE-%D0%BA%D1%82%D0%B1-news749179.html", "text": "Практиката е, че се чете само заключителната част след промените в закона. Помолих адвокатите да е по този начин. 5000 страници е заключителната част. Вчерашният ден можеше всичко да е приключило. Днес можехме да започнем с разпитите на свидетелите. Това е защитна стретегия на защитата, нарочно бавят процеса. Законът им го позволява. Разпитите се бавят нарочно. Надяват се да се промени нещо. Това каза по Нова телевизия ръководителят на Специализираната прокуратура Иван Гешев за делото \"КТБ\". \"Това го няма в нито една европейска държава. Ако го обясните на някой колега в Европа, той няма да ви разбере\", оплака се Гешев. \"Цялата прокуратура ще чете, направили сме организация, ще стоим в залата докато прецени съдът. Целта на защитата е да превърне процеса в политически. Те ще твърдят пред сръбския съд, че това е политическо дело\", продължи по темата той. \"Има привлечен адвокат на г-н Цветан Василев като обвиняем в оказване на натиск. Има свидетелски показания как 210 000 лева да се дадат на г-н адвоката и да се профилактира свидетелят Бисер Лазов. Това е точният термин, който е казал г-н Цветан Василев. Тази пари са получени, има документи. Досега г-н Лазов не ми изглежда да е профилактиран\", разкри новото развитие от вчера на сюжета \"КТБ\" Гешев. Той не пропусна да коментира и вчерашния арест в Пловдив на двама служители на РЗОК, които бяха задържани с подкуп от 50 000 лв. Те също бяха държани часове наред на улицата, докато разследващите брояха пачките с парите пред тях: \"Така е реграментирана ситуацията законово и така трябва да се прави. До момента няма такива случаи – да са задържани хора с пари в колите. Случаите са изключителни – както по начина, по който са се случили и сумите, които са намерени. При нашия случай (ареста на Десислава Иванчева - б.ред.) ставаше въпрос за лице, което е от високите етажи на властта. В този случай нямам наблюдение, но поздравявам колегите за добрата работа. Коя прокуратура разследва е регламентирано в закона\". Сподели:", "date": "2018.05.10", "title": "ЕКСКЛУЗИВНО! Шефът на Спецпрокуратурата със скандални разкрития за делото \"КТБ\""}
{"url": "http://pik.bg/%D0%BA%D1%80%D0%B0%D0%B6%D0%B1%D0%B0-%D0%B2-%D1%85%D0%BE%D0%BB%D0%B8%D0%B2%D1%83%D0%B4-%D0%B8%D0%B7%D1%87%D0%B5%D0%B7%D0%BD%D0%B0-%D0%BA%D0%BE%D1%81%D1%82%D1%8E%D0%BC%D1%8A%D1%82-%D0%BD%D0%B0-%D0%B6%D0%B5%D0%BB%D0%B5%D0%B7%D0%BD%D0%B8%D1%8F-%D1%87%D0%BE%D0%B2%D0%B5%D0%BA-news749134.html", "text": "От склад с реквизити в Холивуд е изчезнал костюмът на Железния човек, който по време на снимки е бил носен от Робърт Дауни-джуниър, съобщава електронното издание CNET. Уточнява се, че стойността на костюма е около 320 000 долара. Към момента е неясно как костюмът е бил отмъкнат от склада. Предполага се, че кражбата е била извършена между февруари и април месец тази година. Костюмът на Железния човек е бил носен от Робърт Дауни-джуниър от първия филм за супергероя, който се появи по екраните през 2008 година. Впоследствие актьорът игра с него в още десет филма. Сподели:", "date": "2018.05.10", "title": "Кражба в Холивуд! Изчезна костюмът на Железния човек"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%81%D0%B0%D1%89-%D0%BE%D0%B1%D0%B5%D1%89%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BC%D1%83-%D0%B4%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%B1%D0%BE%D1%80%D0%B1%D0%B0%D1%82%D0%B0-%D1%81%D1%8A%D1%81-%D1%81%D1%8A%D1%8E%D0%B7%D0%BD%D0%B8%D1%86%D0%B8%D1%82%D0%B5-%D0%B7%D0%B0-%D0%B4%D0%B0-%D1%81%D0%B5-%D0%B3%D0%B0%D1%80-news749122.html", "text": "Американският министър на отбраната Джеймс Матис заяви, че САЩ ще продължат да работят със съюзниците си, за да гарантират, че Техеран няма да се сдобие с ядрено оръжие, предаде Ройтерс, цитирани от БГНЕС и БНР. Изказването на Матис идва ден след като президентът Доналд Тръмп обяви, че изтегля страната си от международното споразумение за Иран. Преди изслушване  в сенатската бюджетна комисия той каза, че не предвижда допълнително финансиране след решението на президента за ядрената сделка. \"Не смятам, че ще искам още долари. Ако Иран направи нещо, това е друг въпрос. Но не, не съм дошъл при вас със заявка за допълнително финансиране\", каза Матис. По отношение на Северна Корея министърът на отбраната каза, че има основание за известен оптимизъм относно преговорите с Пхенян, след като Северна Корея освободи трима американски затворници и те отпътуваха за родината си с държавния секретар на САЩ. Сподели:", "date": "2018.05.10", "title": "Военният министър на САЩ обеща страната му да продължи борбата със съюзниците, за да се гарантира, че Иран няма да има ядрено оръжие"}
{"url": "http://pik.bg/%D1%83%D0%B6%D0%B0%D1%81-%D0%B2%D1%8A%D0%B2-%D1%84%D0%BB%D0%BE%D1%80%D0%B8%D0%B4%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D0%B7%D0%B0%D0%B2%D0%BB%D0%B5%D1%87%D0%B5%D0%BD-%D0%BE%D1%82-%D0%B0%D0%BB%D0%B8%D0%B3%D0%B0%D1%82%D0%BE%D1%80-%D0%B2-%D0%B5%D0%B7%D0%B5%D1%80%D0%BE-news749125.html", "text": "Спасителните служби на щата Флорида издирват тийнейджър, който, според очевидци, е паднал в езеро, крещейки, че е бил хванат от алигатор, съобщава телевизионния канал WKMG-TV, позовавайки се на информация от местните власти. Представители на властите са реагирали на сигнал и са се събрали около предполагаемото място на нападението в окръг Ориндж, щата Флорида около 19:00 часа българско време снощи. По думите на представителя на окръга Джеф Уилямсън, местни жители чули от страна на езерото викове и видели как момче потъва във водата, като веднага сигнализирали. „Чух вик „Той ме хвана!“ и много крясъци“, разказва местен жител. Властите не изключват момчето да е било завлечено под водата от алигатор, но към момента това не може да бъде потвърдено. По-рано местни жители са съобщили, че са виждали в езерото алигатор с дължина около 1,8 метра. През лятото на 2016 година алигатор завлече във водата двегодишно дете недалеко от курортния хотел Disney's Grand Floridian Resort & Spa, разположен на територията на парк във Флорида. Инцидентът стана отново на територията на окръг Ориндж. Бащата на детето направи опит да го спаси, но не успя. Водолази откриха тялото на детето на дълбочина от около два метра. След инцидента от компания Disney построиха около езерото голяма каменна стена. Сподели:", "date": "2018.05.10", "title": "Ужас! Във Флорида издирват тийнейджър, завлечен от алигатор в езеро"}
{"url": "http://pik.bg/%D0%BE%D1%81%D0%B2%D0%BE%D0%B1%D0%BE%D0%B4%D0%B5%D0%BD%D0%B8%D1%82%D0%B5-%D0%BE%D1%82-%D0%BA%D0%BD%D0%B4%D1%80-%D1%82%D1%80%D0%B8%D0%BC%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0%D1%85%D0%B0-%D0%B2-%D0%B0%D0%BB%D1%8F%D1%81%D0%BA%D0%B0-news749126.html", "text": "Тримата американски граждани, които бяха освободени от КНДР след посещението в азиатската страна на държавния секретар на САЩ Майк Помпео, са пристигнали в Аляска, съобщава Ройтерс. „Искаме специално да благодарим на правителството на САЩ, президента Доналд Тръмп, държавният секретар Помпео и другите хора в САЩ за това, че ни върнаха у дома. Благодарни сме на Бог, на нашите семейства и приятели, които са се молили за нашето завръщане. Бог да благослови Америка, най-великата страна на света“, се казва в официално изявление на тримата пленници. По-рано Централната телеграфна агенция на Корея обяви, че властите в КНДР са освободили тримата американски пленници заради личната молба на президента на САЩ Доналд Тръмп. Сподели:", "date": "2018.05.10", "title": "Освободените от КНДР трима американци пристигнаха в Аляска"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8%D1%82%D0%B5-%D1%80%D0%B0%D0%BA%D0%B5%D1%82%D0%B8-%D1%81%D0%B0-%D0%BF%D0%BE%D1%80%D0%B0%D0%B7%D0%B8%D0%BB%D0%B8-%D0%B2%D0%BE%D0%B5%D0%BD%D0%BD%D0%B8-%D0%BE%D0%B1%D0%B5%D0%BA%D1%82%D0%B8-%D0%B2-%D1%81%D0%B8%D1%80%D0%B8%D1%8F-news749141.html", "text": "Израелските ракети са поразили няколко военни обекта и склад за боеприпаси в Сирия, съобщава Сирийската национална агенция SANA, като се позовава на свои военни източници. „Израелските ракети са поразили няколко военни обекти и склад за боеприпаси“, се посочва в съобщението. По-рано от пресслужбата на армията на Израел съобщиха, че ирански сили, разположени в Сирия, са изстреляли 20 ракети по позиции на израелската армия на Голанските възвишения. Сподели:", "date": "2018.05.10", "title": "Израелските ракети са поразили военни обекти в Сирия"}
{"url": "http://pik.bg/%D0%B0%D0%BD%D0%B0%D0%BB%D0%B8%D1%82%D0%B8%D1%86%D0%B8-%D0%BF%D1%80%D0%B5%D0%BF%D0%BE%D1%80%D1%8A%D1%87%D0%B2%D0%B0%D1%82-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%BE%D0%B2%D0%B8-%D1%8F%D0%B4%D1%80%D0%B5%D0%BD%D0%B8-%D0%BC%D0%BE%D1%89%D0%BD%D0%BE%D1%81%D1%82%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%81%D1%82%D1%80%D0%B0%D0%BD%D0%B8%D1%82%D0%B5-%D0%BE%D1%82-%D1%8E%D0%B3%D0%BE%D0%B8%D0%B7%D1%82-news749132.html", "text": "Ако не построят нови централи, след 2030 година България и останалите страни от Югоизточна Европа ще трябва да внасят ток, а това ще доведе и до скок на цените на електроенергията както за бита, така и за бизнеса. Това са изводите от доклада на базирания в Лондон \"Аналитичен институт\" по темите на ядрената енергетика, съобщава БНР Разработката ще бъде представена и обсъдена на кръгла маса в столицата. Преминаването към използване на по-чиста енергия, което е подкрепено от международни документи, ще се отрази на енергийните пазари в Югоизточна Европа. Регионът е особено уязвим, тъй като страните ще трябва да се откажат от въглищните си централи, които произвеждат значителни количества от необходимата им електроенергия. Това, според доклада, заедно с нуждата от значителни инвестиции в нисковъглеродни мощности и растящите цени на емисиите, може да предизвика енергиен дефицит и поскъпване на тока след около десетина години. Този недостиг от своя страна може да забави и затрудни икономическото и социалното развитие и това да се превърне в основен проблем в региона. Същевременно възобновяемите източници, въпреки развитието на технологиите, все още не могат да предоставят сигурна базова енергия. Позовавайки се на това, авторите на доклада препоръчват да се инвестира в изграждането на нови ядрени мощности в Югоизточна Европа. Теза, която ще бъде дискутирана на днешната кръгла маса. Сподели:", "date": "2018.05.10", "title": "Аналитици препоръчват изграждането на нови ядрени мощности в България и страните от Югоизточна Европа"}
{"url": "http://pik.bg/%D0%BD%D0%B0-%D1%80%D1%8A%D0%B1%D0%B0-%D0%BD%D0%B0-%D0%BD%D0%BE%D0%B2%D0%B0-%D0%B2%D0%BE%D0%B9%D0%BD%D0%B0-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8-%D0%B1%D0%BE%D0%B9%D0%BD%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D0%BD%D0%B0%D0%BD%D0%B5%D1%81%D0%BE%D1%85%D0%B0-%D1%80%D0%B0%D0%BA%D0%B5%D1%82%D0%BD%D0%B8-%D1%83%D0%B4%D0%B0%D1%80%D0%B8-%D0%BF%D0%BE-%D1%81%D0%B8%D1%80%D0%B8%D1%8F-news749140.html", "text": "Силни експлозии бяха чути рано тази сутрин над Дамаск, в чието въздушно пространство масирано прелитат самолети, предаде кореспондент на Франс Прес в сирийската столица, цитиран от БНР. Сирийската агенция САНА съобщи, че израелски ракети са били прихванати и свалени от  противовъздушната отбрана. „Ройтерс“ съобщи, че израелски бойни самолети са нанесли на два пъти тази нощ ракетни удари по територията на Сирия. Ракети са изстреляни от окупираните палестински територии срещу мишени в град Баас. Сподели:", "date": "2018.05.10", "title": "НА РЪБА НА НОВА ВОЙНА! Израелски бойни самолети нанесоха ракетни удари по Сирия"}
{"url": "http://pik.bg/%D1%81%D1%82%D0%B0%D1%80%D1%82%D0%B8%D1%80%D0%B0%D1%82-%D0%BC%D0%B0%D1%82%D1%83%D1%80%D0%B8%D1%82%D0%B5-%D0%B7%D0%B0-%D1%87%D0%B5%D1%82%D0%B2%D1%8A%D1%80%D1%82%D0%BE%D0%BA%D0%BB%D0%B0%D1%81%D0%BD%D0%B8%D1%86%D0%B8%D1%82%D0%B5-news749130.html", "text": "С изпит по български език и литература ще започне Националното външно оценяване на четвъртокласниците, съобщава БНР. Учениците ще бъдат оценявани върху диктовка, както и ще отговарят на 11 въпроса върху друг текст. Изпитът ще продължи един учебен час, а за децата със специални потребности - 2 часа. Следващата седмица ще се проведат изпитите по Математика, Човекът и обществото и Човекът и природата. Оценките ще се пишат като текущи. Промяна във формата и в учебното съдържание в сравнение с минали години няма. С резултатите от математиката може да се кандидатства в някои от т.нар. математически гимназии с прием след 4 клас. Сподели:", "date": "2018.05.10", "title": "Стартират матурите за четвъртокласниците"}
{"url": "http://pik.bg/%D1%81%D0%B5%D0%BD%D0%B0%D1%82%D0%BE%D1%80-%D0%B4%D0%B6%D0%BE%D0%BD-%D0%BC%D0%B0%D0%BA%D0%BA%D0%B5%D0%B9%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%BE%D1%82%D1%85%D0%B2%D1%8A%D1%80%D0%BB%D1%8F%D0%BD%D0%B5-%D0%BD%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0%D1%82%D0%B0-%D0%BD%D0%B0-%D0%B4%D0%B6%D0%B8%D0%BD%D0%B0-%D1%85%D0%B0%D1%81%D0%BF%D1%8A%D0%BB-%D0%B7%D0%B0-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-news749133.html", "text": "Сенатор Джон Маккейн направи официално изявление, в което призовава Сенатът на САЩ да отхвърли кандидатурата на Джина Хаспъл за директор на ЦРУ, съобщава Известия. „Уверен съм, че Джина Хаспъл е истински патриот, който обича страната си и съм уверен, че тя е посветила кариерата си на защитата на САЩ. Но Ролята на Хаспъл в мъчения е плашеща. Отказът й да признае мъченията като аморални я правят негодна за ролята на директор на ЦРУ. Заради това вярвам, че Сенатът е длъжен да не приема кандидатурата на Хаспъл“, се посочва в изявлението на Маккейн. Сенаторът подчертава, че американските правоохранителни органи са длъжни да осигуряват безопасността на страната със способи, които отговарят на етичните ценности в САЩ. По-рано Хаспъл заяви по време на изслушването си пред Конгреса на САЩ, че няма да възобновява мъченията, ако бъде назначена за директор на ЦРУ. Сподели:", "date": "2018.05.10", "title": "Сенатор Джон Маккейн призова за отхвърляне на кандидатурата на Джина Хаспъл за директор на ЦРУ"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%89%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D1%81%D1%8A%D0%BE%D0%B1%D1%80%D0%B0%D0%B7%D0%B8-%D1%81-%D0%B2%D0%BE%D1%82%D0%B0-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B7%D0%B0-%D0%B5%D0%B4%D0%B8%D0%BD%D0%BD%D0%B8%D1%8F-%D0%B5%D0%B2%D1%80%D0%BE%D0%BF-news749135.html", "text": "Премиерът на Великобритания Тереза Мей е принудена да се съобрази с вота на депутатите за Единния европейски пазар след неочаквано поражение в Камарата на лордовете, съобщава The Guardian, цитирани от „Фокус“. Стратегията на британския премиер и на лидера на лейбъристите Джереми Корбин претърпя пълен провал, уточнява  изданието. Несъгласните с партийната позиция лейбъристи дават възможност на депутатите от Камарата на общините, след като 83 лейбъристи гласуваха противоположно на решението на партийното ръководство. Поправките трябва да бъдат гласувани от Долната камара другата седмица. Според гласувалите Европейското икономическо пространство осигурява сделки в областта на услуги като търговия, туризъм, транспорт, комуникации, финансови услуги и въздушното пространство, които общо биха донесли приход от 14 милиарда паунда. „Митническият съюз ще облагодетелства само нашите съседи без Европейското икономическо пространство ще навреди на нашия експорт“, казва Лорд Алли От Министерството по напускане на Европейския съюз казват: “ Референдумът беше вот, който настоява да поемем контрола над нашите граници, закони и пари. Членството в Европейското икономическо пространство означава, че ще трябва да прилагаме европейското законодателство изцяло, без да имаме право да участваме във формулирането му и това ще означава да продължи свободното движение. Трябва да имаме всичко това предвид при взимане на решението“. Сподели:", "date": "2018.05.10", "title": "Премиерът на Великобритания ще трябва да се съобрази с вота на депутатите за Единния европейски пазар"}
{"url": "http://pik.bg/%D1%81%D1%83%D0%BF%D0%B5%D1%80%D0%B3%D0%B5%D1%80%D0%BE%D0%B9-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D1%80%D0%BE%D0%BD%D0%B0%D0%BB%D0%B4%D0%BE-%D1%81%D1%82%D0%B0%D0%B2%D0%B0-%D0%BF%D0%B5%D1%80%D1%81%D0%BE%D0%BD%D0%B0%D0%B6-%D0%B2-%D0%B0%D0%BD%D0%B8%D0%BC%D0%B0%D1%86%D0%B8%D0%BE%D0%BD%D0%B5%D0%BD-%D1%84%D0%B8%D0%BB%D0%BC-news749131.html", "text": "Суперзвездата на Реал (Мадрид) и националния отбор по футбол на Португалия Кристиано Роналдо става персонаж в анимационен филм за супергерои, съобщава електронното издание Deadline. Анимацията ще носи името Striker Force 7. Създатели на филма са самия Роналдо и Шарад Девараджан. Футболистът коментира, че винаги е бил голям фен на историите за супергерои. „Смятам, че анимационните персонажи и супергероите имат силата да обединяват култури и хора така, както това прави футболът. Заради това и се радвам, че имам шанса да сближа тези страсти – футболът и супергероите – с помощта на този проект и да го споделя с феновете ми“, цитира изданието Роналдо. Очаква се персонажите от филма да бъдат герои не само на анимацията, но и на серия от комикси и на електронни игри. Сподели:", "date": "2018.05.10", "title": "Супергерой! Кристиано Роналдо става персонаж в анимационен филм"}
{"url": "http://pik.bg/%D1%81%D1%82%D1%83%D0%B4%D0%B5%D0%BD%D1%82%D0%B8-%D0%BE%D1%82-%D1%86%D1%8F%D0%BB-%D1%81%D0%B2%D1%8F%D1%82-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D1%82-%D0%BF%D1%80%D0%BE%D0%B5%D0%BA%D1%82%D0%B8-%D0%B7%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8-%D0%BE%D0%B1%D0%B5%D0%BA%D1%82%D0%B8-%D1%80%D0%B0%D0%B7%D0%BF%D0%BE%D0%BB%D0%BE%D0%B6%D0%B5%D0%BD%D0%B8-%D0%B2%D1%8A%D1%80%D1%85%D1%83-%D0%B2%D0%B8%D1%80%D1%82%D1%83%D0%B0%D0%BB%D0%BD%D0%B0-%D0%BB-news749136.html", "text": "Студенти от 15 международни университета представят днес в столицата модели и симулации на космически обекти, разположени върху виртуална лунна повърхност, съобщава БНР. На заключителната част на проекта, воден от НАСА, отделните отбори ще демонстрират разполагането на моделите върху обратната страна на Луната, която е скрита от погледа на Земята. В два дни близо 100 студента разработваха космически модели и симулации върху виртуална повърхност, предоставена безвъзмездно от НАСА. Разработките им се свързват и взаимодействат помежду си с помощта на дигитална платформа. Целта на симулациите е да оптимизират разходите и да намалят рисковете за хората и оборудването, отбелязва Николай Томов от Българската асоциация по моделиране и симулации. \"В момента за  всяка една мисия, която виждате, за изстрелване на сателит или кораб до Марс, до Луната, както и за изследване дори и отвъд Слънчевата система - предварително, години наред се правят симулации\", разясни той. Тази година България е единствената страна от Източна Европа, която участва в проекта. Българските студентите създадоха лунен порт, обясни Светослав Георгиев от Висшето военноморско училище във Варна. \"Този порт трябва да е основно от биосфера, навигационна кула и площадка за кацане. Втората единица е специално разработен за самата симулация космолет\", добави Георгиев. Демонстрациите на космическите симулуции може да се видят в столичния хотел \"Шипка\". Сподели:", "date": "2018.05.10", "title": "Студенти от цял свят представят проекти за космически обекти, разположени върху виртуална лунна повърхност"}
{"url": "http://pik.bg/%D0%BF%D0%BE%D0%B4%D0%B2%D0%BE%D0%B4%D0%B5%D0%BD-%D1%81%D0%B2%D1%8F%D1%82-%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%B4%D0%B5%D1%81%D0%B5%D1%82%D0%BA%D0%B8-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%B8-%D0%BC%D0%BE%D1%80%D1%81%D0%BA%D0%B8-%D0%B2%D0%B8%D0%B4%D0%BE%D0%B2%D0%B5-%D0%BE%D0%BA%D0%BE%D0%BB%D0%BE-%D0%B1%D0%B5%D1%80%D0%BC%D1%83%D0%B4%D1%81%D0%BA%D0%B8%D1%82%D0%B5-%D0%BE%D1%81%D1%82%D1%80%D0%BE%D0%B2%D0%B8-news749129.html", "text": "Учени, които изследват зона на 300 метра под океанската повърхност около Бермудите, откриха десетки неизвестни досега морски видове, съобщи Дейли Мейл, цитирани от БНР. Сред тях са миниатюрни ракообразни, водорасли, корал като черна бодлива тел с височина 2 метра, змиорки, жълти раци отшелници, малки риби. Екипът е открил и огромна гора от водорасли на върха на подводна планина, която се намира на 24 километра от брега. \"Зоната на здрача\", както я нарекоха зоолозите, беше идентифицирана през март. Те предполагат, че непознатите видове в нея могат да се окажат стотици. Ръководители на мисията, организирана от организацията за изследване на океаните \"Нектон\", са морски биолози от Оксфордския университет. В нея са участвали над 80 учени от 12 института за морски изследвания. \"Знаейки, че водите около Бермудските острови са сравнително добре изследвани, определено не очаквахме толкова много и разнообразни нови видове\", не крие изненадата си от откритието проф.Алекс Роджърс от екипа. Сподели:", "date": "2018.05.10", "title": "Подводен свят! Учени откриха десетки неизвестни морски видове около Бермудските острови"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B0%D1%80%D0%BC%D0%B5%D0%BD%D0%B8%D1%8F-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B5-%D1%81-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B2-%D1%81%D0%BE%D1%87%D0%B8-news749118.html", "text": "Новоизбраният премиер на Армения Никол Пашинян ще се срещне с руския президент Владимир Путин идната седмица, съобщава Франс Прес, цитирани от БНР. Двамата са разговаряли по телефона по-рано  и са се договорили да работят за засилване на двустранните отношения. Пашинян ще вземе участие в срещата на лидерите на Евразийския икономически съюз, която ще се състои на 14 май в Сочи. Преди броени дни той бе начело на масовите протести, които доведоха до края на 10-годишното управление на Серж Саркисян. Сред първите стъпки на Пашинян като премиер беше да посети Степанакерт - главния град на отцепилата се от Азербайджан област Нагорни Карабах. Оттам той поиска възобновяване на диалога с Баку и прекратяване на замразения конфликт, който продължава вече четвърт век. Сподели:", "date": "2018.05.10", "title": "Премиерът на Армения ще се срещне с Владимир Путин в Сочи"}
{"url": "http://pik.bg/%D0%BF%D1%80%D0%B8%D0%B7%D0%BE%D0%B2%D0%B0%D1%85%D0%B0-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B4%D0%B0-%D1%83%D0%B4%D1%8A%D0%BB%D0%B6%D0%B8-%D0%BF%D1%80%D0%B5%D1%85%D0%BE%D0%B4%D0%BD%D0%B8%D1%8F-%D0%BF%D0%B5%D1%80%D0%B8%D0%BE%D0%B4-%D0%B7%D0%B0-%D0%B4%D0%B0-%D1%80%D0%B5%D1%88%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B0-%D1%81-%D0%BC%D0%B8%D1%82-news749138.html", "text": "Призоваха Тереза Мей да удължи преходния период за да реши проблема с митническия съюз, съобщи Daily Express, цитирани от „Фокус“. Политически фигури, включително министърът на околната среда Майкъл Гоув и бившият началник на кабинета на премиера Ник Тимъти, призоваха  Тереза Мей да се откаже от предпочитаното от нея „митническо партньорство“ за сметка на митническо споразумение, което максимално да улесни споразумението за митниците. Според тях е добре да се удължи преходния период, за да се постигне приемливо споразумение, което сегашните срокове не позволяват. „Решението се намира във внимателно и подробно развиване на нова система на митническо сътрудничество, която се основава на възможностите на новите технологиите – така нареченото „максимално улеснение“, коментира ситуацията бившият образователен министър Ник Боулс. Сподели:", "date": "2018.05.10", "title": "Призоваха премиерът на Великобритания да удължи преходния период за да реши проблема с митническия съюз"}
{"url": "http://pik.bg/%D0%B4%D0%B5%D1%81%D0%BD%D0%B8%D1%82%D0%B5-%D0%B2-%D0%B8%D1%82%D0%B0%D0%BB%D0%B8%D1%8F-%D1%81-%D0%BF%D0%BE%D1%81%D0%BB%D0%B5%D0%B4%D0%B5%D0%BD-%D0%BE%D0%BF%D0%B8%D1%82-%D0%B7%D0%B0-%D1%81%D1%8A%D1%81%D1%82%D0%B0%D0%B2%D1%8F%D0%BD%D0%B5-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%BE-%D1%81-%E2%80%9E%D0%BF%D0%B5%D1%82-%D0%B7%D0%B2%D0%B5%D0%B7%D0%B4%D0%B8%E2%80%9C-news749124.html", "text": "Десницата в Италия прави последен опит да състави правителство заедно с популистите от „Пет звезди“, съобщава Франс Прес, цитирани от „Фокус“. Лидерът на дясната Лига Матео Салвини заяви, че „ние имаме още работа по датите, по преговорния екип и въобще има още работа…или ще стигнем до споразумение или ще се обърнем отново към избирателите“. Младият председател на „Пет звезди“ Луиджи ди Майо кочентира, че „ще седнем на масата и ще започнем разговори по проблемите на страната. След това ще говорим за конкретни имена“. След три кръга на консултации досега Италия върви към служебно правителство, назначено от президента и нови избори. Сподели:", "date": "2018.05.10", "title": "Десните в Италия с последен опит за съставяне на правителство съвместно с  „Пет звезди“"}
{"url": "http://pik.bg/%D0%BA%D0%B5%D0%BA%D1%81%D1%87%D0%B5%D1%82%D0%B0-%D1%81%D1%8A%D1%81-%D1%81%D0%B8%D1%80%D0%B5%D0%BD%D0%B5-news237713.html", "text": "Необходими продукти Вижте начина на приготвяне 1 чаена чаша брашно 1 яйце 1 чаена чаша настъргани сирена - фета, кашкавал, пармезан или бяло ¼ чаена чаша масло ½ чаена чаша кисело мляко ½ пакетче бакпулвер ¼ чаена лъжица сода ½ чаена лъжица босилек ¼ чаена лъжица сол Сподели:", "date": "2018.05.10", "title": "Кексчета със сирене"}
{"url": "http://pik.bg/%D0%BE%D1%82-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%BE%D0%B1%D1%8F%D0%B2%D0%B8%D1%85%D0%B0-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D0%B4%D0%B0-%D0%B7%D0%B0%D0%BF%D0%B0%D0%B7%D1%8F%D1%82-%D1%81%D1%82%D0%B0%D0%B1%D0%B8%D0%BB%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%BF%D0%B5%D1%82%D1%80%D0%BE%D0%BB%D0%BD%D0%B8%D1%8F-%D0%BF%D0%B0%D0%B7%D0%B0%D1%80-news749103.html", "text": "Саудитска Арабия е готова да компенсира петролния дефицит, ако санкциите ограничат иранския петролен износ. Това заяви министърът на енергетиката на кралството Хале ал Фалех в своя акаунт в социалната мрежа „Туитър“, цитиран от TACC и „Фокус“. „След излизането на САЩ от иранската ядрена сделка искам да потвърдя нашето намерение да запазим стабилността на петролния пазар за благото на потребители и производители. Саудитска Арабия ще сътрудничи плътно с ключовите производители на петрол от ОПЕК и извън него, за да задоволят недостига на предлагане на световните пазари“, написа Хале ал Фалех Министърът обещава в близките дни да проведе консултации с най-крупните производители и потребители на петрол, отбелязвайки, че се намира в постоянна връзка по този въпрос с колегите си от Русия и САЩ. Сподели:", "date": "2018.05.10", "title": "От Саудитска Арабия обявиха готовност да запазят стабилността на петролния пазар"}
{"url": "http://pik.bg/%D0%BF%D1%8A%D0%BB%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%B5%D0%B2%D1%82%D0%B8%D0%BC-%D0%BC%D0%B8%D0%BB%D0%BE%D1%88%D0%B5%D0%B2-%D1%81%D0%B8-%D0%BF%D1%80%D0%B8%D1%81%D0%B0%D0%B4%D0%B8-%D0%BA%D0%BE%D1%81%D0%B0-%D0%B2%D0%B8%D0%B6%D1%82%D0%B5-%D0%B3%D0%BE-%D0%BA%D0%B0%D0%BA-%D1%81%D0%B5-%D0%BF%D0%BE%D0%B4%D0%BC%D0%BB%D0%B0%D0%B4%D0%B8-%D1%81-10-%D0%B3%D0%BE%D0%B4%D0%B8%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news748961.html", "text": "Продуцентът на \"Откраднат живот\" Евтим Милошев е чисто нов и неузнаваем! Възпитаникът на Строителния техникум в София си е присадил коса, видя ПИК в сайта на Владо Карамазов. Актьорът, който е сред верните другари на Милошев, му посвети статия в блога си, в която разказа за дългото им познанство. Запаленият по фотографията Карамазов неволно издаде промяната във визията на продуцента, като му направи няколко снимки, с които да илюстрира писанията си. \"С прошарена прическа Милошев изглежда свежарка, подмлади се с поне 10 години\", коментират на снимачната площадка на \"Откраднат живот\", която до броени дни ще бъде разпусната. Както ПИК вече писа, остава да бъдат заснети само още две серии от петия сезон на хитовия докторски сериал. Сподели:", "date": "2018.05.10", "title": "ПЪЛНА ПРОМЯНА! Евтим Милошев си присади коса! Вижте го как се подмлади с 10 години (СНИМКИ)"}
{"url": "http://pik.bg/%D0%BE%D1%82-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%B7%D0%B0-%D1%83%D0%B4%D0%B0%D1%80%D0%B8%D1%82%D0%B5-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D0%BF%D0%BE-%D1%81%D0%B8%D1%80%D0%B8%D1%8F-%D0%B2-%D0%BF%D1%80%D0%B0%D0%B2%D0%BE%D1%82%D0%BE-%D1%81%D0%B0-%D1%81%D0%B8-%D0%B4%D0%B0-%D1%81%D0%B5-%D0%B7%D0%B0%D1%89%D0%B8%D1%82%D1%8F%D1%82-news749137.html", "text": "Прессекретарят на Белия дом на Съединените щати Сара Сандърс заяви пред Fox News, че Израел има пълното право да защитава територията си, помолена за коментар на ударите на Израел по Сирия. По-рано бе обявено, че Иран са нанесли ракетни удари от Сирия по позиции на израелската армия на Голанските възвишения. Израелските военни съобщиха, че част от ракетите са били прихванати от противовъздушната отбрана, а други са попаднали в различни цели. Бе съобщено, че в отговор на атаката, израелската армия е нанесла удари. „Атаката на Иран срещу Израел за пореден път показва, че на иранския режим не трябва да се има доверие. Израел има пълното право да защитава своя суверенитет. Подкрепяме ги във всички действия,  които са били предприети за самозащита“, заявява Сандърс. Тя подчертава, че нападението на Иран срещу Израел доказва, че президентът Доналд Тръмп е взел правилно решение за излизането на САЩ от иранската ядрена сделка. Сподели:", "date": "2018.05.10", "title": "От Белия дом  за ударите на Израел по Сирия: В правото са си да се защитят"}
{"url": "http://pik.bg/%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%BD%D0%BE%D0%B2%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D0%B8%D1%80%D0%B0%D0%BD-news749105.html", "text": "Президентът на САЩ Доналд Тръмп е готов да наложи нови санкции срещу Иран в рамките на седмица, съобщава Ройтерс, позовавайки се на прессекретаря на Белия дом Сара Сандърс. „На 100 процента сме ангажирани с това, Иран да няма ядрено оръжие“, заяви Сандърс. Тя отбеляза, че САЩ ще просдължат политиката си на оказване на максимален натиск над Иран, като са готови да наложат „огромни санкции“. „Подготвяме се за налагането на допълнителни санкции, които може да бъдат обявени още в рамките на седмица“, заяви Сандърс. Сподели:", "date": "2018.05.10", "title": "В Белия дом подготвят нови санкции срещу Иран"}
{"url": "http://pik.bg/%D0%B4%D0%B5%D1%81%D0%B5%D1%82-%D0%BA%D0%B8%D1%82%D0%B0%D0%B9%D1%81%D0%BA%D0%B8-%D1%82%D1%83%D1%80%D0%B8%D1%81%D1%82%D0%B8-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BF%D1%8A%D1%82%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2-%D0%BA%D0%B0%D0%B9%D1%80%D0%BE-news749106.html", "text": "Десет китайски туристи са пострадали при пътен инцидент в Кайро, съобщава ТАСС, като се позовава на електронното издание „Ал-Яум ас-Сабиа“. Според информацията, автобус с граждани на Китай,  който се е насочвал към Александрия, е аварирал излизайки от Международното летище в Кайро. Всички пострадали са били приети в най-близката болница със средна степен на наранявания. Туристите са с натъртвания, синини и леки счупвания. Някои от пострадали са претърпели и оперативна намеса. По предварителни данни, причината за инцидента е превишена скорост от страна на шофьора на автобуса. Той е изгубил контрол върху превозното средство и се е врязал в светофар. Сподели:", "date": "2018.05.10", "title": "Десет китайски туристи са пострадали при пътен инцидент в Кайро"}
{"url": "http://pik.bg/%D1%82%D1%80%D0%B5%D0%B2%D0%BE%D0%B6%D0%BD%D0%BE-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D1%82%D1%80%D0%B8-%D0%BC%D0%B5%D1%81%D0%B5%D1%86%D0%B0-54-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%BA%D0%B8-%D1%81%D0%B0-%D0%BD%D0%B0%D0%BF%D1%80%D0%B0%D0%B2%D0%B8%D0%BB%D0%B8-%D0%B0%D0%B1%D0%BE%D1%80%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-news749101.html", "text": "54 тийнейджърки от област Пловдив са направили аборт през първите три месеца на годината, показва справка в Националния център по обществено здраве и анализи, цитиран от Трафикнюз. Три от бременните деца са били под 15 години. При едно от тях решението за премахването на плода е доброволно, докато при другите две момичета се е получил спонтанен аборт. Другите 51 случая на прекъсната бременност е при момичета на възраст между 15 и 19 години. През първите три месеца на 2018 г. направените аборти в Пловдивска област са общо 727. От тях 336 са спонтанни аборти, а 375 - по желание на жената. Според експертите обаче прекъснатите бременности по избор на пациентката са много повече. Някои медицински центрове у нас правят аборти, без да ги регистрират, а други ги въвеждат по различен показател. Причината е, че ако е по желание, прекъсването на бременността се заплаща от пациентката. Ето защо има жени, които сами взимат това решение, но не влизат в графата “по желание“, а намират лекар, който да впише аборта по медицински причини Сподели:", "date": "2018.05.10", "title": "Тревожно! За последните три месеца 54 тийнейджърки са направили аборт в Пловдивско"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB-%D0%BE%D0%B1%D1%8F%D0%B2%D0%B8-%D0%B7%D0%B0-%D0%BE%D0%B1%D1%81%D1%82%D1%80%D0%B5%D0%BB-%D0%BD%D0%B0-%D0%B3%D0%BE%D0%BB%D0%B0%D0%BD%D1%81%D0%BA%D0%B8%D1%82%D0%B5-%D0%B2%D1%8A%D0%B7%D0%B2%D0%B8%D1%88%D0%B5%D0%BD%D0%B8%D1%8F-%D0%BE%D1%82-%D1%81%D1%82%D1%80%D0%B0%D0%BD%D0%B0-%D0%BD%D0%B0-%D1%81%D0%B8%D1%80%D0%B8%D1%8F-news749114.html", "text": "Иранските сили в Сирия са изстреляли 20 ракети по контролираната от Израел част от Голанските възвишения, съобщава РИА Новости, като се позовава на информация на радио „Галей Цахал“, което цитира представители на Армията на Израел. Съобщава се, че няма поражения. Сподели:", "date": "2018.05.10", "title": "Израел обяви за обстрел на Голанските възвишения от страна на Сирия"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-%D0%B1%D0%BB%D0%BE%D0%BA%D0%B8%D1%80%D0%B0-%D0%B8%D0%B7%D0%B1%D0%BE%D1%80%D0%B0-%D0%BD%D0%B0-%D0%BA%D0%B0%D1%80%D0%BB%D0%B5%D1%81-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D0%B7%D0%B0-%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%B5%D0%BD-%D0%BB%D0%B8%D0%B4%D0%B5%D1%80-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD-news749100.html", "text": "Испанското правителство успешно блокира втория опит за избирането на Карлес Пучдемон, който се намира в изгнание в Германия, за регионален лидер от каталунския парламент в негово отсъствие, съобщи Франс Прес, цитирани от „Фокус“ Испанското правителство атакува пред Конституционния съд приетият наскоро закон от парламента на Каталуния, който разрешаваше регионалния лидер да бъде избран без да присъства в залата по време на гласуването. Съдът обяви своето решение късно вчера, което гласи, че „приема възраженията на правителството“ и суспендира действието на закона. Привържениците на Пучдемон в парламента все пак заявяват, че ако не успеят с неговата кандидатура, ще назначат друг лидер, с което да сложат край на директното управление наложено от Мадрид след непризнатия от испанската държава референдум за независимостта на Каталуния. Сподели:", "date": "2018.05.10", "title": "Правителството на Испания блокира избора на Карлес Пучдемон за регионален лидер на Каталуния"}
{"url": "http://pik.bg/23-%D0%BC%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%BF%D1%80%D0%B5%D0%B4%D0%B8-%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%84%D0%B8%D0%BD%D0%B0%D0%BB%D0%B0-%D0%B7%D0%B0-%D0%BA%D1%83%D0%BF%D0%B0%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news749109.html", "text": "23-ма футболни фенове са задържани преди и по време на финалния мач от турнира за Купата на България по футбол между отборите на Славия и Левски, съобщава пресцентърът на МВР, цитирани от \"Фокус\". Двубоят се изигра на стадион „Васил Левски“. 21 във видимо нетрезво състояние не бяха допуснати до стадиона. В резултат на създадената от СДВР организация за охрана на обществения ред в столицата, не са регистрирани напрежение и инциденти по време на днешната футболна среща между отборите на ПФК „Славия“ и ПФК „Левски“ за финала от Турнира „Купа България“. Столичната полиция е предприела стриктни мерки за обезпечаване на реда и сигурността на гражданите. Преди началото на мача на територията на столицата са бил задържани 11 лица. Един от тях с наркотици и 10 – без документи за самоличност. Посетителите на срещата бяха проверявани щателно на изградените в района на стадиона контролно-пропускателни пунктове, в резултат на което са задържани 12 души: четирима за притежание на наркотици, трима с ножове, двама с маски, двама с пиротехнически изделия и един за неизпълнение на полицейско разпореждане. Един от задържаните, във видимо нетрезво състояние, се е държал грубо и агресивно и е буйствал в помещението за задържани лица. Сподели:", "date": "2018.05.10", "title": "23-ма задържани преди и по време на финала за Купата на България"}
{"url": "http://pik.bg/%D0%BA%D0%BE%D1%89%D1%83%D0%BD%D1%81%D1%82%D0%B2%D0%BE-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-%D0%BE%D1%82-%D0%B3%D1%80%D0%BE%D0%B1%D0%BE%D0%B2%D0%B5%D1%82%D0%B5-%D0%BC%D0%B0%D1%81%D0%BE%D0%B2%D0%BE-%D0%B8%D0%B7%D1%87%D0%B5%D0%B7%D0%B2%D0%B0%D1%82-%D1%86%D0%B2%D0%B5%D1%82%D1%8F%D1%82%D0%B0-%D0%BA%D0%BE%D0%B9-%D0%BF%D0%BE%D1%81%D1%8F%D0%B3%D0%B0-news748867.html", "text": "През пролетта срамните и долнопробни кражби разцъфтяват с пълна сила. Те са свързани с разсади от чужди дворове, а някои от извършителите дори не се свенят да посегнат и върху цветята, посадени върху гробни места. Жителка на Царево решила да си сее двора с готовия вече разсад, но учудването й било огромно, когато погледнала мястото, където държи сандъчетата си с готовите за сеене растения, и едното го нямало, пише \"Странджанюз.ком\". Първоначално помислила, че нейна приятелка, на която била обещала да даде разсад, е дошла и си го е взела. Попитала я, но отговорът бил отрицателен. С това обаче неприятните изненади за жената не спрели. Като се поогледала по-внимателно и на други места в двора, тя установила, че освен с цяло сандъче разсад за домати, се е простила и с много стръкове скъп сорт краставици. Съдът, в който били, бил обърнат, а повечето растения в него - измъкнати и липсвали. \"Просто нямам думи! Това доживяхме! Да ти отмъкнат разсада от двора“, коментира възмутена жената. В момента пазарът на разсад процъфтява. Продава се навсякъде по улици и пазарчета. Повечето от хората обаче, които сеят домати, краставици и чушки са си го произвели сами - от семена. Част от тях-доста скъпи. Масово се крадат и цветя - от алеите и градинките. Сега обаче стана ясно, че освен цветя от обществените места, може да се отмъкне и разсад от чуждия двор готов за сеене и напълно безплатен. Зловещо изглеждат случаите, при които бургазлии откриват цели дупки от измъкнати цветя с корените от гробовете на техни близки в Бургас. \"Посадихме красиви розички, а само след седмица видяхме как са измъкнати, без на извършителя да му пука, че тези цветя с памет на починал човек. Как не ги е срам и не ги е страх?“, питат хората. В крайна сметка се оказва, че през пролетта разцъфтяват не само красивите цветя, но и срамните долнопробни кражби. Сподели:", "date": "2018.05.10", "title": "Кощунство в Бургаско: От гробовете масово изчезват цветята, кой посяга?"}
{"url": "http://pik.bg/%D0%B8%D0%BC%D0%B5%D1%82%D0%BE-%D0%BD%D0%B0-%D0%B1%D1%80%D0%B8%D0%B6%D0%B8%D1%82-%D0%BC%D0%B0%D0%BA%D1%80%D0%BE%D0%BD-%D0%B7%D0%B0%D0%B1%D1%8A%D1%80%D0%BA%D0%B0%D0%BD%D0%BE-%D0%B2-%D0%B8%D0%B7%D0%BC%D0%B0%D0%BC%D0%B0-%D1%81-%D0%BA%D0%BE%D0%B7%D0%BC%D0%B5%D1%82%D0%B8%D0%BA%D0%B0-news749030.html", "text": "Името на Брижит Макрон беше замесено в измама с козметика. Производител на крем против бръчки успя да заблуди французите, че 65-годишната първа дама на Франция редовно използва техния продукт и дори е станала негово лице, предаде Нова тв. Истината е, че Брижит няма нищо общо с крема, пише френското издание „Local”. Това обаче не е попречило много французойки да се заблудят и да го закупят с надеждата, че той ще подейства и на тях толкова благотворно, колкото на нея. Онлайн измамата започнала с новини за крема във фалшиви уебсайтове. Статиите разказвали за „успеха на козметичната компания на първата дама” и за факта, че „кремът, който тя използва, ще промени грижата за кожата завинаги”. Към новините, разбира се, имало и реклами на фирмата-производител. Според тях сред клиентките им са и Мишел Обама и Карла Бруни. В началото изглеждало, че пробата на козметичното чудо ще струва 4 евро, но впоследствие се оказвало, че цената е 88 евро. След като научила за измамата, Брижит задействала адвокатите си, които изискали свалянето на фалшивите реклами и статии. Това не е първият път, когато името на първата дама се използва за нечисти цели. През март тя подаде оплакване в съда, след като измамници разпратиха мейли от нейно име, с което изискват услуги за хора, които уж са близки до нея. Например, безплатно взимане от летището в Мароко за мъж, който твърдял, че е братовчед й. Или най-добрата маса в луксозен парижки ресторант. Скамът бил разпространяван от имейл адреса cabinet@presidence.fr, с претенцията, че е изпратен от нейния офис. Всъщност, официалният електронен адрес на френското президентство е Elysee.fr. Разследването продължава. Сподели:", "date": "2018.05.10", "title": "Името на Брижит Макрон забъркано в измама с козметика"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%8F%D1%82-%D1%80%D0%BE%D0%BC%D0%B0%D0%BD-%D0%BF%D0%BE%D0%BB%D0%B0%D0%BD%D1%81%D0%BA%D0%B8-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D1%81%D1%80%D0%B5%D1%89%D1%83-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE%D1%82%D0%BE-%D0%BD%D0%B0%D1%81%D0%B8%D0%BB%D0%B8%D0%B5-%E2%80%9E%D0%B0%D0%B7-%D1%81%D1%8A%D1%89%D0%BE%E2%80%9C-%D0%B5-%D0%B8%D1%81%D1%82%D0%B5%D1%80%D0%B8%D1%8F-news749036.html", "text": "Световноизвестният режисьор Роман Полански определи движението #Аз също, хвърлящо светлина върху сексуалното насилие от страна на могъщите в Холивуд , като \" колективна истерия \" и \" тотално лицемерие \", предаде Асошиейтед прес. Полански направи своя коментар в интервю пред \"Нюзуик Полша\", дадено броени дни преди той да бъде изключен от редовете на американската киноакадемия, след като бе неин член в продължение на почти половин век. Режисьорът беше изваден от състава ѝ във връзка със секс скандал с малолетна, за който Полански се призна за виновен през 1977 година. Носителят на Оскар изтъкна пред изданието, че в наши дни всеки бърза да се подпише под инициативата #Аз също предимно от страх да не изостане от другите, съобщава БТА. За Полански „ разразилата се истерия “ прилича на публичното оплакване на починалите севернокорейски лидери, което е толкова показно, че те кара да се смееш на глас. Сподели:", "date": "2018.05.10", "title": "Скандалният Роман Полански: Движението срещу сексуалното насилие „Аз също“ е истерия"}
{"url": "http://pik.bg/%D0%BE%D1%82-%D0%B0%D1%80%D0%BC%D0%B8%D1%8F%D1%82%D0%B0-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D0%BE%D0%B1%D1%8F%D0%B2%D0%B8%D1%85%D0%B0-%D0%B7%D0%B0-%D0%B7%D0%B0%D0%B4%D0%B5%D0%B9%D1%81%D1%82%D0%B2%D0%B0%D0%BD%D0%B8-%D1%81%D0%B8%D1%80%D0%B5%D0%BD%D0%B8-%D0%B7%D0%B0-%D0%B2%D1%8A%D0%B7%D0%B4%D1%83%D1%88%D0%BD%D0%B0-%D1%82%D1%80%D0%B5%D0%B2%D0%BE%D0%B3%D0%B0-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81%D1%8A%D1%81-%D1%81%D0%B8-news749110.html", "text": "От пресслужбата на армията на Израел съобщиха, че сирени за въздушна тревога са се задействали на контролираната от армията страната част от Голанските възвишения, недалеко от границата със Сирия, съобщава RT. „Няколко сирени прозвучаха в района на Голанските възвишения. Обстоятелстава се изясняват“, се посочва в съобщението. Сподели:", "date": "2018.05.10", "title": "От армията на Израел обявиха за задействани сирени за въздушна тревога на границата със Сирия"}
{"url": "http://pik.bg/%D0%BA%D1%83%D0%BB%D1%82%D0%BE%D0%B2%D0%B8%D1%8F%D1%82-%D1%80%D0%B5%D0%B6%D0%B8%D1%81%D1%8C%D0%BE%D1%80-%D1%82%D0%B5%D1%80%D0%B8-%D0%B3%D0%B8%D0%BB%D0%B8%D1%8A%D0%BC-%D0%B5-%D0%BF%D0%BE%D0%BB%D1%83%D1%87%D0%B8%D0%BB-%D0%B8%D0%BD%D1%84%D0%B0%D1%80%D0%BA%D1%82-news749090.html", "text": "Култовият режисьор Тери Гилиъм бе хоспитализиран, след като получи микроинфаркт на прага на откриването на престижния фестивал в Кан, съобщи \"Монитор\". Звездата от комедийната формация \"Монти Пайтън\" се озова в болница същата вечер, в която се състоя делото за новата му кинорожба \"Човекът, който уби Дон Кихот\". Съдебният иск е внесен от португалския режисьор Пауло Бранко. Той потърси правата си, след като по думите му, е работил редом до Гилиъм по заглавието, но приносът му така и не е оповестен. \"Работата на всеки един продуцент по този филм трябва да бъде уважена\", категоричен е той. Скандалът предизвика и Amazon да се изтеглят като разпространители за САЩ на заглавието. Гилиъм работи по лентата почти две десетилетия, а в главните роли на Дон Кихот и Санчо Панса влизат съответно Джонатан Прайс и Адам Драйвър. \"Човекът, който уби Дон Кихот\" все пак ще закрие филмовия фест в Кан на 19 май, след като днес следобед стана ясно решението на съда, което е в полза на Гилиъм. Сподели:", "date": "2018.05.10", "title": "Култовият режисьор Тери Гилиъм е получил инфаркт"}
{"url": "http://pik.bg/%D0%B8%D1%80%D0%B0%D0%BD-%D0%B5-%D1%81%D1%8A%D1%81%D1%82%D0%B0%D0%B2%D0%B8%D0%BB-%D0%BF%D0%BB%D0%B0%D0%BD-%D0%BA%D0%B0%D0%BA-%D0%B4%D0%B0-%D1%81%D0%B5-%D1%81%D0%BF%D1%80%D0%B0%D0%B2%D0%B8-%D1%81-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE%D1%82%D0%BE-%D0%BE%D1%82%D1%82%D0%B5%D0%B3%D0%BB%D1%8F%D0%BD%D0%B5-%D0%BE%D1%82-%D1%8F%D0%B4%D1%80%D0%B5%D0%BD%D0%B8%D1%8F-%D0%BF%D0%B0%D0%BA%D1%82-news749092.html", "text": "Иран е съставил план как да се справи с американското оттегляне от ядрената сделка, заяви днес правителствен говорител, цитиран от агенция ИРНА, предаде Ройтерс. \"Организацията за управление и планиране на Иран начерта план, който е пропорционален на условията на излизането на Америка от ядрената сделка\", каза говорителят Мохамад Бакер Нобахт. Той не даде никакви подробности в какво се състои този план. По думите му иранското правителство е отпуснало средства за справяне с различни сценарии, свързани с ядреното споразумение. Нобахт добави, че решението на американския президент Доналд Тръмп ще накара международната общност да изгуби доверието си в САЩ. l Сподели:", "date": "2018.05.10", "title": "Иран е съставил план как да се справи с американското оттегляне от ядрения пакт"}
{"url": "http://pik.bg/13-%D0%B0%D1%82%D0%B0-%D1%8E%D0%B2%D0%B5%D0%BD%D1%82%D1%83%D1%81-%D1%81%D0%BF%D0%B5%D1%87%D0%B5%D0%BB%D0%B8-%D0%BA%D1%83%D0%BF%D0%B0%D1%82%D0%B0-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-news749107.html", "text": "Отборът на Ювентус спечели турнира за Купата на Италия по футбол за 13-и път. В мача за трофея отборът от Торино победи на стадион „Олимпико“ в Рим Милан с 4:0. Всички попадения в двубоя паднаха през второто полувреме. Мехди Бенатия в 56-ата минута, Дъглас Коста в 61-ата, отново Бенатиа в 64-ата и автогол на Никола Калинич в 76-ата минута оформиха крайното 4:0 за Ювентус. Сподели:", "date": "2018.05.10", "title": "13-ата! Ювентус спечели Купата на Италия"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B8%D0%B7%D1%80%D0%B0%D0%B5%D0%BB-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D1%80%D0%B0%D0%BA%D0%B5%D1%82%D0%BD%D0%B8%D1%8F-%D0%BE%D0%B1%D1%81%D1%82%D1%80%D0%B5%D0%BB-%D0%BE%D1%82-%D1%81%D0%B8%D1%80%D0%B8%D1%8F-news749123.html", "text": "Израелските военни обявиха, че са отговорили на ракетния обстрел срещу техни военни позиции от територията на Сирия, съобщава РИА Новости. Подробности към момента не се съобщават. По-рано бе съобщено, че от територията на Сирия са били изстреляни 20 ракети, като зад обстрела стоят иранските сили „Ал-Кудис“, разположени в Сирия. „Отговаряме на обстрела, но към момента повече подробности не мога да дам“, заявява на брифинг за чуждестранните журналисти един от ръководителите на армейската пресслужба Йонатан Конрикус. Той добавя, че няма данни за загубите от страна на израелските военни. Част от ракетите, по думите на офицера, са били прихванати от израелските батареи на ПВО, разположени на Голанските възвишения. Сподели:", "date": "2018.05.10", "title": "От последните минути! Израел отговори на ракетния обстрел от Сирия"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%B8%D0%B7%D1%80%D0%BE%D0%B4-%D0%BF%D1%80%D0%B5%D0%B1%D0%B8-%D0%B4%D0%BE-%D1%81%D0%BC%D1%8A%D1%80%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%B2%D0%B5%D1%82%D0%B5%D1%80%D0%B0%D0%BD-%D0%BE%D1%82-%D0%B2%D1%82%D0%BE%D1%80%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-%D0%B2-%D1%83%D0%BA%D1%80%D0%B0%D0%B9%D0%BD%D0%B0-%D0%B7%D0%B0-%D0%B4%D0%B0--news749048.html", "text": "В Украйна бе убит 93-годишен ветеран заради медалите му. Трагедията станала в навечерието на 73-та годишнина от Втората световна война. Това съобщава украинският юрист Михаил Шнайдер. \"Докато Гройсман (настоящият премиер на Украйна, б.пр.) си правеше пиар върху \"Милиард за ветераните\", а политиците раздаваха на старците пакети с храна и карамфили..., в село Волное, Одеска област, бе убит последният ветеран от Втората световна война\", написа юристът. По думите му, на 8 май 33-годишен мъж пребил до смърт пенсионера, за да му открадне двете сака, върху които били ордените му и да ги продаде. \"Това не се побира в човешкия ум! Къде е пределът на жестокостта и нормалното мислене?! Това е нашата страшна и извратена действителност\", добавя Шнайдер. Потребители на социалната мрежа пишат, че убиецът заслужава да бъде съден от народен съд. Сподели:", "date": "2018.05.10", "title": "БРУТАЛНО! Изрод преби до смърт последния ветеран от Втората световна война в Украйна, за да продаде медалите му "}
{"url": "http://pik.bg/%D0%BF%D1%80%D0%BE%D1%82%D0%B8%D0%B2%D0%BE%D0%B2%D1%8A%D0%B7%D0%B4%D1%83%D1%88%D0%BD%D0%B0%D1%82%D0%B0-%D0%BE%D1%82%D0%B1%D1%80%D0%B0%D0%BD%D0%B0-%D0%BD%D0%B0-%D1%81%D0%B8%D1%80%D0%B8%D1%8F-%D0%B5-%D0%BE%D1%82%D1%80%D0%B0%D0%B7%D0%B8%D0%BB%D0%B0-%D1%80%D0%B0%D0%BA%D0%B5%D1%82%D0%BD%D0%B0-%D0%B0%D1%82%D0%B0%D0%BA%D0%B0-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-news749127.html", "text": "Противовъздушната отбрана на Сирия е отразила  ракетна атака на израелските военни, съобщава държавната агенция SANA, позовавайки се на военни източници. По-рано бе съобщено, че Иран е нанесъл ракетни удари по позиции на Израел. Израелските военни съобщиха, че част от ракетите са били прихванати, но други са попаднали в различни цели. Бе съобщено, че от страна на Израел е бил нанесен ответен удар, за който не се дават подробности. По информация на вестник Haaretz, от страна на иранските сили „Ал-Кудс“ са били изстреляни по посока на Израел около 20 ракети. Сподели:", "date": "2018.05.10", "title": "Противовъздушната отбрана на Сирия е отразила ракетна атака на Израел"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D1%81%D0%BA%D0%BE%D1%87%D0%B8-%D0%BD%D0%B0-%D1%81%D0%B0%D1%89-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%B8%D0%B7%D0%BB%D0%B8%D0%B7%D0%B0%D0%BD%D0%B5-%D0%BE%D1%82-%D1%8F%D0%B4%D1%80%D0%B5%D0%BD%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-news749108.html", "text": "Президентът на Турция Реджеп Ердоган разкритикува решението на САЩ за излизане от ядрената сделка с Иран, отбелязвайки, че в тази ситуация най-големият губещ ще се окаже Вашингтон, съобщава Анадолската агенция, цитирана от ТАСС. „Губещата страна ще бъде САЩ, отказваща да спазва договореностите“, заяви турският лидер. Ердоган добави, че излизане от международни договорености „по собствено желание“ е недопустимо. Пред телевизионния канал CNN Ердоган изрази опасения, че в резултат на излизането на САЩ от сделката с Иран, в Близкия Изток е възможно да се стигне до нови кризисни ситуации. „Имаме опасения, че ще се стигне до нови кризи в региона. Не са ни нужни нови клизи“, заяви Ердоган, подчертавайки, че действията на САЩ създават заплаха за световната икономика. „Съединените щати биха могли да получат определени изгоди от излизането от споразумението или ръст на цената на нефта, но много страни, които са потънали в бедност, ще пострадат още по-силно и повече“, каза още Ердоган. Сподели:", "date": "2018.05.10", "title": "Президентът на Турция скочи на САЩ заради решението за излизане от ядреното споразумение"}
{"url": "http://pik.bg/%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-%D1%81-%D0%BF%D0%BE%D1%80%D0%B5%D0%B4%D0%BD%D0%B0-%D0%B8%D0%B7%D0%B4%D1%8A%D0%BD%D0%BA%D0%B0-%D0%B2-%D0%BB%D0%B0-%D0%BB%D0%B8%D0%B3%D0%B0-news749116.html", "text": "Севиля победи като домакин Реал (Мадрид) с 3:2 в мач от футболното първенство на Испания. С голове на Висам Бен Йедер в 26-ата минута и на Мигел Лаюн в 45-ата минута Севиля поведе с 2:0. В 58-ата минута капитанът на Реал Серхио Рамос пропусна дузпа. В 84-ата минута той си вкара автогол, с което направи резултата 3:0 за Севиля. Борха Майорал в 87-ата минута и Серхио Рамос от дузпа в 90-ата минута оформиха крайното 3:2 за Севиля. В друг мач шампионът Барселона се разправи у дома с Виляреал, побеждавайки с 5:1. Два гола за победителите вкара Османи Дембеле. По един добавиха Филипе Коутиньо, Паулиньо и Лионел Меси. За Виляреал точен бе Никола Сансоне. Два кръга преди края на сезона Реал (Мадрид) е на трета позиция в класирането, като изостава с три точки от втория Атлетико (Мадрид) и с 18 точки от Барселона. Сподели:", "date": "2018.05.10", "title": "Реал (Мадрид) с поредна издънка в Ла Лига"}
{"url": "http://pik.bg/%D0%B0%D1%81%D1%82%D1%80%D0%BE%D0%BD%D0%BE%D0%BC%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%B0%D1%81%D1%82%D0%B5%D1%80%D0%BE%D0%B8%D0%B4-%D0%BA%D0%BE%D0%B9%D1%82%D0%BE-%D0%B5-%D0%BE%D1%82%D0%BB%D0%BE%D0%BC%D0%BA%D0%B0-%D0%BE%D1%82-%D0%BF%D1%8A%D1%80%D0%B2%D0%B8%D1%87%D0%BD%D0%B0%D1%82%D0%B0-%D1%81%D0%BB%D1%8A%D0%BD%D1%87%D0%B5%D0%B2%D0%B0-%D1%81%D0%B8%D1%81%D1%82%D0%B5%D0%BC%D0%B0-news749139.html", "text": "Астрономи обявиха, че са открили астероид с диаметър 300 км, предаде Франс Прес, цитирани от БНР. Те поясниха, че става въпрос за отдалечила се на милиарди километри от месторождението си отломка от първичната Слънчева система. Обектът е открит в Кайперовия пояс, на около 4 милиарда километра от Земята. \"Обектът е особено тъмен и достатъчно необичаен, за да предизвика интереса ни\", коментира Том Секъл от Европейската южна обсерватория. След прецизни изследвания с телескопа  VLT в Чили, астрономите установили, че астероидът съдържа голямо количество въглерод. Подобен състав е възможен единствено ако той е бил формиран във вътрешната част на Слънчевата система, която включва Меркурий, Венера, Земята, Марс и астероидния пояс. \"Фактът, че в момента астероидът се движи в студени и външни зони на Слънчевата система, навежда на мисълта, че раждаща се планета го е изхвърлила в настоящата му орбита\", отбеляза Том Секъл. Резултатите от изследването са публикувани в Astrophysical Journal Letters. Сподели:", "date": "2018.05.10", "title": "Астрономи откриха астероид, който е отломка от първичната Слънчева система"}
{"url": "http://pik.bg/%D0%B4%D1%8A%D0%B6%D0%B4-%D0%B8-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%86%D0%B8-%D0%BF%D1%80%D0%BE%D0%B3%D0%BE%D0%BD%D0%B2%D0%B0%D1%82-%D1%81%D0%BB%D1%8A%D0%BD%D1%86%D0%B5%D1%82%D0%BE-%D0%BD%D0%B0%D1%85%D0%BB%D1%83%D0%B2%D0%B0-%D1%85%D0%BB%D0%B0%D0%B4%D0%B5%D0%BD-%D0%B2%D1%8A%D0%B7%D0%B4%D1%83%D1%85-%D0%B7%D0%B0%D0%B4%D0%B0%D0%B2%D0%B0%D1%82-%D1%81%D0%B5-%D0%B1%D1%83%D1%80%D0%B8-%D0%B8-%D0%B3%D1%80%D0%B0%D0%B4%D1%83%D1%88%D0%BA%D0%B8-news749055.html", "text": "Днес около и след обяд, на много места ще се развива купеста и купесто-дъждовна облачност. Ще има краткотрайни валежи, като в югозападната половина от страната те ще са интензивни и придружени с гръмотевични бури. Ще има условия за градушки. Вятърът ще е умерен от север-североизток и с него ще нахлува хладен въздух. Минималните температури ще са от 10° до 15°, а максималните ще са между 17° и 22°. Това съобщи Боряна Маркова, дежурен синоптик в Националния институт по метеорология и хидрология (НИМХ) към Българската академия на науките (БАН). По Черноморието ще е облачно с превалявания от дъжд. Около и след обяд по южното крайбрежие ще има краткотрайни валежи с гръмотевици. Ще духа слаб до умерен вятър от север-североизток. Максималните температури на въздуха ще са 17-19°. Температурата на морската вода е 18-19°. Вълнението на морето ще е 1-2 бала. В планините облачността ще е значителна, след обяд в масивите от Югозападна България - купесто-дъждовна и ще има краткотрайни, на места интензивни валежи, придружени с гръмотевични бури. Ще духа умерен, временно силен северен вятър. Максималната температура на височина 1200 метра ще е около 11°, на 2000 – около 7°. Атмосферното налягане остава по-ниско от средното за май, но през деня ще се повишава. В петък все още на много места, главно в Южна и Източна България, ще има превалявания. Облачността ще бъде предимно значителна, но ще има и временни краткотрайни разкъсвания до слънчево. Ще духа слаб до умерен север-североизточен вятър. Минималните температури ще са между 9° и 14°, дневните – между 19° и 24°. През почивните дни в Централна и Източна България вероятността за валежи значително ще намалее, докато в Западна България след обяд отново ще има условия за краткотрайни, но интензивни превалявания. Вятърът ще се задържи североизточен, слаб до умерен. Температурите ще са близки до обичайните. Преобладаващите максимални ще са между 19° и 24°, минималните - между 9° и 14°. Сподели:", "date": "2018.05.10", "title": "ДЪЖД И ГРЪМОТЕВИЦИ ПРОГОНВАТ СЛЪНЦЕТО! Нахлува хладен въздух, задават се бури и градушки"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB-%D0%B5-%D1%83%D0%BD%D0%B8%D1%89%D0%BE%D0%B6%D0%B8%D0%BB-%D1%80%D0%B0%D0%B4%D0%B8%D0%BE%D0%BB%D0%BE%D0%BA%D0%B0%D1%86%D0%B8%D0%BE%D0%BD%D0%BD%D0%B0-%D1%83%D1%81%D1%82%D0%B0%D0%BD%D0%BE%D0%B2%D0%BA%D0%B0-%D0%B2-%D1%81%D0%B8%D1%80%D0%B8%D1%8F-news749142.html", "text": "Израелските военни са нанесли удари по системата за противовъздушна отбрана на Сирия, съобщава сирийската държавна информационна агенция SANA, позовавайки се на военни източници. „Противовъздушната отбрана на Сирия отрази десетки израелски ракети, някои от тях обаче достигнаха своите цели и унищожиха една радиолокационна установка“, се посочва в съобщението. Както вече стана ясно, сред ударените от израелската армия обекти е и склад за боеприпаси. Иран нанесе рекетен удар по позиция на израелската армия на Голанските възвишения. От армията на Израел съобщиха, че някои ракети са попаднали в целите. Израел отговори с въздушни удари, при които бяха поразени военни обекти в Сирия. Сподели:", "date": "2018.05.10", "title": "Израел е унищожил радиолокационна установка в Сирия"}
{"url": "http://pik.bg/%D0%B3%D1%83%D0%B1%D0%B5%D1%80%D0%BD%D0%B0%D1%82%D0%BE%D1%80%D1%8A%D1%82-%D0%BD%D0%B0-%D1%85%D0%B0%D0%B2%D0%B0%D0%B8%D1%82%D0%B5-%D0%BE%D0%B1%D1%8F%D0%B2%D0%B8-%D0%B7%D0%BE%D0%BD%D0%B0-%D0%BD%D0%B0-%D1%81%D1%82%D0%B8%D1%85%D0%B8%D0%B9%D0%BD%D0%BE-%D0%B1%D0%B5%D0%B4%D1%81%D1%82%D0%B2%D0%B8%D0%B5-news749143.html", "text": "Губернаторът на щата Хаваи Дейвид Иг обяви, че районът Пуна се смята за зона на стихийно бедствие заради активизирането на вулкана Килауеа, съобщава Газета. Иг публикува решението си в профила си в една от социалните мрежи. „Извънредна ситуация в геотермалната зона Пуна. До президента на Съединените щати е отправено искане за отделяне на помощ за остров Хаваи във връзка със стихийното бедствие“, се посочва в съобщението на губернатора. По-рано бе съобщено, че при изригването на вулкана Килауеа са били унищожени най-малко 30 дома. Посочва се, че фонтанът на лавата достига около 70 метра височина. Сподели:", "date": "2018.05.10", "title": "Губернаторът на Хаваите обяви зона на стихийно бедствие"}
{"url": "http://pik.bg/%D1%87%D0%B5%D1%80%D0%B2%D0%B5%D0%BD%D0%BE%D1%82%D0%BE-%D0%B2%D0%B8%D0%BD%D0%BE-%D0%B5-%D0%BF%D0%BE%D0%BB%D0%B5%D0%B7%D0%BD%D0%BE-%D0%B7%D0%B0-%D0%BC%D1%8A%D0%B6%D0%B5%D1%82%D0%B5-news749146.html", "text": "Една чаша червено вино дневно намалява риска от рак на простатата с 12 процента, докато умерената консумация на бяло вино го увеличава с 26 процента, съобщи в. \"Дейли Мейл\", цитирани от БТА и Нова телевизия. Червеното вино съдържа около 10 пъти повече полифеноли от бялото. Този факт може да обясни резултатите в изследването на екипа от университета на Виена. \"Вече е доказано, че полифенолите, които се съдържат главно в червеното вино, могат да имат защитен ефект и за други заболявания и други видове рак\", коментира проф. Шахрок Шариат от университета на Виена. Учените са анализирали 18 изследвания за ефекта от виното върху риска от рак на простатата. Общо те са обхванали около 611 000 пациенти. Виното обаче не носи само ползи. Друго изследване установи, че само две чаши намаляват качеството на съня с почти 40 процента. Сподели:", "date": "2018.05.10", "title": "Червеното вино е полезно за мъжете"}
{"url": "http://pik.bg/%D0%B1%D0%BE%D0%BA%D0%B0-%D1%85%D1%83%D0%BD%D0%B8%D0%BE%D1%80%D1%81-%D1%81%D0%BF%D0%B5%D1%87%D0%B5%D0%BB%D0%B8-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0%D1%82%D0%B0-%D1%82%D0%B8%D1%82%D0%BB%D0%B0-%D0%BD%D0%B0-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-news749144.html", "text": "Отборът на Бока Хуниорс спечели за 33-и път в историята си шамипонската титла по футбол на Аржентина, съобщава ТАСС. В двубой от предпоследния, 26-и кръг на първенството избраниците на треньора Гилермо Скелото завършиха наравно 2:2 като гости на Химназия Така преди заключителния кръг Бока Хуниорс е лидер в класирането с четири точки пред втория Годой Крус. По брой спечелени шампионски титли на Аржентина Бока Хуниорс отстъпва единствено на големия си съперник Ривър Плейт, който е с 36 титли. В 26-те си изиграни мача от първенството Бока Хуниорс спечели 18 победи, записа три равенства и пет загуби. Както е известно, Бока Хуниорс ще гостува на 19 август в София на Левски за контролен мач. Сподели:", "date": "2018.05.10", "title": "Бока Хуниорс спечели шампионската титла на Аржентина"}
{"url": "http://pik.bg/%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D1%82%D1%8A%D1%80%D1%81%D0%B8-%D0%B0%D0%BB%D0%BF%D0%B8%D0%BD%D0%B8%D1%81%D1%82%D0%B0-%D0%BD%D0%B8-news749160.html", "text": "Алпинистът Боян Петров продължава да е в неизвестност в подножието на хималайския осемхилядник Шиша Пангма. Трети ден продължава издирването му. Очаква се днес в спасителната акция да се включи хеликоптер, ако времето го позволява, предава Би Ти Ви. Заради лошите метеорологични условия спасителите и вчера не успяха да стигнат до Лагер 2, в подножието на върха. Облитане на района с вертолет трябва да даде ясна посока накъде да тръгнат спасителите. Вчера премиерът Бойко Борисов обяви, че се работи активно по спасителната акция. Китай също обеща съдействие. Снощи и жената до Петров – Радослава Ненова, обяви дарителска сметка, в която се събират средства за спасителната операция. „След време застрахователите би трябвало да възстановят пари, но след време не ми върши работа, аз имам само сега”, написа тя. Ето и сметката: Радослава Георгиева Ненова BG32 UNCR 7000 1523 2695 49 Шансовете на Боян са напълно реални, заяви алпинистът Дойчин Боянов, който познава много добре Боян Петров в катеренето. Дойчин е участвал в редица експедиции с Боян. Дълги години двамата са били свръзка. Сподели:", "date": "2018.05.10", "title": "Продължава издирването на Боян Петров, хеликоптер търси алпиниста ни"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%B4%D0%B8%D0%B3%D0%B0%D1%82-%D0%B4%D0%B2%D0%B0-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D0%B0-%D0%B7%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%B2-%D1%85%D0%B8%D0%BC%D0%B0%D0%BB%D0%B0%D0%B8%D1%82%D0%B5-news749168.html", "text": "Спасителната акция по издирването на изчезналия наш алпинист Боян Петров в Хималаите продължава. Тази сутрин отново екип от шестима души в състав трима шерпи и трима китайски спасители, са тръгнали към лагер 2, където се предполага, че се намира Боян. \"Двата хеликоптера са в готовност да излетят от Катманду. Единствено се чака разрешението от китайските власти. Нашето посолство в Пекин разполага с това разрешение и до час-два те ще излетят\", каза по Нова телевизия режисьорката Поли Генчева, която е на място. \"Времето днес е по-добро\", съобщи още една добра новина тя. Сподели:", "date": "2018.05.10", "title": "ИЗВЪНРЕДНО! Вдигат два хеликоптера за издирването на Боян Петров в Хималаите"}
{"url": "http://pik.bg/%D0%B5%D0%B4%D0%B8%D0%BD-%D0%B7%D0%B0%D0%B3%D0%B8%D0%BD%D0%B0%D0%BB-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D1%80%D0%B8%D0%BE-%D0%B4%D0%B5-%D0%B6%D0%B0%D0%BD%D0%B5%D0%B9%D1%80%D0%BE-news749150.html", "text": "Един човек е загинал, а други трима са пострадали при катастрофа на хеликоптер в океана недалеко от бразилския град Рио де Жанейро, съобщава телевизионния канал Globo. Според информацията, инцидентът е станал в района на плажа Бара-да-Тижука в западната част на Рио де Жанейро. Хеликоптерът е паднал на 200 ветра от брега. В резултат на падането е загинал 57-годишният пилот Мурило Сезар ди Кастру Ребелу. Други трима души, които са били на борда на машината, са били приети в болница с различни наранявания. Причините за инцидента се изясняват. Според очевидци, преди падането, хеликоптерът се е разтресъл много силно. Сподели:", "date": "2018.05.10", "title": "Един загинал при катастрофа на хеликоптер край бреговете на Рио де Жанейро"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BC%D0%BB%D0%B0%D0%B4%D1%88%D0%B8-%D0%B7%D0%B0%D0%B1%D0%B8-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%BE%D0%BD%D0%BD%D0%B0-%D0%B2%D0%BE%D0%B4%D0%B5%D1%89%D0%B0-news749153.html", "text": "Електронното издание Page Six разкри коя е новата сърдечна тръпка на сина на американския президент Доналд Тръмп Доналд Тръмп-младши. Според източник на изданието, Тръмп-младши от няколко седмици се среща с телевизионната водеща Кимбърли Гилфойл. Двойката е била засечена на парти по случай честването на новия посланик на САЩ в Германия Ричард Гренел. Тръмп-младши и Гилфойл си тръгнали заедно от събитието и вечеряли в италиански ресторант. През март стана ясно, че съпругата на Доналд Тръмп-младши Ванеса е подала молба за развод. Двойката сключи брак през 2005 година, като има пет деца. Сподели:", "date": "2018.05.10", "title": "Доналд Тръмп-младши заби телевизионна водеща"}
{"url": "http://pik.bg/%D0%BD%D0%B0%D1%85%D0%BE%D0%B4%D0%BA%D0%B0-%D0%B0%D1%80%D1%85%D0%B5%D0%BE%D0%BB%D0%BE%D0%B7%D0%B8-%D0%BF%D0%BE%D0%BF%D0%B0%D0%B4%D0%BD%D0%B0%D1%85%D0%B0-%D0%BD%D0%B0-%D0%B3%D1%80%D0%BE%D0%B1%D0%BD%D0%B8%D1%86%D0%B0-%D0%BD%D0%B0-%E2%80%9E%D0%B2%D0%B5%D0%BB%D0%B8%D0%BA-%D0%B0%D1%80%D0%BC%D0%B5%D0%B9%D1%81%D0%BA%D0%B8-%D0%B3%D0%B5%D0%BD%D0%B5%D1%80%D0%B0%D0%BB%E2%80%9C-%D0%BA%D1%80%D0%B0%D0%B9-%D0%BA%D0%B0%D0%B9%D1%80%D0%BE-news749151.html", "text": "Египетски археолози откриха гробница на \"велик армейски генерал\" от времето на Рамзес Втори в погребалния комплекс Сакара край Кайро, съобщи Асошиейтед Прес, цитирани от БГНЕС и БНР. Гробницата на генерала, наречен Ивриа, е открита в некропола от Новото царство. Тя още не е напълно разкопана, но съдържа много материали, които свидетелстват за високия му статут. Рамзес Втори се е възкачил на трона на двайсет години. Той е третият фараон от 19-ата династия, която е управлявала Египет преди повече от 3 000 години. Сред постиженията му са разширяването на Древен Египет до земите на съвременна Сирия на изток и днешен Судан на юг. Сподели:", "date": "2018.05.10", "title": "Находка! Археолози попаднаха на гробница на „велик армейски генерал“ край Кайро"}
{"url": "http://pik.bg/%D1%87%D0%B5%D1%82%D0%B2%D1%8A%D1%80%D1%82%D0%BE%D0%BA%D0%BB%D0%B0%D1%81%D0%BD%D0%B8%D1%86%D0%B8%D1%82%D0%B5-%D0%B4%D1%8A%D1%80%D0%B6%D0%B0%D1%82-%D0%B8%D0%B7%D0%BF%D0%B8%D1%82-%D0%BF%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B5%D0%B7%D0%B8%D0%BA-%D0%B8-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%B0-news749176.html", "text": "Близо 64 000 четвъртокласници днес ще положат изпит по български език и литература. Националното външно оценяване за учениците от 4-ти клас започва днес. Децата ще бъдат оценявани върху диктовка и текст за четене с разбиране, към който има 11 задачи. На 14 май ще се състои изпитът по математика, на 16 май по \"Човекът и обществото\", а ден по- късно - по \"Човекът и природата\". На всеки от изпитите четвъртокласниците ще имат на разположение един учебен час за работа върху задачите, а децата със специални образователни потребности два учебни часа. Сподели:", "date": "2018.05.10", "title": "Четвъртокласниците държат изпит по български език и литература"}
{"url": "http://pik.bg/%D1%81%D0%B8%D0%BB%D0%B2%D0%B8%D0%BE-%D0%B1%D0%B5%D1%80%D0%BB%D1%83%D1%81%D0%BA%D0%BE%D0%BD%D0%B8-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B5%D1%87%D0%B8-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0-%E2%80%9E%D0%BB%D0%B8%D0%B3%D0%B0%D1%82%D0%B0%E2%80%9C-%D0%B8-%E2%80%9E%D0%BF%D0%B5%D1%82-%D0%B7%D0%B2%D0%B5%D0%B7%D0%B4%D0%B8%E2%80%9C-%D0%B2-%D0%B8%D1%82%D0%B0%D0%BB%D0%B8%D1%8F-news749115.html", "text": "Лидерът на партия  \"Форца Италия\" Силвио Берлускони заяви, че повече няма да пречи на коалиционния си партньор - \"Лигата\" на Матео Салвини, да формира правителство на Италия с популисткото Движение \"Пет звезди\", съобщи Ройтерс, цитирана от БНР. Коалицията на Берлускони и Салвини събра най-много гласове на парламентарните избори преди два месеца, но недостатъчно, за да управлява. \"Пет звезди\" пък излезе от изборите като най-силната самостоятелна формация, но отказа да управлява заедно с Берлускони, когото обвинява в корупция. Бившият италиански премиер заяви, че няма да подкрепи, но няма и да пречи на правителство на Салвини и популистите. Изявлението на Берлускони открива нова възможност за преодоляване на политическата криза в Италия в близките дни, без да се стига до нови избори. Сподели:", "date": "2018.05.10", "title": "Силвио Берлускони няма да пречи на правителство на  „Лигата“ и „Пет звезди“ в Италия"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%B2%D0%B5%D1%82%D0%BB%D0%BE%D0%B7%D0%B0%D1%80-%D0%BB%D0%B0%D0%B7%D0%B0%D1%80%D0%BE%D0%B2-%D0%B7%D0%B0%D0%B2%D0%B5%D0%B4%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B2%D0%B5%D1%82%D0%B5%D1%80%D0%B0%D0%BD%D0%B8-%D0%BD%D0%B0-%D0%BF%D0%B0%D1%80%D0%B0%D0%B4%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-%D0%B7%D0%B0-%D0%BF%D1%80%D1%8A%D0%B2-%D0%BF%D1%8A%D1%82-%D1%81%D0%BB%D0%B5-news749196.html", "text": "Бившият главен секретар на МВР Светлозар Лазаров заведе български ветерани на парада в Москва по случай 9 май и ги качи на трибуните на официалните гости за пръв път след 1989 г. Те пък бяха посрещнати от зам.-шефа на външната комисия на руската Дума и разговаряха с главнокомандващия парада на победата ген.-полковник Олег Салюков. Това съобщи пред ПИК от Москва Светлозар Лазаров. Бившият главен секретар на МВР и национален координатор на \"Атака\" Светлозар Лазаров заедно с делегация от Съюза на ветераните от войните на България бяха единствените български участници, които се включиха в мащабното шествие на Безсмъртния полк в руската столица Москва, научи ПИК. За първи път след 1989 г. Лазаров заедно с доцент д-р Иван Сечанов, председател на Съюза на ветераните, Борис Гърнев, ветеран от Втората световна война, и водача на българската общност в Крим Иван Абажер бяха и сред специалните чуждестранни гости на официалните трибуни на Парада на победата, провел се на Червения площад вчера. „Не си спомням след 1989 г. наши ветерани да са били официални гости на Парада“, развълнувано сподели пред ПИК шефът на ветераните Иван Сечанов. Участниците в Безсмъртния полк носеха портрети на свои роднини, участвали във Втората световна война, знамената на Русия и СССР. Лазаров носеше снимка на своя дядо Лазар Лазаров, който също е бил участник във войната. Шествието се проведе за седми път, а неговата мисия е да запази жив спомена за загиналите участници във Втората световна война. И тази година в първите редици на полка бе лично руският президент Владимир Путин заедно със своите чуждестранни гости, сред които бяха израелският премиер Бенямин Нетаняху и сръбският държавен глава Александър Вучич. Светлозар Лазаров и другите български участници от Съюза на ветераните споделиха пред ПИК, че за тях е било въпрос на чест и голямо признание да се включат в официалните прояви за Деня на победата, след като дълги години България не е имала свои представители на Червения площад. По-рано вчера, в речта си на Парада на победата и Путин изрично подчерта важността на шествието на Безсмъртния полк като каза, че „9 май обединява историята на храбростта от всички поколения“. „Всяко семейство има свои, родни герои, те живеят в нашите сърца, те са заедно с нас в редиците на Безсмъртния полк”, заяви руският президент. „Без да отдадем почит на загиналите и без да покажем необходимото уважение на тези, които са оцелели в ада на Втората световна война, за да ги има Денят на победата и днешният свят, в който живеем, едва ли можем да имаме поглед в бъдещето и в надеждата за по-добър живот на нашите деца“, коментира пред ПИК бившият главен секретар на МВР Светлозар Лазаров. Той допълни, че „за съжаление различни политици от нашата страна се опитват да политизират и да търсят евтини дивиденти от Деня на победата и Червения площад, а не просто да отдадат дължимото на героите – загинали и оцелели“. Лазаров разказа още, че е впечатлен от уважението, което в Русия имат към своите ветерани. Същото отношение се е прехвърлило и към техните гости от България. Българската група е била посрещната от зам.-шефа на външната комисия на Руската Дума и бивш световен шампион по шахмат Анатолий Карпов. След Парада на победата пък лично неговият командващ генерал-полковник Олег Салюков, командващ и руските Сухопътни войски, е провел среща с Лазаров и българските ветерани. Сподели:", "date": "2018.05.10", "title": "ПЪРВО В ПИК! Светлозар Лазаров заведе български ветерани на парада в Москва за пръв път след 1989 г."}
{"url": "http://pik.bg/%D0%B3%D0%BD%D1%83%D1%81%D0%BD%D0%BE-%D0%B4%D0%B5%D1%86%D0%B0-%D0%BF%D0%BB%D1%83%D0%B2%D0%B0%D1%82-%D1%81%D1%80%D0%B5%D0%B4-%D0%B6%D0%B0%D0%B1%D0%B8-%D0%B6%D0%B5%D0%BB%D0%B5%D0%B7%D0%B0-%D0%B8-%D0%BC%D1%80%D1%8A%D1%81%D0%BE%D1%82%D0%B8%D1%8F-%D0%B2-%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD-%D0%B8%D0%B7%D0%BA%D0%BE%D0%BF-news749182.html", "text": "Изкоп на непостроена сграда в квартал „Овча купел” се е превърнал в дълбок басейн, в който плуват жаби, риби и опасни железа. На кадри, изпратени до Нова телевизия, се вижда как в опасния гьол скачат и плуват деца от квартала. По думите на гражданите общината е съдействала при всеки подаден сигнал.Споделят обаче, че тя е безсилна, защото собственикът си намира оправдания и не предприема действия. Затова, според тях, са нужни законови промени, за да се развържат ръцете на общината. Един от собствениците на имота заяви, че той няма право на строеж, въпреки че е собственик. В този смисъл, по думите му, е по-голям потърпевш. Фирма е искала да строи, изкопала е дупката, но е фалирала и е изчезнала. Така мъжът остава без имот и така вече 9 години. Жителите на „Овча купел” обаче го обвиниха в лъжа и заявиха, че слушат оправданията му от години. От общината заявиха, че имат ограничени правомощия. Това, което може да направят, е да напишат предписания на собствениците за обезопасяване на обекта, защото по закон те са длъжни да поддържат строежа си безопасен. Решението на проблема зависело от собствениците. Сподели:", "date": "2018.05.10", "title": "Гнусно! Деца плуват сред жаби, железа и мръсотия в изоставен изкоп"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8-%D0%BC%D0%B5%D1%80%D0%B0%D1%86%D0%B8-%D1%81%D0%B5%D0%BC-%D0%BF%D0%BE%D1%81%D1%8F%D0%B3%D0%B0-%D0%BD%D0%B0-%D0%BE%D0%BD%D0%BB%D0%B0%D0%B9%D0%BD-%D0%BC%D0%B5%D0%B4%D0%B8%D0%B8%D1%82%D0%B5-%D0%BF%D0%B8%D0%BA-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%BC%D0%B8%D1%80%D0%B8%D1%88%D0%B5-%D0%BD%D0%B0-%D0%B3%D1%80%D1%83%D0%B1%D0%B0-%D1%86%D0%B5%D0%BD%D0%B7%D1%83%D1%80%D0%B0-%D0%B4%D0%B0-%D0%B3%D0%B8-%D0%BF-news749181.html", "text": "СЕМ си търси нова залъгалка. След като се оправи с кафето на Гала и шоуто на Слави, където редовно има пълни безобразия, медийният регулатор посегна на онлайн медиите. Мераците разкри в първото си телевизионно интервю преизбраният председател на СЕМ София Владимирова. От висотата на поста си Владимирова поиска медиите в интернет да се регулират и добави, че при радиото и телевизията се наблюдава свръхрегулация. Казано по друг начин, намирисва на цензура. Чудно е как точно тази \"свръхрегулация\" се отрази на предавания като \"Шоуто на Слави\", където всяка вечер се лее политическа пропаганда, или пък \"На кафе\", където почти всяка сутрин зрителите са облъчвани от медиуми и лечители, а понякога надникват и в някоя вагина, ей така, да им е по-сладко кафето. \"Законът за радиото и телевизията е доста тясна дреха, регулацията трябва да се променя заедно със своя сектор. В момента се получава свръхрегулация при радиото и телевизията, а онлайн пространството стои изцяло извън регулация, а всъщност опасните явления да минават точно оттам\", категорична е тя. На въпрос дали трябва СЕМ да получи правомощия и по отношение на сайтовете, тя отговори: „Вече спокойно мога да кажа, че отговорът е „Да”. „Не става въпрос за цензура, както твърдя, че няма цензура върху радио- и телевизионните оператори. Има регулация”, подчерта Владимирова без сама да си вярва. Що се отнася до агресивното говорене срещу лица и групи, София Владимирова цитира последното наблюдение на СЕМ от ноември м.г.: „Резултатите показват, че най-вече през политическото говорене минава езикът на омразата. Моят апел към Вашите гости е да си дават сметка за огромното влияние, което имат над аудиторията. Хората приемат този начин на говорене за нормален”. Тя отбеляза, че най-много негативни явления са били отчитани в партийните телевизии, но в последно време има известно „обиране на говоренето”. От думите й стана ясно още, че БСП към момента не са подали официално документи за отдавна обявения си телевизионен канал. Сподели:", "date": "2018.05.10", "title": "СКАНДАЛНИ МЕРАЦИ! СЕМ посяга на онлайн медиите! ПИК алармира: Мирише на груба цензура! Да ги питаме как се справиха с политпропагандата на Слави и вагините на Гала"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D0%BA%D0%B0%D0%BC%D0%B8%D0%BE%D0%BD-%D0%BA%D1%80%D0%B0%D0%B9-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B8%D0%B7%D0%B2%D0%BE%D1%80-%D0%B7%D0%B0%D1%82%D0%B2%D0%BE%D1%80%D0%B8-%D0%BF%D1%8A%D1%82%D1%8F-%D1%81%D0%BE%D1%84%D0%B8%D1%8F---%D0%B2-news749216.html", "text": "Пътят Варна-София при село Български извор е затворен заради катастрофа между тир и лек автомобил. Сигналът за пътния инцидент е подаден около 10:00 часа. По първоначални данни на около километър след село Български извор, са се ударили тир и лек автомобил. Това съобщиха от пресцентъра на МВР. Пострадал е единият водач, който веднага е транспортиран в болнично заведение. Извършва се оглед, а пътни полицаи регулират движението. Временно в двете платна е затворен пътя Варна - София. Обходният маршрут в двете посоки е: Боаза - Дерманци - Угърчин - Микре. Сподели:", "date": "2018.05.10", "title": "ОТ ПОСЛЕДНИТЕ МИНУТИ! Тежка катастрофа с камион край Български извор затвори пътя София - Варна"}
{"url": "http://pik.bg/%D0%B0%D0%B3%D0%B5%D0%BD%D1%82%D0%B8-%D0%B3%D0%BB%D0%B5%D0%B4%D0%B0%D1%85%D0%B0-%D0%BD%D0%BE%D0%B2%D0%B0%D1%82%D0%B0-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-news749197.html", "text": "Представители на агенция \"Феърплей\", която се грижи за интересите на крилото на Левски Паулиньо, присъстваха в ложите на националния стадион \"Васил Левски\" на снощния финал за Купата на България срещу Славия, пише \"Тема спорт\". Преди мача в сайта на фирмата се появи съобщение в подкрепа на играча. Те го нарекоха част от \"синята лавина\". Компанията е базирана в Цюрих, Швейцария. Той вече изигра 12 шампионатни мача, в които отбеляза 5 гола. Два от тях бяха реализирани в последния кръг. В него сините победиха Ботев Пловдив с 3:2 на \"Герена\", след като изоставаха с 0:2 на почивката. Сподели:", "date": "2018.05.10", "title": "Агенти гледаха новата звезда на Левски"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D1%83%D0%B4%D1%80%D1%8F-%D1%80%D0%B0%D0%BC%D0%BE-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B7%D0%B0-%D0%BD%D0%BE%D0%B2%D0%B8%D1%82%D0%B5-%D0%B7%D0%B0%D0%BA%D0%BE%D0%BD%D0%B8-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news749156.html", "text": "Вицепремиерът Валери Симеонов продължава срещите с парламентарните групи, за да търси подкрепа за законопроектите си. \"Имаме гласове \"за\", имаме и \"против\"\", заяви след края на срещата Симеонов. Той уточни, че сред обсъжданите теми са били Законът на устройство на територията и Законът за местните данъци и такси: \"Последното цели да осветли т.нар. апарт хотели\", каза вицепремиерът след края на срещата си с лидерката на БСП Корнелия Нинова. На въпрос дали в срещите ще бъдат включени и ДПС, Симеонов отговори така: \"Да направим среща с ДПС значи да ги легитимираме като политическа сила\", отряза ДПС. \"Почти една мини управленска програма ни представи. След втората среща ситауцията ми изглежда странна. Всяка партия в управлящото мнозинство тръгва със самостоятелни законодателни програми и търси плаващи мнозинства, понеже помежду си се могат да намерят общ език. Става нещо различно. Нещо странно се случва, не е нормално това\", каза Нинова след края на срещата си с вицепремиера. \"Г-н Симеонов помоли да разговаряме с другата партия, поехме този ангажимент за разговор с ДПС\", допълни тя. \"Заявих му много ясно, че вие сте част от това правителство и ние му искаме оставката\". \"Ще подкрепим промените\", съобщи голямата новина Нинова. Тя допълни, че ще подкрепи и промените в Закона за здравето и в частност връщането на тютюнопушеното в заведенията. Но уточни, че това ще направят депутатите и те ще гласуват по съвест. \"Казах му, че групата ни е разделена 50 на 50\". Сподели:", "date": "2018.05.10", "title": "ПЪРВО В ПИК TV! БСП удря рамо на Валери Симеонов за новите закони (ОБНОВЕНА)"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%BF%D1%80%D0%B0%D0%B2%D0%B8%D0%BC-%D0%B2%D1%81%D0%B8%D1%87%D0%BA%D0%BE-%D0%B2%D1%8A%D0%B7%D0%BC%D0%BE%D0%B6%D0%BD%D0%BE-%D0%B7%D0%B0-%D1%81%D0%BF%D0%B0%D1%81%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-news749231.html", "text": "Правителството на Китай предприема всички възможни мерки за спасяването на изчезналия в Хималаите български алпинист Боян Петров, заяви днес говорителят на китайското министерство на външните работи Гън Шуан, цитиран от ТАСС. \"Китай придава голямо внимание на спасяването на българския алпинист Боян Петров. Предприемаме всички възможни мерки, за да го намерим\", каза Гън. \"Метеорологичните условия в района на провеждането на операцията са много сурови, издирвателно-спасителната операция продължава\", посочи още говорителят на китайското външно министерство. Той отбеляза, че Китай предприема всички необходими мерки и ще координира действията си с всички други страни, включително с България, пише БТА. Сподели:", "date": "2018.05.10", "title": "Китай: Правим всичко възможно за спасяването на Боян Петров"}
{"url": "http://pik.bg/%D0%BF%D0%B8%D1%81%D0%BD%D0%B0-%D0%BC%D0%B8-%D0%B4%D0%B0-%D0%BB%D1%8F%D0%B3%D0%B0%D0%BC-%D0%B8-%D1%81%D1%82%D0%B0%D0%B2%D0%B0%D0%BC-%D1%81-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-news749238.html", "text": "спрете с COPY-PASTE... Докога в тази държава ще ни занимават с несъществени неща и с лични проблеми и избори? Не мога да ставам и лягам с Боян Петров! Това е негов личен избор и България не е длъжна да поставя личния му избор и последствията от него като проблем номер 1 в държавата! Мисля, че проблемите в държавата са много по-големи от проблема на Боян! Всяка седмица умират десетки хора по магистралите и улиците на БГ, невинни граждани...десетки...!!! Пенсионерите тънат в дълбока мизерия, домове те за децата сираци са в ужасно състояние...да не продължавам.... В същото време се произведе наглостта да се събират пари за него - от същите хора, които събират за хванатата с подкуп кметица Десислава Иванчева. Медиите пресоляват отново!...едни казват, че Боян е в неизвестност от 29 април, други от 1 май,  трети от 3 май....колеги..пак нямате информация... Нека всеки да отговаря за действията си!... Дано открият Боян жив и здрав! Сподели:", "date": "2018.05.10", "title": "Писна ми да лягам и ставам с Боян Петров"}
{"url": "http://pik.bg/%D0%BF%D0%B0%D0%BA-%D1%81%D0%B5-%D0%BF%D1%80%D0%BE%D1%87%D1%83%D1%85%D0%BC%D0%B5-%D0%B1%D1%8A%D0%BB%D0%B3%D0%B0%D1%80%D1%87%D0%B5%D1%82%D0%B0-%D1%84%D0%B0%D0%BD%D1%82%D0%BE%D0%BC%D0%B8-%D1%82%D0%BE%D1%87%D0%B0%D1%82-%D1%81%D0%BE%D1%86%D0%B8%D0%B0%D0%BB%D0%BD%D0%B0%D1%82%D0%B0-%D0%BA%D0%B0%D1%81%D0%B0-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news749221.html", "text": "Деца на български и румънски роми източват социалната каса на Германия. Това съобщава вестник \"Ди Велт\". Според изданието само за 2016-а година са потънали над 500 млн. евро по тази схема. Измислените деца са имали документи, че посещават училище, а родилите им, че работят в Германия. Това е нов вид престъпност: организирани банди от Източна Европа мамят германската държава с детски надбавки, изплащани за деца фантоми от България и Румъния. Щетите възлизат на десетки, може би дори стотици милиони. Измамата е функционирала така: в т.нар. семейни каси, които изплащат детските надбавки в Германия, били представяни фалшиви документи - актове за раждане на несъществуващи деца, уверения, че посещават училище в Германия, служебни бележки, които удостоверяват, че родителите им работят в Германия. Измамата е класифицирана като организирана, понеже зад нея стоят престъпни групи, които набавят фалшивите документи. Схемата е работила поне година-две, е цитиран да казва Карстен Бунк, шеф на Германската семейна каса. Според него измамата е достигнала такива огромни мащаби най-вече заради свободата на придвижване в рамките на ЕС. \"Предполагаме, че само през миналата година измамата с детските надбавки е ощетила държавата с десетки, може би дори стотици милиони евро\", казва Карстен Бунк. Престъпните банди, движени основно от източноевропейци, вербували целенасочено в родните си страни семейства, на които обещавали добър живот в чужбина, включително благодарение на социални помощи от германската държава. След това им осигурявали транспорт до Германия, където ги настанявали в порутени жилища. Като следваща стъпка престъпниците откривали банкова сметка на името на бащата, но задържали дебитната карта. Затова пък раздавали на нищо неразбиращите мъже и жени фалшиви документи: фиктивни трудови договори, договори за наем, фалшифицирани паспорти, както и актове за раждане и уверения за посещаване на училище, с които се кандидатства за изплащането на детски надбавки. Ключова роля в измамната схема играели фиктивните трудови договори, които служели като входен билет към германската социална система. Наскоро бяха огласени данни, според които през 2016 година Германия е изплатила 537 милиона евро надбавки за живеещи в чужбина деца. От Германската семейна каса предполагат, че немалка част от тези пари са били придобити неправомерно. Така например в семейните каси на градовете Вупертал и Дюселдорф са били проверени 100 молби на родители от Румъния и България, които получавали детски надбавки за три или повече деца. В 40% от случаите декларираните данни се оказали неверни. \"Само тук щетите възлизат на 400 хиляди евро\", казва шефът на Германската семейна каса Карстен Бунк. Към момента Германия изплаща детски надбавки на 127 хиляди румънски и на 78 хиляди български деца. Но както уточнява Карстен Бунк, измами се извършват не само с деца от България и Румъния - известни са и случаи с деца от Турция или от страните от Магреба. В публикация по същата тема \"Франкфуртер Алгемайне Цайтунг\" (ФАЦ) пише, че наскоро австрийското правителство обяви съкращаване на надбавките за деца, които не живеят в Австрия. Законопроектът предвижда тези надбавки да бъдат съобразени с разходите за живот в родните страни на получателите. В тази връзка ФАЦ припомня, че през април миналата година правителството в Берлин изяви желание да въведе същия модел и в Германия, стига той да не противоречи на европейските правни уредби. Сподели:", "date": "2018.05.10", "title": "ПАК СЕ ПРОЧУХМЕ! Българчета фантоми точат социалната каса на Германия"}
{"url": "http://pik.bg/%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BA%D0%B0-%D0%BF%D0%BE-%D0%B1%D0%B8%D0%B0%D1%82%D0%BB%D0%BE%D0%BD-%D0%B1%D0%B5%D1%80%D0%B5-%D1%8F%D0%B3%D0%BE%D0%B4%D0%B8-%D0%B2-%D0%BD%D0%BE%D1%80%D0%B2%D0%B5%D0%B3%D0%B8%D1%8F-news749171.html", "text": "Биатлонистката от националния отбор Стефани Попова вече трето лято бере ягоди в Норвегия, съобщава изданието NRK. Негов репортер е засякъл 25-годишната спортистка от Троян на ягодово поле край Тевник. \"Тренирах и видях берачи. Спрях и ги попитах дали мога да си намеря работа тук. Фермерът Торлейф Мюлер ми каза да опитам и така вече три сезона\", разказва с усмивка Попова, която вече няколко години прекарва повечето си време в Ньотерьой при своя норвежки приятел. Тя участва на олимпийските игри в Пьонгчанг, където зае 77-о място на 20 км и бе 16-а с женската щафета, а последното й състезание бе за Световната купа в Холменколен (Нор) през март. И то наистина последното: \"Смятам, че е добре да спра със спорта след тази олимпиада\", разказва пред NRK Стефани. Това решение все още не е оповестено официално от българската федерация по биатлон, но явно е вече взето от състезателката, която смята да се установи за постоянно в Норвегия при своя приятел. Сподели:", "date": "2018.05.10", "title": "Националка по биатлон бере ягоди в Норвегия"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%B2%D0%B8%D1%82%D0%B8%D0%BD%D1%8F-40-%D0%B3%D0%BE%D0%B4%D0%B8%D1%88%D0%B5%D0%BD-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D0%B8%D0%B7%D0%BB%D0%B5%D1%82%D1%8F%D0%BB-%D0%BE%D1%82-%D0%B4%D1%80%D1%83%D0%B3%D0%B0-%D0%BA%D0%BE%D0%BB%D0%B0-%D0%BF%D1%80%D0%B5%D0%B4%D0%BC%D0%B5%D1%82-%D1%83%D0%B4%D0%B0%D1%80%D0%B8%D0%BB-%D0%BF%D1%80%D0%B5%D0%B4%D0%BD-news749274.html", "text": "40-годишен мъж е в тежко състояние, след като катастрофира с колата си на магистрала \"Хемус\". Инцидентът е станал близо до тунел Витиня в посока Варна. Според първоначалната информация причината за катастрофата е излетял от друг автомобил предмет, който се е ударил в предното стъкло на колата на мъжа. По случая тече разследване. Сподели:", "date": "2018.05.10", "title": "ТЕЖКА КАТАСТРОФА НА ВИТИНЯ! 40-годишен бере душа, излетял от друга кола предмет ударил предното му стъкло"}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%B8%D0%B7%D0%BF%D1%8A%D0%BB%D0%BD%D1%8F%D0%B2%D0%B0%D0%B9%D1%82%D0%B5-%D1%81%D0%B8-%D0%BE%D0%B1%D0%B5%D1%89%D0%B0%D0%BD%D0%B8%D1%8F%D1%82%D0%B0-%D0%B8-%D0%BD%D0%B5-%D0%B3%D0%BE%D0%B2%D0%BE%D1%80%D0%B5%D1%82%D0%B5-%D0%BF%D1%80%D0%B5%D0%BA%D0%B0%D0%BB%D0%B5%D0%BD%D0%BE-%D0%BC%D0%BD%D0%BE%D0%B3%D0%BE-news749166.html", "text": "21-ят слънчев ден е свързан с Учението и Учителя, с вечния и безкраен кръговрат на природата. Това е много мощен, а в същото време и интересен ден, в който можете да се сблъскате с неизвестни сили, пише астрологът Ивелина Пенчева в хороскопа си за днес. \"Добре е да се занимавате с енергийно лечение. Ден за възстановяване на справедливостта, за борба за истината, за подаване на молба в съда. Запазете пълна яснота на мислите си! Препоръчва се колективна работа, сключване на важни сделки. Подходящо е за започване на нещо ново, особено, което има  дълготрайни перспективи. Могат да се появят хора, свързани с вас кармично. Бъдете предани на своя дълг, верни на принципите си, честни в отношенията си, изпълнявайте своите обещания, не говорете прекалено много!“, съветва астрологът. \"Вслушвайте се в дадените съветите днес! Денят е добър за сватби и преминаване на нова работа. Излизайте навън на разходка и сред хората. При залез слънце е най-добре да разпускате. Добре е да се обхождат големи пространства. Денят носи силна енергия. Благоприятно е да се раздава милостиня, но да се взема не се препоръчва. Ден за тотална борба с домашните и градинските паразити“, добавя Ивелина Пенчева. \"Не се препоръчват операции. Не трябва да стоите в къщи в уединение. Не пътувайте надалеко и не пътувайте сами, за да не ви застигнат неприятности. Ако имате компания - може. Опасно е да проявите нежелание и неумение да платите на доброто с добро“, предупреждава астрологът. \"Може да се яде тежка храна, месо, гъби и кореноплодни. Препоръчват се тъмносини и червено-кафяви облекла. Откажете се от светлосиния и пъстрите цветове“, съветва тя. \"Пророчески са тези сънища, които лесно се запомнят. Всички сънища имат отношение не лично към вас, а към вашето обкръжение“, добавя Ивелина Пенчева. Сподели:", "date": "2018.05.10", "title": "Астролог: Изпълнявайте си обещанията и не говорете прекалено много!"}
{"url": "http://pik.bg/%D0%BD%D0%B0%D0%B4%D0%B5%D0%B6%D0%B4%D0%B0-%D0%B0%D0%BB%D0%BF%D0%B8%D0%BD%D0%B8%D1%81%D1%82%D1%8A%D1%82-%D0%B4%D0%BE%D0%B9%D1%87%D0%B8%D0%BD-%D0%B1%D0%BE%D1%8F%D0%BD%D0%BE%D0%B2-%D1%88%D0%B0%D0%BD%D1%81%D0%BE%D0%B2%D0%B5%D1%82%D0%B5-%D0%BD%D0%B0-%D0%B1%D0%BE%D1%8F%D0%BD-%D1%81%D0%B0-%D0%BD%D0%B0%D0%BF%D1%8A%D0%BB%D0%BD%D0%BE-%D1%80%D0%B5%D0%B0%D0%BB%D0%BD%D0%B8-%D1%80%D0%B5%D0%B6%D0%B5%D0%BC-%D0%B4%D0%BE%D1%80%D0%B8-%D0%B5%D1%82%D0%B8%D0%BA%D0%B5%D1%82%D0%B8%D1%82%D0%B5--news749213.html", "text": "Продължава издирването на най-добрия ни алпинист Боян Петров под връх Шиша Пангма в Хималаите. \"Шансовете на Боян са напълно реални\", заяви пред Би Ти Ви Дойчин Боянов, който познава много добре Боян Петров в катеренето. Единственият оцелял българин, изкачил Еверест без кислород, е участвал в редица експедиции с Боян. Дълги години двамата са били свръзка. Изключено е Боян да е проявил високомерие, прибързаност или пък да е подценил върха, убеден е Боянов. „Много съжалявам, че тръгват разговори в подобна посока. Нито един от хората, които коментират, не са с мащабите на Боян и опита му, за да коментират какво е трябвало и как да го направи”, категоричен е той. „Докато той изкачваше предишните 10 осемхилядника, тактиката му беше разкошна и в един момент, нещата като не протичат по този сценарий, ние сме способни да го упрекнем в какво ли не”, допълни Дойчин Боянов. Няма практика сателитният телефон да е с алпиниста постоянно, обяснява той. При атака на върха катерачите често режели дори етикетите на дрехите си, за да са по-леки. Сподели:", "date": "2018.05.10", "title": "НАДЕЖДА! Алпинистът Дойчин Боянов: Шансовете на Боян са напълно реални! Режем дори етикетите на дрехите, за да сме по-леки"}
{"url": "http://pik.bg/%D1%83%D0%B4%D0%B0%D1%80%D0%BD%D0%BE-%D0%BF%D1%80%D0%B0%D0%B2%D1%8F%D1%82-%D1%87%D0%B5%D1%82%D0%B8%D1%80%D0%B8-%D1%83%D0%BB%D0%B8%D1%86%D0%B8-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D1%81-20-%D0%BC%D0%B8%D0%BB%D0%B8%D0%BE%D0%BD%D0%B0-news749217.html", "text": "20 милиона лв. ще бъдат отделени за цялостна рехабилитация на четири улици в центъра на София. Това каза за сутрешния столичният зам.-кмет по направление \"Транспорт“ Евгени Крусев. По думите му вече са стартирали ремонтните дейности по улица \"Граф Игнатиев“, като те ще обхванат настилката, осветлението, релсовия път, с цел промяна на цялостния облик на централната градска част. \"Улица \"Граф Игнатиев“ е част от цялостния проект за рехабилитация на Зона 2 в центъра на града, която включва и улиците \"Солунска“, \"6-ти септември“ и \"Цар Иван Шишман“. Срокът за изпълнение е 300 дни, като важи за всички изброени улици. Тази година се реализират \"Граф Игнатиев“ и \"Солунска“, а за догодина остават \"6-ти септември“ и \"Цар Иван Шишман“, каза Крусев. Той припомни, че вече е спряно движението на трамваите по ул. \"Граф Игнатиев“, като е разкрита автобусна спирка на ул. \"Гурко“, която е и най-близо до ремонтния участък. Сподели:", "date": "2018.05.10", "title": "УДАРНО! Правят четири улици в центъра на София с 20 милиона"}
{"url": "http://pik.bg/%D0%BA%D0%B0%D1%82-%D0%B4%D0%B0-%D0%B2%D1%8A%D1%80%D0%BD%D0%B5-%D0%BF%D1%80%D0%B0%D0%B2%D0%B8%D0%BB%D0%B0%D1%82%D0%B0-%D0%BE%D1%82-%D1%81%D0%BE%D1%86%D0%B0-%D0%B7%D0%B0-%D0%B4%D0%B0-%D0%BD%D1%8F%D0%BC%D0%B0-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D0%BF%D1%8A%D1%82%D1%8F-news749292.html", "text": "Хаосът по улиците и пътищата продължава, жертвите са ежедневие. Депутатите многократно изменят Закона за движението по пътищата, залагат на завишени глоби и други подлежащи на тълкуване наказания. От всичко това ефект няма, защото контролът е слаб и неефективен. В България има над 3 милиона коли и около 3 хиляди автоконтрольори. Коментарът е излишен. С риск да бъда обвинен в носталгия по миналото, ще се върна в онова време, когато имаше по-добър ред и сигурност. Контролът по безопасността на движението беше добре организиран. Всички униформени служители имаха право да вземат отношение по пътните нарушения. Имаше нещатни служители по КАТ, по криминална и по стопанска престъпност. Те бяха с права и задължения като щатните, без да получават заплати. Имаха право да ползват медицинските и почивните заведения на МВР. Имаше доброволни отряди, част от тях - специализирани по контрола на движението. Работеха по график с униформените, а понякога и самостоятелно. Освен съставените актове за нарушения се налагаха и глоби по карнетка до 5 лева. Ако искаме да настъпи някакъв ред в движението и сигурността, нека се върне старият ред. Да се върнат правата на униформените полицаи за контрол на движението, те са отнети противоправно. Да се върнат нещатните служители. Има толкова пенсионирани полицаи, военни и добросъвестни граждани, които могат да бъдат привлечени със съответните права в полза на обществото. Това е ресурс, който може да тушира престъпността в населените места. Там униформените почти ги няма. Несъобразената скорост, незачитане на знак №36, неправилно спиране са практика. Тези хора ще знаят рецидивистите и водачите без книжка. Нека униформените бъдат изтеглени по централните пътища и магистралите, където пък превишената скорост е практика. Сподели:", "date": "2018.05.10", "title": "КАТ да върне правилата от соца, за да няма жертви на пътя"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%BC%D0%B5%D1%80%D0%BA%D0%B5%D0%BB-%D1%81%D0%BE%D1%87%D0%B8-%D1%81%D1%80%D0%B5%D1%89%D1%83-%D1%81%D0%B0%D1%89-%D0%B5%D0%B2%D1%80%D0%BE%D0%BF%D0%B0-%D0%BF%D0%BE%D0%B2%D0%B5%D1%87%D0%B5-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D1%80%D0%B0%D0%B7%D1%87%D0%B8%D1%82%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D0%B7%D0%B0%D1%89%D0%B8%D1%82%D0%B0-news749290.html", "text": "Европа повече не може да разчита на САЩ да я защитава, заяви германският канцлер Ангела Меркел, като призова Европейския съюз да поеме съдбата си в собствените си ръце, предава \"Франс прес\", цитирана от \"Фокус\". „Вече положението не е такова, че САЩ просто да ни защитава и Европа трябва да поеме съдбата си в собствените си ръце, това е задача за бъдещето“, заяви Меркел, след като американският президент Доналд Тръмп обяви, че САЩ излизат от ядрената сделка с Иран. Сподели:", "date": "2018.05.10", "title": "ИЗНЕНАДА! Меркел сочи срещу САЩ: Европа повече не може да разчита на американска защита"}
{"url": "http://pik.bg/%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%B2%D0%B8%D0%BF-%D1%82%D1%83%D1%80%D0%B8%D1%81%D1%82%D0%B8-%D0%BA%D0%B0%D1%86%D0%B0%D1%82-%D1%81-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%BD%D0%B0-%D0%B1%D1%83%D0%B7%D0%BB%D1%83%D0%B4%D0%B6%D0%B0-news749279.html", "text": "Хеликоптер с ВИП туристи ще кацне на 13 май на площадката на паметника Бузлуджа. Чужденците са заявили желание да разгледат Чинията от 15.00 до 18.30 ч., разрешение за това вече е поискано от областния управител Гергана Микова, а тя от своя страна е уведомила Областната дирекция на МВР в Стара Загора, предаде \"Дарик\". ВИП туристите са си платили за разходка на определени места в България, едно от които било и Бузлуджа. Подобно разрешение Микова дава за първи път, като в него е уточнила, че паметникът е под възбрана, няма достъп до вътрешността му и гостите могат само да го разгледат отвън и да се снимат пред него. 400 души са посетили мястото в последния ден на месец април, сочи справка на новоназначената охрана на паметника. По думите на областния управител, това е показателен факт, че интересът към Бузлуджа расте и то предимно от чуждестранни туристи. С поставянето на жива охрана там ние пресякохме един добре организиран нелегален туристически канал, обясни Микова и припомни, че доскоро туристите плащали по 80 евро на гид, за да влязат в необезопасената вътрешност на монумента. Нерядко се стигало и до инциденти от любопитни хора, които предприемали високорисковото начинание. На 21 и 22 май екип на BBC World идва, за да заснеме уникалното място. Следващата седмица от областната управа планират да разпечатат обекта, за да могат вътре да влязат експерти, които да се произнесат за конструктивната устойчивост на паметника. Подобна помощ може да окажат и студенти от Университета по архитектура, разясни Гергана Микова. Старозагорският областен управител остава оптимист за бъдещето на паметника Бузлуджа, който би могъл да се превърне в атрактивна туристическа дестинация. „Най-важното е обаче е този паметник да стане притегателно място и обединител. Той е архитектурно чудо, от което ние трябва да се възползваме“, убедена е Микова. Сподели:", "date": "2018.05.10", "title": "ЗА ПЪРВИ ПЪТ! ВИП туристи кацат с хеликоптер на Бузлуджа"}
{"url": "http://pik.bg/%D0%BF%D0%BE%D0%B4%D0%BF%D0%B8%D1%81%D1%8A%D1%82-%D0%BD%D0%B0-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D1%8F-%D0%B8%D0%B7%D0%B4%D0%B0%D0%B4%D0%B5---%D0%BD%D0%B5-%D0%B5-%D0%B3%D0%BE%D1%82%D0%BE%D0%B2%D0%B0-%D0%B7%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D1%81-%D1%85%D0%B0%D1%80%D0%B8-news749227.html", "text": "Животът на Меган Маркъл на пръв поглед изглежда приказка, в която едно обикновено момиче първо се превръща в холивудска звезда, а след това в истинска принцеса. Актрисата ще бъде може би най-голямото изключение на британското кралско семейство до момента - тя е разведена мулатка и артист, отгоре на всичкото американка. От 19 май г-ца Маркъл вече ще бъде важна фигура с публични изяви, ще живее в разкош, за който едва ли някога е мечтала. Но готова ли е тя за всичко това? Това ще разберем по подписа й... Графологът Мишел Дресболд е категорична, че почеркът на човек издава много факти за него. Ето защо тя реши да разбере повече за бъдещата кралска двойка, използвайки подписите на Хари и Меган. Първото, което прави впечатление е, че между двата подписа има много голяма разлика. Според експерта подписът на Меган издава нейната нерешителност и лека неувереност, когато е пред много хора. Тя се бори с вътрешни противоречия и все още не е сигурна какъв образ иска да има пред света. Подписът на Хари пък издава категоричност и е много по-смел от този на Меган. Той се подписва единствено като \"Хари\", което говори за известна скромност и срамежливост. Любопитен факт е, че според Дресболд подписът на принца издава, че той е преживял тежка травма (вероятно става дума за смъртта на майка му, лейди Даяна). В подписа на Меган Мишел забелязва, че буквата \"М\" на името и фамилията е много по-голяма от другите, което говори за висок интелект. Още по-любопитното е, че второто \"М\" (на фамилията й) е по-малко от първото и това е заради семейните й проблеми в миналото. В подписа на Меган има чудесна равна линия, което означава, че тя обича красивото, но и издава страхът й от бъдещето. Тя е много премерена и внимателна и може би все още не е готова за огромното внимание към нея, което ще нараства все повече, пише \"Уоман.бг\". Сподели:", "date": "2018.05.10", "title": "Подписът на Меган Маркъл я издаде - не е готова за сватбата с Хари"}
{"url": "http://pik.bg/%D0%B3%D0%BE%D0%B4%D0%B8%D1%88%D0%BD%D0%BE-%D1%83%D0%B1%D0%B8%D0%B2%D0%B0-%D1%85%D0%B8%D0%BB%D1%8F%D0%B4%D0%B8-%D0%B2%D0%BE%D0%B4%D0%B5%D1%89%D0%B0%D1%82%D0%B0-%D0%BF%D1%80%D0%B8%D1%87%D0%B8%D0%BD%D0%B0-%D0%B7%D0%B0-%D1%82%D0%B5%D0%B6%D0%BA%D0%B8-%D0%B1%D0%BE%D0%BB%D0%B5%D1%81%D1%82%D0%B8-%D1%81%D0%B5-%D0%BD%D0%B0%D0%BC%D0%B8%D1%80%D0%B0-%D0%B2-%D0%B4%D0%BE%D0%BC%D0%B0-%D0%B2%D0%B8-news749245.html", "text": "Учените предупреждават, че ежедневните домашни дейности или тяхното избягване могат значително да нарушат здравето на цялото семейство! Например, дейности като пране и готвене, неизбежно променят въздуха, който дишате в дома – използването на химикали при измиване на пода или прозорците изпраща до 900 видове токсични вещества във въздуха! С ъщо така, в семейния дом в ъглите се крият мухъл, цветен прашец, както и въглероден оксид, които полепват по дрехите, мръсните гъби, печките на газ, така че е добре да се преориентирате към домашни продукти, съветват от \"Лекувай.бг\". Най-силна връзка с лошото качество на въздуха в дома учените открили със сърдечносъдовите заболявания, рак на белите дробове и развитието на астма. Симптоми, които показват замърсяване на въздуха в дома: Кашлица, сълзене на очите, световъртеж, умора и главоболие са някои от леките признаци, че в дома въздухът е замърсен. Но могат да се появят и по-силни симптоми, като дразнене на очите, обрив, болки в мускулите, проблеми с дишането, температура и чувство на студ. За щастие, със следните съвети можете значително да намалите приема на вредни частици, вещества и микроорганизми във вашия дом и така да избегнете опасни болести! Съвети, които могат да ви помогнат и които трябва да започнете да прилагате веднага 1.  Всеки ден проветрявайте всяка стая в дома. 2. Използвайте екологични продукти за почистване – в тях има по-малко токсини и замърсители, затова и въздуха ще бъде свеж и чист. 3. Вместо дезодорант в бутилка, използвайте рол-он в пластмасова кутия. 4. След използване, както и през нощта, изключете от контакта всички устройства, които не трябва постоянно да бъдат включени, като зарядните устройства, когато устройствата са пълни – ще имате двойна печалба, и по-чист въздух и по-малка сметка за ток! 5. По пода се събират гъби, акари, прах, косми от домашни любимци и още много вредни частици, така че по-добре е да се вземе решение за дървен под и домашни чехли. 6. Никога вкъщи не влизайте с обувки, защото те носят много замърсители, които ще разнесете по целия дом, а по-късно неминуемо ще влезнете в контакт с тях. 7. Погрижете се дрехите да изсъхват на свеж въздух, а ако нямате възможност за това, често отваряйте прозорците . 8. Редовно сменяйте завесите на ваната. Черна статистика сочи, че непроветреният апартамент и замърсения въздух в дома са номер едно причина за развитие на заболявания в Европа. Учените са установили, изненадваща връзка между излагането на замърсители в затворени помещения и сърдечно-съдови заболявания, а много изследвания са потвърдили, че замърсяването на въздуха косвено води до два милиона смъртни случая годишно! Сподели:", "date": "2018.05.10", "title": "Годишно убива хиляди! Водещата причина за тежки болести се намира в дома ви"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B1%D0%B8%D0%BB%D0%B0%D0%BB%D0%BE%D0%B2-%D0%BE%D1%81%D1%82%D0%B0%D0%B2%D0%B8-%D1%81%D1%82%D0%B0%D0%BD%D0%B8-%D0%B1%D0%BE%D0%B3%D0%B0%D1%82-news749191.html", "text": "Водещият на тв играта „Стани богат“ по БНТ Михаил Билалов е новата звезда в хитовата поредица „Скъпи наследници“ по bTV. Той влиза в образа на крупен бизнесмен, освен това е и бивш съпруг на героинята на Койна Русева - Милица, и баща на сина им Станислав, чиято роля е поверена на Петко Венелинов. Мишо ще се появи с екстравагантна визия - по-небрежна прическа и големи диоптрични очила. Героят му е твърдо решен да разшири бизнеса си, като мястото, където се е насочил да инвестира, е селото, в което се развива целият сюжет на драмеди поредицата Бели Вит. Така тв аудиторията първо ще го гледа в сериала на bTV, който е от 18 часа и изпреварва предаването, което той води по БНТ. „Скъпи наследници“ за пореден път ще свърже във връзка Мишо и Койна. Преди години двамата си партнираха в „Под прикритие“, където актьорът беше в образа на мафиота Джаро, а колежката му - в този на неговата адвокатка. Отношенията им не бяха единствено професионални, двамата често се отдаваха и на интимни моменти. Дали и в „Скъпи наследници“ ще има подобни сцени обаче, засега не е ясно. Сподели:", "date": "2018.05.10", "title": "ИЗНЕНАДА! Билалов остави \"Стани богат\" "}
{"url": "http://pik.bg/%D1%82%D1%80%D1%8A%D0%BC%D0%BF-%D0%B8%D0%B7%D0%B4%D0%B0%D0%B4%D0%B5-%D0%BA%D0%BE%D0%B3%D0%B0-%D1%89%D0%B5-%D0%B5-%D1%81%D1%80%D0%B5%D1%89%D0%B0%D1%82%D0%B0-%D0%BC%D1%83-%D1%81-%D0%BB%D0%B8%D0%B4%D0%B5%D1%80%D0%B0-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news749332.html", "text": "Fox News, цитиран от \"Фокус\". Държавният глава на САЩ Доналд Тръмп заяви, че неговата „дългоочаквана среща\" със севернокорейския лидер Ким Чен-ун ще се състои в Сингапур на 12 юни, предава американският телевизионен канал „Дългоочакваната среща между Ким Чен-ун и мен ще се състои в Сингапур на 12 юни и ще се опитаме да я превърнем в специален момент за световния мир!\", написа американският президент в профила си в социалната мрежа „Туитър“, без да разкрива допълнителни подробности. Сподели:", "date": "2018.05.10", "title": "Тръмп издаде кога ще е срещата му с лидера на Северна Корея"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D1%80%D0%B5%D0%B6%D0%B8%D1%81%D1%8C%D0%BE%D1%80-%D0%B2-%D0%B1%D0%BD%D1%82-news749334.html", "text": "След продължително боледуване на 78 години почина режисьорът Йордан Джумалиев, работил повече от 40 години в Българската национална телевизия, съобщи сайтът на държавната медия. Йордан Джумалиев остави дълбоки следи в създаването на художествени програми, свързани основно със сценичните жанрове - опера, балет, оперета. Винаги нестандартен и модерен в работата си, той съхрани за поколенията творчеството на най-големите артисти в тази област. Филмите и постановките му са част от Златния фонд на БНТ. Поклон пред светлата му памет. Поклонението ще бъде в неделя, 13 май от 12.00 ч., в църквата „Свети Седмочисленици\". Сподели:", "date": "2018.05.10", "title": "Почина известен режисьор в БНТ"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%87%D0%BE%D0%B2%D0%B5%D0%BA%D1%8A%D1%82-%D0%BF%D0%B0%D1%8F%D0%BA-%D0%BF%D1%80%D0%B5%D0%B2%D0%B5%D0%B4%D0%B5-$50-000-%D0%B7%D0%B0-%D1%81%D0%BF%D0%B0%D1%81%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D1%8A%D1%82-%D0%B8%D0%B2%D0%B0-news749341.html", "text": "Иван Кристоф, който е участвал в “Сървайвър”, е софиянец, роден през 1968 г. През 1990 г. емигрира в Канада. Там се занимава с височинна спасителна дейност: спасяване в рискови ситуации, събиране на всякакъв вид информация при инциденти и случаи, в които се изисква достигане на недостъпни места, работа във височинна среда, на места, където не стъпва човешки крак. Вече седми ден алпинисти правят опит да открият българския алпинист Боян Петров, който изчезна на 3 май в Хималаите, но времето не позволява това. В днешния ден има противоречиви информации за спасителната операция. Колеги на Петров съобщават, че в момента никой не го търси, хеликоптерът, който трябва да се включи в издирването, не е излетял и утре предстои 25 души да се включат в търсенето. Сподели:", "date": "2018.05.10", "title": "ИЗВЪНРЕДНО В ПИК! Човекът-паяк преведе $50 000 за спасяването на Боян Петров! Българинът Иван Кристоф от Торонто: Разбрах, че човекът е имал мечти и дете...."}
{"url": "http://pik.bg/%D1%85%D0%B2%D1%8A%D1%80%D1%87%D0%B8%D0%BB%D0%B0-%D0%B8-%D0%B4%D0%B5%D1%82%D1%81%D0%BA%D0%B8-%D1%83%D1%81%D0%BC%D0%B8%D0%B2%D0%BA%D0%B8-%D0%BF%D0%BE%D0%BB%D0%B8%D1%82%D0%B0%D1%82-%D0%B2-%D0%BD%D0%B5%D0%B1%D0%B5%D1%82%D0%BE-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-news749253.html", "text": "Победителите ще бъдат определени, според броя на харесванията и ще бъдат обявени на страницата. Ще има и награди, обещават организаторите на пъстрата инициатива. ащото едно хвърчило има голяма нужда от приятелство. Трябват му въздух, височина и небе, за да разцъфне с цялата си красота\" (Ромен Гари). Цветни хвърчила, детски смях и усмивки ще направят пъстро небето на Пловдив на 12 май (събота). За четвърта поредна година, екипът на Консултативно-терапевтична инициатива \"Хвърчило\" организира семеен пикник с пускане на хвърчила. Мястото по традиция е на Братската могила. Началото ще бъде дадено в 10:30 часа. Пъстроцветната инициатива ще се реализира със съдействието на кмета на район \"Западен\" Димитър Колев, приятели и дарители. Тази година е \"З Сподели:", "date": "2018.05.10", "title": "Хвърчила и детски усмивки политат в небето на Пловдив"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D1%86%D0%B5%D0%BD%D0%BA%D0%BE-%D1%87%D0%BE%D0%BA%D0%BE%D0%B2-news749343.html", "text": "Специализираният наказателен съд призна за виновен бившия кмет на село Галиче Ценко Чоков по три от петте обвинения срещу него. Присъдата на Чоков е 4,5 години затвор. Чоков е признат за невинен по обвиненията за лихварство и ръководене на престъпна група. Ценко Чоков изслуша присъдата на болничното легло, с което беше докаран със специална линейка от Централния софийски затвор. Пак заради него финалните пледоарии по делото се проведоха в специално пригодена зала в Централния софийски затвор, а той ги изслуша на легло. Финалът на делото идва две години след показното задържане на Чоков, сина му и останалите от групата. Оттогава той е в ареста. С изключение на десетина дни, през които беше на свобода срещу 10 000 лв. парична гаранция. Тогава заради оплаквания, че е започнал да сплашва свидетели, отново беше върнат в ареста, а съдебният състав беше подложен на проверка от ВСС. Сподели:", "date": "2018.05.10", "title": "ИЗВЪНРЕДНО! Затвор за Ценко Чоков"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BA%D0%BE%D0%B8-%D1%81%D0%B0-%D1%82%D0%B5%D0%B7%D0%B8-%D0%BC%D0%BE%D0%BC%D1%87%D0%B5%D1%82%D0%B0-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D0%B3%D0%BE%D0%BB%D0%B8-%D0%B4%D0%BE-%D0%BA%D1%80%D1%8A%D1%81%D1%82%D0%B0-%D0%B4%D0%B5%D1%86%D0%B0-%D1%81%D1%8A%D1%81-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8-%D0%BD%D0%B0%D0%B4%D0%BF%D0%B8%D1%81%D0%B8-news749288.html", "text": "Държавната агенция за закрила на детето ще извърши проверка на случая с децата на футболната среща Левски – Славия за Купата на България. Освен това ще бъдат сигнализирани и останалите институции – Български футболен съюз и полицията. ДАЗД ще провери как са допуснати тези момчета в този вид на пистата по време на футболен мач и дали са придружавани от родители, съобщиха от агенцията. В публичното пространство и в социалните мрежи се разпространява кадър с две момчета на видима възраст под 10 години, голи до кръста, които стоят на пистата на стадион \"Васил Левски\". Надписите по телата им гласят \"Levski hooligan\", ACAB (абревиатура на All Cops Are Bastards - всички ченгета са гадняри), SW 1999 (Sofia West - на най-влиятелната фракция в агитката на \"Левски\" - \"София Запад\"). Моментът на снимката улавя едното момче с победоносно вдигнати ръце, а другото, изглежда, прави нацистки поздрав. Организацията на евреите в България \"Шалом\" остро осъжда символиката, която се вижда на разпространяваните кадри от вчерашния финален мач за Купата на България по футбол между отборите на ПФК Левски (София) и ПФК Славия (София), съобщиха от там. Ето какво казват още от организацията: \"На снимките се виждат две момчета на възраст под 10 години, голи до кръста, с изрисувани по телата им имена на една от най-крайните фракции сред футболните агитки, абревиатури, подстрекаващи към насилие над органите на реда, свастика, а едно от децата дори отправя нацистки поздрав с изпъната ръка. Сезирахме незабавно институцията на Националния координатор за борба с антисемитизма в лицето на зам.-министъра на външните работи Георг Георгиев и очакваме подобаваща реакция от негова страна. Недопустимо е невръстни деца да бъдат насърчавани да демонстрират подобно поведение и затова се надяваме започналата проверка на Държавна агенция за закрила на детето да установи с категоричност как са допуснати тези момчета в този вид на пистата по време на футболен мач и дали са придружавани от родители. Това е пореден случай, който повдига въпроса за необходимостта от възпитание в дух на толерантност и уважение към различния като контрапункт на агресията, при това от най-ранна детска възраст - както в училищна, така и в семейна среда. Сподели:", "date": "2018.05.10", "title": "ЕКСКЛУЗИВНО В ПИК! Кои са тези момчета?! Проверяват голи до кръста деца със скандални надписи на мача \"Левски-Славия\"! \"Шалом\" сезира Външно (СНИМКИ)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%B8%D1%82%D0%B0%D0%B9-%D1%80%D0%B0%D0%B7%D1%80%D0%B5%D1%88%D0%B8-%D0%B8%D0%B7%D0%BB%D0%B8%D1%82%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B2%D0%B0-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D0%B0-%D0%BF%D0%BE-%D1%81%D0%BB%D0%B5%D0%B4%D0%B8%D1%82%D0%B5-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-news749346.html", "text": "Министерството на външните работи. Разрешителното влиза в сила от днес 10 май и е валидно до 13 май 2018 г. Посолството на Република България в Пекин информира, че китайската страна е дала разрешение за използването на два непалски хеликоптера на компания Simrik Air Pvt. Ltd., които да се включат в спасителните действия по издирването на алпиниста Боян Петров. Това съобщиха от пресцентъра на Решението е в резултат на усилията на българските дипломатически мисии в Пекин и Делхи, които съдействаха максимално за осигуряването на цялата необходима информация и документация за осигуряването на разрешението. Междувременно Бхола Тхапа, почетният консул на Република България в Катманду, Непал, потвърди, че пилотите на авиокомпания Simrik Air вече разполагат и с необходимите им китайски визи. Вследствие на постъпките от страна на дипломатическата ни мисия в Пекин, китайската страна е поела ангажимент да изпрати гранични служители, които ще чакат двата хеликоптера при пристигането им на тяхна територия и така няма да се налага екипажите да летят до странични гранични пунктове, на които единствено има паспортен контрол. Сподели:", "date": "2018.05.10", "title": "ОТ ПОСЛЕДНИТЕ МИНУТИ! Китай разреши излитането на два хеликоптера по следите на Боян Петров! "}
{"url": "http://pik.bg/%D0%BA%D0%B0%D1%80%D0%BB%D0%B5%D1%81-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%B1%D1%8A%D0%B4%D0%B5-%D0%BF%D1%80%D0%B5%D0%B8%D0%B7%D0%B1%D0%B8%D1%80%D0%B0%D0%BD-%D0%B7%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%B6%D0%B5%D0%BD%D0%B5%D1%80%D0%B0%D0%BB%D0%B8%D1%82%D0%B0%D1%82%D0%B0-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-news749360.html", "text": "AFP, цитирана от \"Фокус\". Бившият каталунски лидер Карлес Пучдемон отказа да бъде преизбиран за председател на Женералитета, предава От Германия Пучдемон обяви, че определя новака в политиката Куим Тора за кандидат за неговия пост. „Нашата партия предлага депутата Куим Тори за председател на Женералитата на Каталуния“, заяви Пучдемон във видеобръщение. Испанското правителство успешно блокира втория опит за избирането на Карлес Пучдемон в негово остъствие за регионален лидер на североизточния регион. Испанското правителство атакува пред Конституционния съд приетия наскоро закон от парламента на Каталуния, който позволяваше регионалният лидер да бъде избран, без да присъства в залата по време на гласуването. Съдът обяви своето решение в сряда вечерта, което гласи, че „приема възраженията на правителството“ и суспендира закона. Пучдемон бе арестуван в неделя, 25 март, на магистрала в Германия. Бившият каталунски лидер пътуваше от Финландия към Белгия, но бе задържан от германската полиция на основание международна заповед за арест, издадена от Испания. По-късно той бе освободен от ареста, но остана в страната, след като германските власти не уважиха искането на Испания за екстрадицията му. Сподели:", "date": "2018.05.10", "title": "Карлес Пучдемон отказа да бъде преизбиран за председател на Женералитата на Каталуния"}
{"url": "http://pik.bg/%D1%81%D0%B5%D0%BA%D1%81-%D0%B8%D0%B3%D1%80%D0%B8-%D0%B4%D0%B5%D1%8F%D0%BD-%D0%B4%D0%BE%D0%BD%D0%BA%D0%BE%D0%B2-%D1%82%D1%8A%D1%80%D1%81%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D0%BA-%D0%B7%D0%B0-%D0%B6%D0%B5%D0%BD%D0%B0-%D1%81%D0%B8-%D0%BF%D1%83%D1%81%D0%BA%D0%B0-%D1%80%D0%B0%D0%B4%D0%B8%D0%BD%D0%B0-%D0%BD%D0%B0-%D0%B1%D0%B0%D0%B4%D0%B6%D0%B0%D0%BD%D0%B0%D0%BA%D0%B0-%D1%81%D0%B8-%D0%BD%D0%B0%D0%B5%D1%81%D0%B5%D0%BD-news749295.html", "text": "Актьорът Деян Донков търси любовник за жена си Радина Кърджилова. Звездата от трупата на Народния театър \"Иван Вазов\" обаче не го е закъсал в кревата, а другият му е нужен за новата постановка, която ще е гвоздей в програмата наесен. Идеята за спектакъла е на самия Деян, който е споделил с шефа си Мариус Донкин, че много би искал да направи нова версия на прочутата пиеса на Харолд Пинтър \"Любовникът\" от 1962 г. При това с жена си Радина, която отскоро е на щат в Народния театър. Директорът приел присърце и дал Камерната сцена на семейния тандем, разкрива \"Телеграф\". \"Това ще бъде нещо много интересно и в голяма степен скандално\", обещава самият Донков. Според сюжета Сара и Ричард са семейна двойка, а една от първите реплики на мъжа в пиесата е \"Любовникът ти ще идва ли днес?\". Затова спешно се изявява и като режисьор, търси колегата, който да влезе в тази роля. Сподели:", "date": "2018.05.10", "title": "СЕКС ИГРИ! Деян Донков търси любовник за жена си! Пуска Радина на баджанака си наесен"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BA%D0%BB%D1%8E%D0%BA%D0%B0-%D1%86%D1%81%D0%BA%D0%B0-%D1%81%D0%B5-%D1%82%D1%80%D0%B5%D1%81%D0%B5-%D0%BE%D1%82-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-%D1%82%D1%80%D0%B5%D0%BD%D1%8C%D0%BE%D1%80-%D0%B8%D0%B4%D0%B2%D0%B0-%D0%B2-%D0%BF%D0%B0%D0%BA%D0%B5%D1%82-%D1%81-%D0%B1%D0%B5%D1%80%D0%B1%D0%BE-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-news749259.html", "text": "Появи се нов фаворит за треньор на ЦСКА за следващото първенство. Това е Александър Томаш. Спецът, който в момента е начело на Берое, е получил оферта лично от ръководството да дойде на „Българска армия\". Но има едно важно условие, което да изпълни. Томаш трябва да върне в Борисовата градина Димитър Бербатов. Идеята на ръководството на ЦСКА е да ползва Димитър Бербатов като футболист и той да приключи кариерата си на „Българска армия\". Така Митко хем ще бъде полезен с опита си, хем „червените\" ще се прочуят по цял свят със завръщането му на терена, твърди \"Меридиан мач\". Александър Томаш е един от най-близките му приятели заедно с помощниците си Константин Мирчев и Тодор Кючуков. Заради тях Бербо дори дойде да тренира с Верея, а по-късно и с Берое. Голмайстор №1 за всички времена в националния отбор дори бе спряган на два пъти за трансфер при „зелените\". Според запознати обаче задачата е почти непосилна. Сподели:", "date": "2018.05.10", "title": "ГОРЕЩА КЛЮКА! ЦСКА се тресе от сензационен трансфер! Треньор идва в пакет с Бербо на \"Армията\" - възможна ли е бомбата"}
{"url": "http://pik.bg/%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%8F-%D0%BA%D0%B8%D0%BB%D0%B8%D0%BC-%D0%BD%D0%B0%D0%B3%D1%80%D0%B0%D0%B4%D0%B8%D1%85%D0%B0-%D0%BB%D1%8E%D0%B1%D0%B8%D0%BC%D0%B8%D1%82%D0%B5-%D0%B7%D0%B2%D0%B5%D0%B7%D0%B4%D0%B8-%D0%BD%D0%B0-%D0%BD%D0%BE%D0%B2%D0%B0-%D0%BC%D0%B8%D1%82%D0%B0%D0%BA%D0%B0-%D0%BE%D1%82-%D1%81%D0%BE%D1%84%D0%B8%D1%8F-%D0%B4%D0%B5%D0%BD-%D0%B8-%D0%BD%D0%BE%D1%89-%D0%BE%D1%82%D0%BD%D0%B5%D1%81%D0%B5-%D0%B1%D0%BB%D0%B0%D1%82%D0%B5-news749212.html", "text": "Кристиан Кирилов, който нашумя като Митака от сериала \"София ден и нощ\", стана най-харесваната звезда на Нова телевизия. Снощи медията раздаде наградите в допитването \"NOVA подкрепя българските филми\", а водещи на церемонията бяха Богомил Грозев и Василена Гръбчева. Своите места под сцената в Дома на киното заеха актьори, режисьори, продуценти и любители на българското кино. По време на гласуването на сайта на телевизията над 50 хиляди души избраха своите любими български актьори, актриси в пет категории: Кино, ТВ Сериали, УЕБ Сериали, Риалити сериали и Изгряваща звезда. Статуетката в категория \"ТВ Сериали\" с над 10 000 гласа отнесе хитовата поредица \"Откраднат живот\". Любимият актьор на зрителите от докторския филм се оказа Юлиан Вергов за превъплъщението му в доц. Виктор Банков, който натрупа 3993 гласа. За Димо Алексиев и Моню Монов бяха второто и третото място. Йоана Буковска спечели приза сред дамите, а след нея се наредиха Ралица Паскалева и Дария Симеонова. В категория \"Кино\" спечели лентата \"Дъвка за балончета\", а Теодора Духовникова, който изпълни главната женска роля на филма, спечели приза \"Любима актриса“. На второ и трето място са Снежана Макавеева и Зорница София. Статуетката за \"Любим актьор\" пък отиде при Асен Блатечки ( , следван от Иван Юруков и Валери Йорданов. Най-предпочитаният от зрителите уеб-сериал е \"Следвай ме\", като наградите за любим актьор и актриса в него взеха Илиян Илиев и Тита. В специалната категория \"Изгряваща звезда\" първото място спечели Андрея Захариев от \"Дъвка за балончета\", следван от двамата братя от \"Ние, нашите и вашите\" Мартин Цолов и Мартин Желанков. Най-голям интерес обаче броячите отчетоха в категорията \"Риалити Сериали\". Любимка сред дамите стана Симона. Но рекорден вот в сравнение с всички останали победители, включително и сред \"акулите\" Вергов и Блатечки, натрупа Кристиан Кирилов. Сред феновете на атлетичния ерген от най-известната квартира в София се оказа и Владо Пенев. Бившият министър на културата и Митака се озоваха един до друг в залата и при всеки удобен случай коментираха приятелски случващото се на сцената. Да подкрепи сина на награждаването от Англия специално за церемонията се прибра майката на фитнес маниака Валентина. Дори Владо Пенев я поздрави за успеха на сина й. 3246 гласа) Сподели:", "date": "2018.05.10", "title": "НА ЧЕРВЕНИЯ КИЛИМ! Наградиха любимите звезди на Нова! Митака от \"София ден и нощ\" отнесе Блатечки и Вергов (СНИМКИ)"}
