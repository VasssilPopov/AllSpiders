{"url": "http://pik.bg/%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%B4%D0%B6%D0%BE%D0%BB%D0%B8-%D1%80%D0%B0%D0%B7%D0%BA%D0%B0%D0%B7%D0%B0-%D0%BA%D0%B0%D0%BA-%D1%81%D0%B5-%D0%B5-%D0%BF%D1%80%D0%BE%D0%BC%D0%B5%D0%BD%D0%B8%D0%BB%D0%B0-%D0%BE%D1%82-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%BA%D0%B0-%D0%B4%D0%BE-%D0%B4%D0%BD%D0%B5%D1%81-news737737.html", "text": "През годините Анджелина Джоли доста категорично смени имиджа си. От непокорно и непослушно момиче актрисата и режисьор стана изтънчена дама, вълнуваща се от глобалните проблеми. Пред сп. „ИнСтайл“ звездата разказа как се е променила от лудите ѝ години на тийнейджърка до днес. „Имаше период, когато покривах с грим цялото си лице, спомня си 42-годишната знаменитост. – А след това дойде и пънкарският ми период. В днешно време е много модерно да се боядисват косите сини. А в моята младост беше готино да се правят по-светли“. Джоли не пропусна да спомене как все повече усеща приликата с родната си майка. Актрисата Маршелин Бертран почина преди година и Анджелина неведнъж е споделяла, че трудно преживява загубата. „Гледам се в огледалото и си давам сметка, че много приличам на майка си. Това ме радва. Виждам, че остарявам, но се отнасям с любов към този процес. Защото всичко това означава, че съм жива – живея и старея!“, обобщи звездата. Сподели:", "date": "2018.03.25", "title": "Анджелина Джоли разказа как се е променила от тийнейджърка до днес"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%B8%D0%B7%D0%BF%D0%B8%D1%82%D0%B0-%D1%83%D1%81%D0%BF%D0%B5%D1%88%D0%BD%D0%BE-%D0%BD%D0%BE%D0%B2%D0%B8%D1%82%D0%B5-%D1%81%D0%B8-%D1%80%D0%B0%D0%BA%D0%B5%D1%82%D0%B8-%D0%B2%D1%8A%D0%B7%D0%B4%D1%83%D1%85-%D0%B2%D1%8A%D0%B7%D0%B4%D1%83%D1%85-news737724.html", "text": "Турция проведе успешни изпитания на първите ракети въздух-въздух собствена разработка „Гьокдоган” и „Боздоган”, предаде Анадолската агенция. Според държавната медия ракетите са съвместна разработка на два военни института в южната ни съседка. Тестовото изстрелване на ракетите е било проведено на военния полигон в Синоп. В съответствие с програмата за изпитания през последното тримесечие на 2018г. ще бъде извършено изстрелване на ракети от наземна установка с цел поразяване на движещи се цели, а също изстрелване със самолет. „Гьокдоган” е ракета с малък и среден радиус на действие. Ракетите „Боздоган” са способни да поразяват цели на големи разстояния, посочва Анадолската агенция. Подготовката на ракетите „Гьокдоган” и „Боздоган” е планирана да завърши през 2020г. , след което ще започне серийно производство на ракетите. Двата модела бяха представени на изложение през миналата година. В своя материал по темата (преведен и от български медии) ракетите погрешно са наречени „балистични”. Южната ни съседка действително обаче разработва такива. Системата „Ялдъръм” е съвместно дело на Турция, Пакистан и Китай. Първата модификация, която е в строя от 2001 г., има радиус на действие от 150 км. Версии 2 и 3 могат да ударят цел на съответно 300 и 900 км, а все още продължава работата по модификация, способна да достигне до мишена на 2500 км (т.е. голямата част от Европа – б.р.). През септември миналата година за първи път беше изстреляна „Бора” с радиус на поразяване от 280 км. Особеното при нея е, че е изцяло разработена в Турция. Сподели:", "date": "2018.03.25", "title": "Турция изпита успешно новите си ракети въздух-въздух"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%B1%D0%B0%D0%BA%D1%88%D0%B8%D1%88-%D0%BE%D1%82-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B8%D0%B7%D0%BD%D0%B0%D1%81%D0%B8%D0%BB%D0%B8-%D0%B8-%D0%BF%D1%80%D0%B5%D0%B1%D0%B8-%D0%B1%D1%80%D1%83%D1%82%D0%B0%D0%BB%D0%BD%D0%BE-15-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-news737749.html", "text": "Таксиметраджия от кв.Грамада Янко З. изнасилил брутално 15 -годишно момиче в Благоевград, пише Пиринско.ком 40- годишният мъж завел 15-годишното момиче в таванско помещение на ул. Шар Планина №10, където и нанасял множество удари в областта на главата и корема, след което я изнасилвал брутално близо 3 часа. След като момичто е избягало е подаден сигнал в 01 РУП - Благоевград. Полицията е арестувала таксиметровия шофьор, който с прокурорско постановление е задържан за 72 часа в ареста. Сподели:", "date": "2018.03.25", "title": "ШОКИРАЩО! Бакшиш от Благоевград изнасили и преби брутално 15-годишно момиче"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B8%D1%8F-%D0%BD%D0%B0%D1%87%D0%B8%D0%BD-%D0%B7%D0%B0-%D0%B7%D0%B0%D0%B1%D0%B0%D0%B2%D1%8F%D0%BD%D0%B5-%D0%BD%D0%B0-%D1%81%D1%82%D0%B0%D1%80%D0%B5%D0%B5%D0%BD%D0%B5%D1%82%D0%BE-news737402.html", "text": "Канадски учени стигнаха до извода, че единственият ефективен начин за профилактика на стареенето е да се правят упражнения, повишаващи издръжливостта, съобщи сайтът Юрикалърт, цитиран от Лента. Физиологът Греъм Холоуей от университета в Гуелф, канадската провинция Онтарио, и колегите от екипа му определили механизма за стареене на мускулите. Те анализирали клетъчния метаболизъм при мъже на възраст от 20 до 70 години. Оказало се, че с напредването на възрастта в клетките 10 пъти се понижава чувствителността към аденозиндифосфат (АДФ) - молекула, от която се образува аденозинтрифосфат (АТФ) в процеса на дишане. В резултат, когато учените прибавят АДФ към клетъчни тъкани, взети с биопсия от възрастни хора, се наблюдава двукратно или трикратно увеличаване на концентрацията на активните форми на кислорода (АФК), включително на увреждащите клетките свободни радикали. Откритията показват, че именно АФК е причината за мускулната атрофия в тялото на възрастния човек. При това интензивните физически упражнения не намаляват съдържанието на активния кислород в клетките и след 12 седмици. По думите на Холоуей, резултатите от изследването не означават, че физическата активност като цяло е безсилна срещу саркопенията (естествената атрофия на мускулите). \"Смятам, че тренировките за издръжливост са полезни, защото знаем какви упражнения повишават митохондриалното съдържание\", каза ученият. Изследователите препоръчват хората да отделят време за аеробни тренировки, в това число каране на велосипед и плуване. Сподели:", "date": "2018.03.25", "title": "Сензационно! Разкриха единствения начин за забавяне на стареенето"}
{"url": "http://pik.bg/%D1%80%D1%83%D0%BC%D0%B5%D0%BD-%D0%BF%D0%B5%D1%82%D0%BA%D0%BE%D0%B2-%D0%B2%D1%81%D0%B8%D1%87%D0%BA%D0%B8-%D0%BE%D0%BF%D0%B8%D1%82%D0%B8-%D0%BE%D1%82-%D0%B5%D0%B2%D1%80%D0%BE%D0%BF%D0%B0-%D0%B4%D0%B0-%D1%81%D0%B5-%D0%BC%D0%B5%D1%81%D1%8F%D1%82-%D0%B2-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D0%BD%D0%B8-%D1%81-%D0%B4%D1%80%D1%83%D0%B3%D0%B8-%D0%B4%D1%8A%D1%80%D0%B6%D0%B0%D0%B2%D0%B8-%D0%B4%D0%B8%D1%81%D0%BA%D1%80%D0%B5%D0%B4%D0%B8%D1%82-news737691.html", "text": "Случаят с липсата на проверка на летище „София“ трябва да бъде щателно разследван. Това заяви в ефира на БНТ членът на ИБ на АБВ Румен Петков. „Това се поднася на обществото като инцидент, защото самолетът идва от страна-член на ЕС. Ами ако идваше от Африка или от Азия?  В началото на тази седмица директорът на Европол каза за 5 000 терористи в Европа от ИДИЛ, а колко от тях са в Франция е друг въпрос. Но по отношение на случая на летището ни… Той не може да бъде оставен просто така и подминат. Ако тук се опита да се търси решение, което да вземе образно казано главите на двама или трима от средния ешалон на Аерогара „София“, това ще бъде замазване на положението. Тук говорим за политическа отговорност, и то на първо място в министъра на вътрешните работи“. Петков бе призован и по отношение на разрастващия се шпионски скандал между Великобритания и Русия и призива към европейските държави също да отзоват свои дипломати. По думите му позицията на държавата ни, че трябват солидни доказателства, за да се вземе такова решение, е правилна, а прибързаните действия само могат да бъдат в ущърб на България. „В Европа се държат по един много странен и дискредитиращ начин. Казват, че искат да сме солидарни. Но в този случай да извадят доказателствата и тогава да отправят призив да сме солидарни. Навремето тръгнахме срещу Ирак, допуснахме смъртта на хиляди хора, голяма част от тях невинни, по обвинението, че там има ядрено и химическо оръжие. После се оказа, че няма. След това съсипахме Либия, а в момента сме на път да съсипем Сирия. И някак си все по-малко се употребява словосъчетанието евроатлантически ценности, защото то се дискредитира с поредица доказани лъжи. На този фон не трябва да се учудваме, че антиевропейските нагласи се засилват, и то с основание, което се излъчва от върха на Европа“. „Ще дам и друг пример. Преди 7-8 месеца САЩ обвиниха Русия, че е манипулирала президентските им избори, а буквално преди седмица се оказа, че това всъщност е „Кембридж Аналитика“. И ми е много интересно сега САЩ ще предприемат ли някакви действия срещу Великобритания“, заяви Петков. По думите му в подобни ситуации управляващите у нас трябва да си припомнят  и как името на страната ни бе несправедливо замесено в атентата срещу папа Йоан Павел II. „Всички опити да се месят в междудържавните ни отношения, било то с Русия, или с Турция, или Македония, само дискредитират съдържателното начало на Европейския съюз“, заключи по темата той. Във връзка с външнополитическите въпроси Румен Петков коментира и все по-засилващите се настроения сред някои европейски държави за преразглеждане на санкциите срещу Русия. „Ние от АБВ настоявахме отмяната на санкциите срещу Русия да бъде поставена като дебат по време на нашето европредседателство. Той трябва да започне и да има необратим характер. Ние имаме своите интереси в енергетиката и туризма и тук чест прави на сегашния ни министърът  на туризма, че ги защитава по един много убедителен начин. Ние имаме и една Освободителна война при която 70 000 руснаци останаха тук завинаги“. Членът на ИБ на АБВ взе отношение и по предстоящата среща на върха във Варна между ЕС и Турция  и нейното пряка свързаност с мигрантския поток към България и държавите от Стария континент. „Отслабването на мигрантския натиск не бива да се възприема като даденост, защото ситуацията може да се взриви буквално всеки един момент. Затова и срещата с турския президент и представителите на Европа е наложителна. Друг е въпросът, че като дата не беше добре подбрана, защото 26 март е дена на „тракийци“. Ние имаме хиляди сънародници, които са пострадали и чиито въпрос не се решава,  независимо от конвенции и европейската солидарност. И много се надявам, че сега и Великобритания, и всички останали представители на европейските държави ще подкрепят България по казуса за Тракийските бежанци“, посочи той. По думите му срещата на върха Европа-Турция трябва да бъде последвана и от такава Европа – Русия. Сподели:", "date": "2018.03.25", "title": "Румен Петков: Всички опити от Европа да се месят в отношенията ни с други държави дискредитират съдържателното начало на ЕС"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%BD%D0%B0%D1%81%D0%B8%D0%BB%D0%B8%D0%B5-%D0%B2-%D1%81%D1%8A%D1%80%D0%B1%D0%B8%D1%8F-%D0%BF%D1%80%D0%B5%D0%B1%D0%B8%D1%85%D0%B0-%D0%B4%D0%BE-%D1%81%D0%BC%D1%8A%D1%80%D1%82-%D0%B8%D0%BC%D0%B0%D0%BC-%D0%BD%D0%B0-%D0%B4%D0%B6%D0%B0%D0%BC%D0%B8%D1%8F-%D0%B2-%D0%BD%D0%BE%D0%B2%D0%B8-%D0%BF%D0%B0%D0%B7%D0%B0%D1%80-news737722.html", "text": "Имам на джамия в сръбския град Нови Пазар е бил пребит до смърт, съобщава Анадолската агенция. В града преобладава мюсюлманско население. Назир Салихович е нападнат, докато се е прибирал към дома си, след като е водил нощна проповед в джамията, съобщават от Сръбския ислямски съюз. В съобщението се уточнява, че нападението срещу Салихович е неприемливо и че е започнато разследване, за да се идентифицират нападателите. Лекар в болницата на Нови Пазар е заявил, че имамът е получил наранявания по лицето, главата, ръцете и коленете. Сподели:", "date": "2018.03.25", "title": "Брутално насилие в Сърбия! Пребиха до смърт имам на джамия в Нови Пазар"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%BD%D1%83%D0%BA%D1%8A%D1%82-%D0%BD%D0%B0-%D1%81%D0%BE%D1%84%D0%B8%D1%8F-%D1%80%D0%BE%D1%82%D0%B0%D1%80%D1%83-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D1%84%D1%83%D1%80%D0%BE%D1%80-%D0%B2%D0%B8%D0%B6%D1%82%D0%B5-%D0%B3%D0%BE-%D0%BA%D0%B0%D0%BA%D1%8A%D0%B2-%D0%B5-%D0%BA%D1%80%D0%B0%D1%81%D0%B0%D0%B2%D0%B5%D1%86-%D1%81%D0%BD%D0%B8%D0%BC%D0%BA%D0%B8-news737375.html", "text": "Внукът на легендарната певица София Ротару Анатолий Евдокименко навърши на 23 март 24 години. В чест на празника звездната му баба го поздрави на страницата си в Инстаграм с трогателна снимка. Ротару обожава внуците си София и Анатолий. Русокосата красавица вече прави успешна кариера на модел, а брат й завърши престижния британски \"Лансинг Колидж\" и продължи образованието си за моден фотограф в лондонския Централен колеж по изкуство и дизайн \"Сейнт Мартин\". \"Днес нашият Анатолий навърши 24 години! Скъпи мой, бъди здрав и щастлив! И нека късметът никога да не те напуска\", написа певицата под снимката. Последователите й се присъединиха към поздравленията и засипаха младежа с пожелания за щастие и успехи. Повечето отбелязват, че Анатолий все повече прилича на звездната си баба. \"Поздравления! Какви красиви черти има вашият внук!\", \"Честит рожден ден на внука ви! Нека все повече ви радва - вас и всички роднини! Успех, Анатолий!\", \"Красавец! Как лети времето! Честит рожден ден!\", \"Чудно щастие, богатирско здраве, благополучие във всичко, творчески успехи и сбъдване на най-съкровените мечти\", са само част от поздравите. Сестрата на рожденика София, която носи името на легендарната си баба, също го поздравява. \"Честит рожден ден! Ти си моята любов, моят вечен двигател! Радвам се, че именно ти си мой брат\", написа красавицата. Сподели:", "date": "2018.03.25", "title": "ПЪРВО В ПИК! Внукът на София Ротару предизвика фурор! Вижте го какъв е красавец (СНИМКИ) "}
{"url": "http://pik.bg/%D0%B7%D0%B4%D1%80%D0%B0%D0%B2%D0%BE%D1%81%D0%BB%D0%BE%D0%B2%D0%BD%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D1%82%D0%B5%D0%B6%D0%BA%D0%BE-%D0%B7%D0%B0%D0%B1%D0%BE%D0%BB%D1%8F%D0%B2%D0%B0%D0%BD%D0%B5-%D1%82%D1%80%D1%8A%D1%88%D0%BD%D0%B0%D0%BB%D0%BE-%D1%86%D0%B2%D0%B5%D1%82%D0%B0%D0%BD%D0%BA%D0%B0-%D1%80%D0%B8%D0%B7%D0%BE%D0%B2%D0%B0-%D0%BD%D0%B0-33-%D0%B3%D0%BE%D0%B4%D0%B8%D0%BD%D0%B8-news737706.html", "text": "Цветанка Ризова е изкарала едра шарка чак на 33 години. Водещата на „Лице в лице” по Би Ти Ви се разболяла от варицела, когато вече била медийна звезда. Заради обривите, които журналистката получила по цялото тяло, се наложило предаването да се върти на запис. Цели 3 седмици Ризова се опитвала да се излекува и да заличи пъпките поне по лицето си. По това време Цветанка водела публицистичното предаване „На четири очи” по Нова телевизия. Загрижен за състоянието й, бъдещият й екранен партньор в Би Ти Ви Митко Цонев изобщо не я успокоил, а я стресирал още повече, пише столичен седмичник. Журналистът й позвънил и й казал, болестта е доста сериозно нещо, тъй като самият той прекарал едра шарка и се наложило да лежи в инфекциозна болница. „Едва оживях, а един до мен умря”, стреснал я Цонев. „Беше изключително подходящо да ми каже всичко това в този момент! Аз лежа с температура, а той ми говори, че мога и да умра!”, смее се днес журналистката. Сподели:", "date": "2018.03.25", "title": "ЗДРАВОСЛОВНИ ПРОБЛЕМИ! Тежко заболяване тръшнало Цветанка Ризова на 33 години"}
{"url": "http://pik.bg/%D0%B4%D0%B0-%D0%BD%D0%B8-%D0%B5-%D0%B6%D0%B8%D0%B2%D0%B0-%D0%B8-%D0%B7%D0%B4%D1%80%D0%B0%D0%B2%D0%B0-%D1%81%D1%82%D0%B5%D1%84%D0%BA%D0%B0-%D0%BA%D0%BE%D1%81%D1%82%D0%B0%D0%B4%D0%B8%D0%BD%D0%BE%D0%B2%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D0%B4%D0%BD%D0%B5%D1%81-news737751.html", "text": "На днешния ден празнува голямата българска спортистка Стефка Костадинова. Легендата на българската лека атлетика се е появила днес на бял свят през 1965 година, а оттам-нататък всичко е история. Тя е най-голямото име в историята на скока на височина, преодолявала е рекорден брой пъти гросмайсторската височина от 2 метра. Освен това вече 30 години държи световния рекорд със своите 209 см, а няма изгледи скоро това постижение да бъде подобрено. След подобряването на резултата на Йорданка Донкова на 100 м с препятствия, това е единственият български световен рекорд в леката атлетика в момента. Костадинова е европейска, световна и олимпийска шампионка, четирикратна победителка в анкетата за Спортист на годината. Сега е на върха на българския спорт в качеството си на председател на БОК. Сподели:", "date": "2018.03.25", "title": "ДА НИ Е ЖИВА И ЗДРАВА! Стефка Костадинова празнува днес!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D1%87%D0%B0%D0%B2%D1%83%D1%88%D0%BE%D0%B3%D0%BB%D1%83-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0%D1%85%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news737747.html", "text": "Във Варна вече пристигат официалните лица за утрешната среща на върха Турция-ЕС. В морската ни столица са външният министър на Турция Мевлют Чавушоглу, както и министърът по европейските въпроси и главен преговарящ по кандидатурата на южната ни съседка за членство в Европейския съюз Йомер Челик, предава БНР. Според турски медии делегацията на президента Реджеп Ердоган ще включва още министърът на икономиката Нихат Зейбекчи и търговският министър Бюлент Тюфенкчи. Премиерът Бойко Борисов вече е в морската столица, а вицепремиерите Томислав Дончев и Екатерина Захариева, както и министър Лиляна Павлова се очакват в резиденция Евксиноград до края на деня. Заради осигуряването на сигурността на президента Ердоган и на европейските лидери Жан-Клод Юнкер и Доналд Туск във Варна има командировани служители на МВР от цялата страна. От областната дирекция на МВР в морската столица уточниха, че от понеделник следобед до 18:00 часа по основните трасета на придвижването на кортежите на официалните гости ще има разположени както патрулни автомобили, така и полицаи, а на основните кръстовища ще има регулировчици. Но увериха, че са взети мерки за осигуряване на нормален пропускателен режим и че варненци няма защо да се опасяват от блокиране на града. Летището и резиденция „Евксиноград“ също са със засилена охрана. Представителите на турските служби също са в града и работят заедно с Националната служба за охрана на България за осигуряване на безопасността на участниците в срещата. Протест срещу посещението на Ердоган организира партия „Възраждане“. Той ще се състои в понеделник от 12 часа на площад „Независимост“ във Варна, съобщи председателят на формацията Костадин Костадинов. Той посочи, че се планират и други акции, които не се оповестяват заради засилените мерки за сигурност. Сподели:", "date": "2018.03.25", "title": "ИЗВЪНРЕДНО В ПИК! Премиерът Борисов и Чавушоглу пристигнаха във Варна"}
{"url": "http://pik.bg/%D1%85%D0%B2%D0%B0%D0%BD%D0%B0%D1%85%D0%B0-%D0%BE%D1%82%D1%80%D0%BE%D0%B2%D0%B5%D0%BD-%D0%B1%D0%B3-%D1%87%D0%B5%D1%81%D1%8A%D0%BD-news737407.html", "text": "Европейската система за бързо предупреждаване за опасни храни е изпратила съобщение за откриване на токсични индустриални замърсители в див чесън с произход от България. Хранителният продукт се разпространявал в 6 държави – Франция, Белгия, Дания. Германия, Холандия и Люксембург. Съгласно класификацията на институцията рискът за потребителите е определен като „сериозен“. В изсушения див чесън лабораторно е открито наличие на канцерогенни химикали, които обикновено се получават при горивни процеси в индустрията и бита, като основни източници са въглищни и газови централи, горенето на биологични отпадъци, стари гуми и др. Фатални са за здравето, защото могат да отключат автоимунни заболявания и да предизвикат стерилитет. Сподели:", "date": "2018.03.25", "title": "Хванаха отровен БГ чесън"}
{"url": "http://pik.bg/%D1%88%D0%BE%D0%BA-8-%D0%BE%D1%82-10-%D1%85%D0%BB%D1%8F%D0%B1%D0%B0-%D1%81%D0%B0-%D0%BC%D0%B5%D0%BD%D1%82%D0%B5-news737400.html", "text": "8 от 10 хляба на пазара на практика са без установено качество и състав, защото от 1000 фурни в страната само 200 са се регистрирали доброволно като производители. Това обяви Марияна Кукушева, председател на Федерацията на хлебопроизводителите и сладкарите. По думите ѝ по голяма част от въпросните обекти за производство на хляб обикновено се записват като търговски дружества в общините, за да плащат патентно право, но не и в Агенцията по храните, където регистрацията е по желание. Според Кукушева при натравяне на човек, купил си храна, произведена от такава фирма, той трудно може да предяви претенции. В останалите страни от ЕС регистрацията на производителите на хляб и храни е задължителна, като в някои от държавите с това се занимават браншовите асоциации. Сподели:", "date": "2018.03.25", "title": "ШОК! 8 от 10 хляба са менте"}
{"url": "http://pik.bg/%D0%B1%D0%B8%D0%B2%D1%88-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%80%D1%83%D0%BC%D1%8A%D0%BD%D0%B8%D1%8F-%D0%BF%D0%BE%D0%B8%D1%81%D0%BA%D0%B0-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8%D0%B5-%D1%81-%D0%BC%D0%BE%D0%BB%D0%B4%D0%BE%D0%B2%D0%B0-news737721.html", "text": "Бившият румънски президент Траян Бъсеску, който участва в голям митинг в Кишинев по повод 100-годишнината от обединението на Бесарабия и Румъния през 1918 г., призова парламентите на Румъния и Молдова да гласуват \"в най-кратък срок\" за обединение на двете страни, съобщават Медиафакс и информационният сайт Зиаре, цитирани от БТА. Хиляди хора се събраха на Площада на Великото национално събрание в Кишинев, като скандираха лозунги \"Обединение\" и \"Долу границата между братя\" и пееха патриотични песни, както и химните на двете страни.Траян Бъсеску призова от трибуната парламентите на Румъния и Молдова да гласуват за обединение на двете страни, като подчерта, че \"живеем според волята на Сталин и Хитлер, живеем според омразния пакт Рибентроп-Молотов\". \"Призоваваме парламентите в Букурещ и Кишинев във възможно най-кратък срок в чест на Стогодишнината да гласуват отново за обединение\", заяви Бъсеску, като добави, че \"това е въпрос на национално достойнство (...) Молдова е част от Румъния, молдовците са граждани на Румъния\". Бившият държавен глава, настоящ лидер на Партия Народно движение и почетен председател на молдовската Партия на националното единство, е дългогодишен поддръжник на идеята за обединение на Румъния и Молдова. Заради тази позиция миналата година молдовският президент Игор Додон му отне молдовското гражданство. Митингът, който започна в 12.00 часа, е организиран от унионистки групи (подкрепящи обединението на Румъния и Молдова), като от молдовска стана се включиха Партията на националното единство, Либералната партия, Национално-либералната партия и Либерално-демократическата партия. Поканени бяха и кметовете на над 100 населени места в Молдова, които подписаха декларация за обединение с Румъния. В митинга се включиха също Лудовик Орбан, председател на най-голямата опозиционна сила в Румъния - Национално-либералната партия, както и лидерът на опозиционния Съюз за спасение на Румъния Дан Барна, който е придружен от делегация от парламентаристи. Дан Барна заяви от трибуната, че мястото на Молдова е в Европейския съюз. \"Мисля, че мястото на Бесарабия, мястото на Молдова и на Румъния е в Европейския съюз. Знам, че за вас последните години обезсърчиха тази посока, но през 1914 г. идеята за обединението дори не съществуваше, а след четири години, през 1918 г., историческото чудо се случи\", заяви опозиционният лидер, като подчерта, че \"надеждата и вярата са най-мощният двигател\". Същевременно проруският президент на Молдова Игор Додон и Социалистическата партия отправиха редица послания срещу унионисткото движение в последно време, посочва Зиаре. \"Мисля, че опасност номер едно сега за Република Молдова е всичко, което правят унионистите. (...) Унионистите са по-лоши от сепаратистите. Сепаратистите се опитват да отцепят част от страната, а унионистите искат да я вземат цялата\", подчерта Додон. Той обвини румънския парламент в \"агресивна политика\" и подчерта, че 70 процента от молдовците са против обединение с Румъния. Додон предупреди, че отношенията между Молдова и Румъния може да станат като тези между Украйна и Русия.В края на днешния митинг, в който според организаторите са участвали около 100 000 души, беше прочетена прокламация, в която се призовава на тържественото заседание в Букурещ на 27 март 2018 г. румънският парламент да приеме решение, \"чрез което да се включи в националната реинтеграция с мирните средства на парламентарната демокрация, в рамките на конституцията на Румъния и съгласно международното право\". На 27 март, датата, на която е гласувано обединението на Бесарабия и Румъния, в Букурещ ще бъде организирано тържествено заседание на двете камари на румънския парламент, на което ще присъстват редица официални представители от Румъния, както и парламентарна и правителствена делегация от Молдова. Сподели:", "date": "2018.03.25", "title": "Бивш президент на Румъния поиска обединение с Молдова"}
{"url": "http://pik.bg/%D0%BD%D0%B0%D0%B9-%D0%BD%D0%B0%D0%BA%D1%80%D0%B0%D1%8F-%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D0%B7%D0%B0%D1%89%D0%BE-%D0%BE%D0%B1%D0%B5%D1%80%D1%82%D0%B0%D0%BD-%D0%B8%D0%B7%D0%B1%D1%80%D0%B0-%D0%BB%D0%B5%D0%B2%D1%81%D0%BA%D0%B8-news737720.html", "text": "Във Франция отново се сетиха за някогашната голяма надежда Габриел Обертан. Неговият агент Жером Лансери, който защитава интересите на още куп известни играчи, бе гост в студиото на канала SFR Sport, където компания му правеха величия от миналото като Кристоф Дюгари, Уилям Галас и Франк Лебьоф. Когато водещата попита защо се е стигнало до ужасяващото пропадане на Обертан, Лансери пробва да замаже положението. \"Габриел е перфекционист. Може би той прекалено рано премина в Манчестър Юнайтед преди години, но няма как да го критикуваме, защото от друга страна това бе възможност, която не се открива всеки ден. Изведнъж той попадна в един галактически отбор с Уейн Рууни, Патрис Евра, с играчи, които бяха на върха. После отиде в Нюкасъл, където игра най-много от французите, но там някои методи бяха спорни\", започна агентът. \"На 27 години, при изтичащ договор, се появи изгодна възможност за Русия, която обмислихме. Условията за живот бяха отлични (б.р. - визира Анжи), но след това клубът си смени собственика и изведнъж всичко се срина. Заплатата се промени и по средата на зимата (2016-а) Габи се оказа без отбор. Покрай Нова година по принцип е много трудно да се осъществи сериозен трансфер. Той просто искаше да си върне радостта от футбола. Имах няколко опции във Франция, но после се чухме с един бивш треньор на резервите на Манчестър Юнайтед - Уарант Джойс, който много харесва Обертан. В този момент той бе начело на Уигън във второто ниво на Англия\", разказа още Лансери. \"Опитвам се винаги да правя така, че играчите ми да преоткрият удоволствието от играта. Така бе и този път. Избрахме Уигън, но междувременно Джойс бе уволнен и клубът влезе в негативна спирала. Габи все пак записа доста мачове в края на сезона, натрупа минути, но след изпадането на Уигън ние отново трябваше да търсим нов проект. Миналото лято се оказа, че президентът на Левски вярва много в играча, гарантираше му игрово време, а за нас бе най-важно Обертан да играе редовно\", разказа Лансери. Сподели:", "date": "2018.03.25", "title": "Най-накрая стана ясно защо Обертан избра Левски"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D1%80%D1%83%D1%81%D0%B8%D1%8F-%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D0%BE%D1%82%D0%BA%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%BF%D0%BE-%D1%81%D0%BF%D0%B5%D1%86%D0%BF%D0%BE%D0%BB%D0%B8%D1%86%D0%B0%D0%B8-%D1%80%D0%B0%D0%BD%D0%B8-%D0%B5%D0%B4%D0%B8%D0%BD-news737695.html", "text": "Спецполицай бе ранен в главата, след престрелка между мъж и органите на реда. Инцидентът е станал в руското село Назарино край северозападния град Велики Новгород, съобщава ТАСС. Силите на реда щурмували къщата, където се намира 52-годишният заподозрян, за да го задържат. Използват шумови гранати, а той отвръща с изстрели, уточняват от полицията. Според градските власти в Новгород пострадалият е откаран със санитарен хеликоптер в Москва, за да получи медицинска помощ. На местопроизшествието работят криминалисти и екип на федералната служба Росгвардия. Полицаите установили, че обсаденият мъж е регистрирал на свое име 4 пушки. Бил сам в къщата. Нямало данни да е бил съден по-рано. По случая е образувано наказателно дело за подготвяно престъпление, опит за извършване на престъпление и покушение срещу служител на реда. По тези обвинения стрелецът може да получи до 20 години затвор. Сподели:", "date": "2018.03.25", "title": "ЕКШЪН В РУСИЯ! Въоръжен откри стрелба по спецполицаи, рани един"}
{"url": "http://pik.bg/%D1%88%D0%BE%D0%BA-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D1%81-%D0%BC%D0%B0%D1%87%D0%B5%D1%82%D0%B5-%D1%80%D0%B0%D0%BD%D0%B8-%D0%BF%D0%BE%D0%BB%D0%B8%D1%86%D0%B0%D0%B9-news737746.html", "text": "Въоръжен с меч злосторник рани тежко британски полицай в английския град Манчестър, съобщи местната полиция в неделя на страницата си в \"Туитър\", цитирана от БГНЕС. Нападателят е задържан, той е на 23 години. Пострадалият полицай е в болница. Някои от улиците в градския район Уоли Рейндж, където е станало нападението, са затворени по време на провеждането на следствените действия. Според Прес асосиейшън, цитирана от ТАСС, свидетели твърдят, че полицаите забелязали мъжа да се разхожда по улицата с \"трифутов меч\" (около 90 см). Служителите на реда се опитали да го спрат, но той не се подчинил на нарежданията им и се нахвърли върху тях. Засега не е известно дали инцидентът е свързан с тероризъм. Това не е първият случай на нападение срещу полицаи с хладно оръжие с дълго острие в Англия. През август миналата година в центъра на Лондон мъж с меч нападна полицейски патрул и рани двама служители. Сподели:", "date": "2018.03.25", "title": "ШОК В МАНЧЕСТЪР! Нападател с мачете рани полицай"}
{"url": "http://pik.bg/%D1%81%D0%BB%D0%BE%D0%B6%D0%B8%D1%85%D0%B0-%D0%B3%D0%B0%D1%80%D0%B4%D0%B5%D1%80%D0%BE%D0%B1-%D0%B7%D0%B0-%D0%B1%D0%B5%D0%B4%D0%BD%D0%B8-news737406.html", "text": "Гардероб с дрехи в помощ на бедните и бездомните хора сложиха в Горна Оряховица. Целта е в него всеки дарител да може да остави ненужните си дрехи, от които обаче биха могли да се възползват изпаднали в нужда граждани. Инициативата е на активни и социално ангажирани младежи. Сподели:", "date": "2018.03.25", "title": "Сложиха гардероб за бедни  "}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%8F%D1%82-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D1%81%D1%82%D1%80%D0%B0%D0%BD%D0%B8%D1%82%D0%B5-%D0%BE%D1%82-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D1%82%D1%80%D1%8F%D0%B1%D0%B2%D0%B0-%D0%BF%D1%8A%D1%80%D0%B2%D0%BE-%D0%B4%D0%B0-%D0%B8%D0%B7%D1%87%D0%B8%D1%81%D1%82%D1%8F%D1%82-%D0%B3%D1%80%D0%B0%D0%BD%D0%B8%D1%87%D0%BD%D0%B8%D1%82%D0%B5-%D1%81%D0%B8--news737728.html", "text": "Границите в Европа са абсолютно твърдо установени и всеки, който живее тук и управлява страната е длъжен да се съобразява с тези граници. Естествено, че културните граници, езиковите граници минават извън физическите граници, които са определени на държавите. Страните от Западните Балкани трябва първо да изчистят граничните си спорове и чак тогава ще могат да гледат към ЕС. Това каза посланикът на Германия у нас Херберт Залбер пред Би Ти Ви. Думите му са по повод провокативното изказване на Реджеп Ердоган за „духовните граници” на Турция. Посланикът коментира и думите на Ердоган за бежанците и обвинението, че ЕС не е превел цялата сума от обещаните 3 млрд. Евро. \"Не мисля, че тук можем да говорим за заплаха. През следващата седмица, когато лидерите на ЕС ще се срещнат с президента на Турция, ще имат възможност да говорят по тази тема. Това, което виждаме в момента, е, че имаме споразумение между ЕС и Турция, което трябва да функционира. Естествено, отделните аспекти на това споразумение се разбират различно. Но ние се надяваме и наистина очакваме това споразумение да бъде продължено и да продължава да се прилага“. „Когато погледнем картата, България има наистина стратегически интерес да има сигурност в региона и ако страните от Западните Балкани имат една сигурна европейска перспектива, то това ще допринесе за сигурността. Тези страни имат ясна европейска перспектива. За три от тях вече тази перспектива е конкретизирана. Но трябва да бъде ясно, че тази перспектива може да бъде реализирана само тогава, когато тези гранични спорове бъдат решени и когато критериите се изпълнят“, подчерта посланикът на Германия. Негоево Превъзходителство заяви, че събитията през последните години са показали, че в Шенгенското пространство не функционира по начина, по който е било замислено. „Когато Федералният канцлер беше в София, тя каза че с Шенген целта ни беше да осигурим свободното движение на хората, но по този начин не обърнахме достатъчно внимание на защитата на външната граница. Това, което канцлерът Меркел предложи е постепенно приемане на тези страни в Шенгенското пространство и това важи и за България“. По отношение на корупцията Херберт Залбер каза: „Аз се опитвам да получа възможно най-много впечатления от първа ръка по тази тема, което е доста трудно, защото корупцията по естество е потайна. Но това, което тук политиците, включително представителите на правителството казват, признават, е, че България има проблем с корупцията. Аз имам впечатление, че по-голяма част от германските фирми, които работят, които са представени, не се оплакват от това, така че не всичко е пропито от корупция. Но това явление съществува и в крайна сметка, съвсем скоро България създаде антикорупционен орган, чиято задача би трябвало да бъде да се бори с корупцията и се надявам, че това ще бъде успешно“. Сподели:", "date": "2018.03.25", "title": "Германският посланик: Страните от Западните Балкани трябва първо да изчистят граничните си спорове и чак тогава ще могат да гледат към ЕС"}
{"url": "http://pik.bg/%D0%B2-%D0%BD%D0%B0%D0%B2%D0%B5%D1%87%D0%B5%D1%80%D0%B8%D0%B5%D1%82%D0%BE-%D0%BD%D0%B0-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%81%D1%80%D0%B5%D1%89%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%B4%D0%B0-%D0%BD%D0%B5-%D0%BF%D1%80%D0%B0%D0%B2%D0%B8-%D0%BD%D0%B8%D0%BA%D0%B0%D0%BA%D0%B2%D0%B8-%D0%BE%D1%82%D1%81%D1%82%D1%8A%D0%BF%D0%BA%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news737734.html", "text": "Ден преди срещата на лидерите на ЕС и Турция президентът на южната ни съседка Реджеп Ердоган даде ясно да се разбере, че няма да отстъпи пред европейските лидери, съобщават турски медии. „Западът се опитва да ни поучава, да ни дава съвети. Но нека остави съветите за себе си. Утре и без друго ще бъдем заедно във Варна, подготвен съм и ще им покажа. Ще бъдем непоклатими, никакви отстъпки няма да правим”, обяви Ердоган по време на партиен форум в Трабзон. Президентът обяви, че операция „Маслинова клонка” продължава и на иракска територия – към Синджар. „Нашият проблем е с терористите, ние не сме окупатори. Има пример за такива сред западните страни. Нашите африкански приятели знаят това много добре. Има справедливост в нашата история, ние сме на страната на потисканите”, категоричен беше той, предаде Би Ти Ви. Преди седмица Ердоган заяви, че Европа покровителства терористични групировки на своята територия и оказва безвъзмездна помощ на терористи, като по този начин ги ползва като инструмент срещу Турция. Военната операция е насочена предимно срещу кюрдските сили, които изнесоха на гърба си голяма част от битките с „Ислямска държава”, но пък Анкара ги вижда като потенциална заплаха за териториалната си цялост. Реджеп Ердоган коментира, че Западът не може да приеме, че Турция се е развила толкова динамично през последните 15 години. Междувременно Реджеп Ердоган пристига във Варна с два самолета антураж и двама готвачи (единият ще опитва храната, а другият ще следи процеса на приготвянето й). Гардовете му вече са във Варна заради предотвратеното неотдавна покушение срещу членове на президентското семейство. Сподели:", "date": "2018.03.25", "title": "В НАВЕЧЕРИЕТО НА ГОЛЯМАТА СРЕЩА! Ердоган се закани да не прави никакви отстъпки във Варна"}
{"url": "http://pik.bg/%D0%BC%D0%B0%D1%80%D0%BA-%D0%B7%D1%83%D0%BA%D1%8A%D1%80%D0%B1%D1%8A%D1%80%D0%B3-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%86%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D0%B8%D0%B7%D1%82%D0%B8%D1%87%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B0%D0%BD%D0%BD%D0%B8-news737701.html", "text": "Основателят и главен изпълнителен директор на Фейсбук Марк Зукърбърг се извини на британците за \"злоупотреба с доверие\" на цяла страница в редица британски вестници, след като се оказа, че компания за политически консултации се е сдобила с личните данни на 50 милиона потребители на социалната мрежа, предаде Ройтерс. \"Ние отговаряме за защитата на вашата информация. Ако не можем да го правим, не го заслужаваме\", се казва в публикуваната днес обява, подписана от Зукърбърг. Най-голямата социална медия в света е подложена на все по-щателни правителствени проверки в Европа и САЩ, след като информатор разкри, че \"Кембридж аналитика\" си е позволила неправомерно да използва данни на потребители на мрежата, за да оформя профили на американските избиратели, използвани по-късно, за да се наклонят везните в полза на избирането на Доналд Тръмп за президент на САЩ. Текстът на извинението бе публикуван в множество днешни издания, включително \"Обзървър\" - един от вестниците, чиито публикации доведоха до срив в цената на акциите на Фейсбук. В извинението си Зукърбърг изобщо не споменава консултантската компания, но говори за руския университетски преподавател Александър Коган, отбелязва Франс прес. Сподели:", "date": "2018.03.25", "title": "Марк Зукърбърг се извини на британците заради изтичането на данни"}
{"url": "http://pik.bg/%D1%84%D0%B5%D1%80%D0%B8%D0%B1%D0%BE%D1%82-%D1%81%D0%B5-%D0%B1%D0%BB%D1%8A%D1%81%D0%BD%D0%B0-%D0%B2-%D1%81%D0%BA%D0%B0%D0%BB%D0%B8-%D0%BA%D1%80%D0%B0%D0%B9-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D1%81%D0%BF%D0%B0%D1%81%D0%B8%D1%85%D0%B0-%D0%B2%D1%81%D0%B8%D1%87%D0%BA%D0%B8-%D0%BF%D1%8A%D1%82%D0%BD%D0%B8%D1%86%D0%B8-news737700.html", "text": "Бреговата охрана в Южна Корея провежда спасителна акция, опитвайки се да помогне на 192-ма души от ферибот, блъснал се в скали край югозападното крайбрежие на страната, предаде БТА, цитирайки Асошиейтед прес. Според служител на бреговата охрана шансовете за спасяване са добри, защото засега няма признаци корабът да се пълни с вода и да губи баланс след сблъсъка по-рано днес. В операцията участват четири съда на бреговата охрана, а към мястото на бедствието се приближават и други намиращи се наблизо съдове с намерение да помогнат, съобщи неин говорител, пожелал анонимност. Мястото на днешния инцидент не е далеч от онова, на което друг ферибот потъна през 2014 г., когато загинаха над 300 души, повече от тях ученици на екскурзия - трагедия, която все още се преживява дълбоко в Южна Корея. Спасителната операция на корейската брегова охрана за ферибота, който по-рано днес се натъкна на скали край югозападното крайбрежие на Южна Корея, приключи успешно. Спасени са всички 163-ма души, оказали се на борда - 158 пътници и 5 души екипаж, предаде Асошиейтед прес. Всички те са натоварени на четири катера на бреговата охрана и няколко риболовни съда, присъединили се към операцията, и в момента биват отвеждани към най-близкото пристанище. Операцията е протекла гладко. Фериботът не е пропуснал вода и не се е наклонил, а е останал стабилно над водата. Съобщава се, че шест души, които леко са пострадали при инцидента. Първоначално бе съобщено, че пътниците на борда са 187, но по-късно броят им бе коригиран на 158. Според служител от бреговата охрана корабът се е ударил в скалата, вероятно в опит да избегне удар с риболовен съд в условията на намалена видимост заради мъгла. Сподели:", "date": "2018.03.25", "title": "Ферибот се блъсна в скали край Южна Корея, спасиха всички пътници"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D0%B4%D1%83%D0%BC%D0%B8-%D0%B2-%D0%BA%D0%B0%D0%B7%D0%B0%D1%85%D1%81%D1%82%D0%B0%D0%BD-%D0%B7%D0%B0-%D0%BC%D1%8A%D1%80%D0%B8-%D1%81%D1%82%D0%BE%D0%B8%D0%BB%D0%BE%D0%B2-news737703.html", "text": "Медиите в Казахстан не скриха удовлетворението си от победата на националния отбор над Унгария с 3:2 в дебюта на Станимир Стоилов като селекционер на страната. Тимът на Мъри изглеждаше повече от привлекателно на унгарска земя и закономерно се поздрави с успеха, а самият той изрази задоволство от представянето на селекцията му. Най-големият спортен сайт в Казахстан sports.kz написа следното след мача. \"Удивително! Невероятно! Фантастично! За пръв път от дълго време Казахстан спечели мач. За пръв път от много години вкарахме 3 гола като гост. За много кратко време работата на българите в националния отбор даде резултат, а играта бе поразителна. И то срещу отбор, който преди по-малко от 2 години излезе от групите на Евро 2016. Да, недостатъци в Будапеща имаше, но това бе първият мач на Стоилов, има оптимизъм\". Сподели:", "date": "2018.03.25", "title": "Горещи думи в Казахстан за Мъри Стоилов"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%B4%D0%B5%D0%BD%D1%81%D0%BA%D0%B8%D1%8F%D1%82-%D0%BF%D0%BE%D1%81%D1%82-%D0%B4%D0%BE%D0%BA%D0%B0%D1%80%D0%B2%D0%B0-%D0%BA%D0%B0%D0%BC%D1%8A%D0%BD%D0%B8-%D0%B2-%D0%B6%D0%BB%D1%8A%D1%87%D0%BA%D0%B0%D1%82%D0%B0-news737405.html", "text": "При бърза загуба на телесно тегло за кратко време се увеличава рискът от камъни в жлъчката, независимо дали слабеенето е заради диета, постене или дори операция за свиване (байпас) на стомаха, обясняват немски лекари. Особено застрашени са хората, които се разделят с килограмите по време на диета или постене, а после отново връщат старото тегло – т.нар. йо-йо ефект. Отговорни за това са различни фактори. Черният дроб отделя повече холестерин в жлъчната течност, а това стимулира образуването на жлъчни камъни, тъй като холестеринът е основната им съставка. Освен това лигавицата на жлъчката произвежда повече слуз, която също е благоприятна за поява на камъни. Не на последно място се възпрепятства и изливането на съдържанието на жлъчния мехур. Образуването на жлъчни камъни, както и на усложненията, свързани с тях, могат да се предотвратят с помощта на медикаменти, съдържащи урсодеоксихолова киселина. Дозировката е 500 мг на ден до стабилизиране на теглото. Тези, които са склонни към образуване на камъни в жлъчката, трябва внимателно да подбират менюто си. Лекарите предупреждават, че мазни и богати на холестерин ястия благоприятстват образуването на жлъчни камъни. Жените като цяло са по-склонни към образуване на жлъчни камъни. Виновни за това са женските полови хормони – естрогени. Рискови групи освен това са възрастните хора и диабетиците. Основният съвет за профилактиката на жлъчните камъни е да се яде нискокалорична храна. Сподели:", "date": "2018.03.25", "title": "Великденският пост докарва камъни в жлъчката"}
{"url": "http://pik.bg/%D1%80%D0%BE%D0%B4%D0%B6%D1%8A%D1%80-%D1%84%D0%B5%D0%B4%D0%B5%D1%80%D0%B5%D1%80-%D0%BE%D0%B1%D1%8F%D0%B2%D0%B8-%D0%B3%D0%BE%D0%BB%D1%8F%D0%BC%D0%B0-%D0%BD%D0%BE%D0%B2%D0%B8%D0%BD%D0%B0-news737709.html", "text": "Роджър Федерер ще пропусне предстоящия сезон на клей, включително \"Ролан Гарос\", съобщи той след загубата си от номер 175 в света Танаси Кокинакис на турнира от сериите Мастърс в Маями. \"Реших да не играя\", каза Федерер за плановете си за Европа. 36-годишният швейцарец постъпи, както и миналата година, когато също бе извън корта за два месеца след турнира в Маями, а след завръщането си спечели \"Уимбълдън\". Загубата на Федерер на Кокинакис бе втората му за шест дни, след като претърпя поражение от Хуан Мартин дел Потро във финалната среща на Индиън Уелс. Кокинакис е най-ниско класираният играч, който побеждава номер едно в света, след като Франсоа Клаубет побеждава Лейтън Хюит в Маями през 2003 г. Сподели:", "date": "2018.03.25", "title": "Роджър Федерер обяви голяма новина"}
{"url": "http://pik.bg/%D0%BD%D0%B0-%D1%81%D1%83%D1%85%D0%BE-%D1%87%D0%B0%D1%81%D1%82-%D0%BE%D1%82-%E2%80%9E%D0%BF%D0%B0%D0%BD%D1%87%D0%B0%D1%80%D0%B5%D0%B2%D0%BE%E2%80%9C-%D0%BE%D1%81%D1%82%D0%B0%D0%B2%D0%B0-%D0%BD%D0%B0-26-%D0%BC%D0%B0%D1%80%D1%82-%D0%B1%D0%B5%D0%B7-%D0%B2%D0%BE%D0%B4%D0%B0-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BC%D0%BE%D0%BD%D1%82-news737680.html", "text": "„Софийска вода” временно ще прекъсне водоснабдяването в част от район „Панчарево“ на 26 март 2018 г. (понеделник), съобщиха от пресцентъра на дружеството, цитирани от Фокус. Във връзка с реконструкция на уличен водопровод на ул. „Околовръстна“ , с. Кокаляне се налага спиране на водоподаването от 10:00 до 22:00 часа на клиентите на „Софийска вода”, живеещи в района на: с. Кокаляне; вилна зона „Китката“; местност „Дебело гуно“, вилна зона „Бяла нива“; Кокалянски ханчета – ул. „Буката“, ул. „Държов дол“, ул. „Лъката“; с. Панчарево – ул. „Дружба“, ул. „Люляк“, ул. „Детелина“, ул. „Падинето“, ул. „Здравец“, ул. „Момина сълза“, ул. „Батиница“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: с. Кокаляне - ул. „Кръстан Младенов “, пред кметството. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx. Сподели:", "date": "2018.03.25", "title": "На сухо! Част от „Панчарево“ остава на 26 март без вода заради ремонт"}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D1%81%D0%BB%D0%B5%D0%B4-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%BF%D1%83%D1%87%D0%B4%D0%B5%D0%BC%D0%BE%D0%BD-news737729.html", "text": "Хиляди излязоха на протест в Барселона в неделя, след като германската полиция арестува бившия каталунски лидер Карлес Пучдемон, предава Франс прес. Демонстрантите, които носят знамена на Каталуния, се събраха на главния булевард в града Ла Рамбла и се насочиха към представителството на Европейската комисия в административния център на испанския автономен регион. Сподели:", "date": "2018.03.25", "title": "Огромни протести в Барселона след ареста на Пучдемон"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D1%85%D1%8A%D1%80%D0%B2%D0%B0%D1%82%D0%B8-%D1%81%D0%B5-%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%BD%D0%B0-%D0%B1%D1%83%D0%BD%D1%82-%D1%81%D1%80%D0%B5%D1%89%D1%83-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-news737708.html", "text": "Хиляди хървати протестираха срещу Истанбулската конвенция. Документът на Съвета на Европа описва пола като „социална роля”, което може да подкопае традиционните семейни ценности в предимно католическа Хърватия, заявиха демонстрантите и призоваха за оставка на премиера Андрей Пленкович. Преди шествието, в което се включиха около 10 хиляди души, ръководството на католическата църква заяви, че всички, които подкрепят Истанбулската конвенция, вече няма да бъдат смятани за вярващи, предава Дарик. Протестиращото множество излезе по улиците на Загреб, за да изрази недоволството си срещу предложението на правителството за ратификация на Истанбулската конвенция. Хората преминаха през централните улици на столицата, носейки големи плакати с надписи „Спрете Истанбулската конвенция”, „Аз съм майка, а не родител 1\", „За суверенна Хърватия”, развявайки национални знамена и пеейки патриотични песни. Въпреки опозицията в собствените си редици, през седмицата хърватското дясно правителство прие документа, който е посветен на борбата с насилието срещу жените. Правителството настоява парламентът да ратифицира конвенцията. То излезе и със специално изявление, в което се казва, че документът няма да промени правната дефиниция, която има в Хърватия за брака като съюз между мъж и жена. Консервативните кръгове, както и Католическата църква в страната са срещу ратификацията на документа. Те твърдят, че подкрепят борбата срещу насилието над жени, но според тях конвенцията открива пътя за въвеждането на транссексуалните и трансджендър като отделни категории. Мария Лукачин, един от организаторите на протеста: \"Министрите на това правителство стартираха ратификацията на Истанбулската конвенция не за да помогнат на жените и децата, а за да помогнат само на себе си\". Гордана Турич, бивш депутат от управляващата партия: \"Те казват, че сме изостанали, защото вярваме в Бог. Казват, че не разбираме. Но съм прочела и съм разбрала. Истанбулската конвенция отваря много въпроси. Истанбулската конвенция е срещу християнството\". Според Кристина Павлович, също организатор на протеста, Хърватия се намира в повратна точка и хората трябва да решат дали страната ще избере запазването на семейството и традиционните ценности или ще тръгне по друг път, наложен отвън, от Брюксел, или като това, което виждаме в Канада, където ще има родител 1 и родител 2 вместо майка и баща. Поддръжници на конвенцията организираха по-малък контра протест, а полицията трябваше да раздели двете групи, за да не се стигне до сблъсъци след размяната на словесни обиди. Наскоро България отложи ратифицирането на Истанбулската конвенция, също поради обществена съпротива срещу въвеждането на понятието „социален пол”. Великобритания, Гърция, Унгария, Словакия и редица други страни също все още не са ратифицирали документа. В края на тази работна седмица над 300 европейски граждански организации от няколко държави се обявиха за преразглеждане на конвенцията. В писмо до Съвета на Европа те настояват за поправки в документа, като спорните термини около понятието \"джендър\" се заменят с \"равенство между жените и мъжете\", както и да се даде възможност на държавите да предявят резерви по спорните и идеологически части на Конвенцията. Сподели:", "date": "2018.03.25", "title": "Хиляди хървати се вдигнаха на бунт срещу Истанбулската конвенция"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%BC%D0%B5%D0%B6%D0%B4%D1%83-%D0%BF%D0%BE%D0%BB%D0%B8%D1%86%D0%B8%D1%8F-%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news737743.html", "text": "Сблъсъци избухнаха между демонстранти и полиция в центъра на Барселона, където гневни каталунци протестират срещу задържането в Германия на бившия каталунски премиер Карлес Пучдемон, беглец от испанското правосъдие. Полицаи в екипировка за борба с безредици удрят протестиращите с палки, за да отблъснат многолюдното множество, което се опитва да се придвижи към представителството на испанското правителство в Каталуния, предаде Асошиейтед прес. Каталунската полиция блокира улицата и призова да не се събират. Хиляди откликнаха на призива на сепаратистка организация да протестират в центъра на града няколко часа след като Пучдемон беше арестуван от германската полиция. Сподели:", "date": "2018.03.25", "title": "ИЗВЪНРЕДНО! Сблъсъци между полиция и протестиращи в Барселона"}
{"url": "http://pik.bg/%D0%B4%D0%B2%D0%B0%D0%BC%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D1%81%D0%B5-%D1%81%D0%B0%D0%BC%D0%BE%D0%B2%D0%B7%D1%80%D0%B8%D0%B2%D0%B8%D1%85%D0%B0-%D0%B4%D0%BE-%D0%B4%D0%B6%D0%B0%D0%BC%D0%B8%D1%8F-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news737678.html", "text": "Reuters, цитиран от \"Фокус\". Двама самоубийствени атентатори са задействали взривни устройства в близост до джамия в град Херат в Западен Афганистан, предава Към настоящия момент полицията съобщава за най-малко един загинал и седмина ранени. По данни на местните власти двамата атентарори са опитали да влязят в джамията, но намеренията им са били осуетени от охраната на религиозния обект. Други подробности не се съобщават. Сподели:", "date": "2018.03.25", "title": "Двама терористи се самовзривиха до джамия в Афганистан"}
{"url": "http://pik.bg/%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B5%D1%81-%D0%BF%D0%BE%D0%BC%D0%B0%D0%B3%D0%B0-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B4%D0%B0-%D0%B7%D0%B0%D1%89%D0%B8%D1%82%D0%B8-%D0%B3%D1%80%D0%B0%D0%BD%D0%B8%D1%86%D0%B8%D1%82%D0%B5-%D1%81%D0%B8-%D0%BE%D1%82-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-%D1%81-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D0%B8-news737690.html", "text": "Европейският съюз е предоставил на правителството в Турция технологии за сигурност и наблюдение на стойност над 80 милиона евро, за да защити Анкара границите си. Това става ясно от разследване на водещото германско издание Der Spiegel, цитирано от Фокус. Разследването е проведено съвместно с Европейската мрежа за разследваща журналистика. Брюксел е платил 35,6 милиона евро за производство на бронирани военни превозни средства като част от програмата за регионално развитие IPA на турската компания „Отокар“. Сега машината, известна като „Кобра II“, е използвана по границата със Сирия. През март 2016 г. ЕС и Турция подписаха споразумение, което предвиждаше Брюксел да отпусне три милиарда евро на Анкара, за да държи бежанците извън територията на държавите от Общността. Парите бяха предназначени за издръжката на търсещите убежище в Турция сирийци. Изглежда, обаче, че 18 милиона евро са насочени към холандска компания, произвела шест патрулни кораба за турската брегова охрана. Междувременно Турция построи стена на границата със Сирия. Организациите за защита на човешки права обвиняват гранични служители на Анкара в употребата на сила, за да принудят сирийците да се върнат назад. От редакцията подчертават, че тази информация е била потвърдена пред представители на изданието от потърпевши. Според базираната във Великобритания Сирийска обсерватория за човешките права, чиято информация не може да бъде проверена, най-малко 42-ма души са загинали от септември миналата година насам в опит да преодолеят стената на турската граница. Турското правителство е оставило без отговор молбата на редакцията за коментар по темата. Сподели:", "date": "2018.03.25", "title": "В Германия: ЕС помага на Турция да защити границите си от бежанците с технологии"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%80%D0%B5%D0%BA%D0%B0-%D1%82%D1%83%D0%BD%D0%B4%D0%B6%D0%B0-%D0%BF%D1%80%D0%B5%D0%BB%D1%8F-%D0%BA%D1%80%D0%B0%D0%B9-%D0%B5%D0%BB%D1%85%D0%BE%D0%B2%D0%BE-news737733.html", "text": "Река Тунджа преля край Елхово. До критичното ниво остават само 18 сантиметра. Атракционите в лунапарка в Елхово са под вода. Залети са част от парка, стадионът, пазарът. Нивото тунджа е 3,77 метра и остават по-малко от 20 см до критичното ниво. От областната управа успокояват, че няма опасност, защото не вали. Денонощна охрана пази залетите участъци, за да не преминават хора, предава Би Ти Ви. Диги с чували са изградени на няколко реда около ниските точки на реката в парка на Елхово. Наводнени са част от стадиона и кооперативния пазар. От община Елхово са категорични, че наводнените мазета са от подпочвени води, а не от преливащата Тунджа. Но най-тежко е положението с Лунапарка. Около 50 са служителите на атракционите, но от целия Лунапарк само търговците на понички и захарен памук работят. След седмица в града има панаир. Хората се надяват Лунапаркът да остане. Нивото на река Тунджа край Ямбол е започнало да спада в следобедните часове и областният управител се надява утре нивото да спадне и край Елхово. Сподели:", "date": "2018.03.25", "title": "ОТ ПОСЛЕДНИТЕ МИНУТИ! Река Тунджа преля край Елхово"}
{"url": "http://pik.bg/%D0%B2-%D1%81%D0%B5%D0%B4%D0%B5%D0%BC-%D0%BE%D0%B1%D0%BB%D0%B0%D1%81%D1%82%D0%B8-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B6%D1%8A%D0%BB%D1%82-%D0%BA%D0%BE%D0%B4-%D0%B7%D0%B0-%D0%BE%D0%BF%D0%B0%D1%81%D0%B5%D0%BD-%D0%B2%D1%8F%D1%82%D1%8A%D1%80-%D0%B7%D0%B0-26-%D0%BC%D0%B0%D1%80%D1%82-news737689.html", "text": "Жълт код за силен вятър е в сила за 26 март (понеделник) за 7 области на страната, съобщава сайтът на Националния институт по метеорология и хидрология (НИМХ) при БАН, цитиран от Фокус. По-сериозните ветрове се очакват в областите Добрич, Шумен, Варна, Бургас, Ямбол, Хасково, Кърджали. В тези части на страната се очаква южният вятър през деня да се усили и поривите му да достигнат до 20-24 м/сек. При жълтия код за силен вятър хората трябва да бъдат внимателни за летящи във въздуха предмети. Сподели:", "date": "2018.03.25", "title": "В седем области на страната жълт код за опасен вятър за 26 март"}
{"url": "http://pik.bg/%D0%B1%D1%81%D0%BF-%D0%BE%D0%B4%D0%BE%D0%B1%D1%80%D0%B8-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B0%D1%80%D1%82%D0%B8%D0%B9%D0%BD%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F-news737732.html", "text": "Финансирането на партийна телевизия бе одобрено на неделното заседание на Националния съвет на Левицата, съобщиха от БСП. Припомняме, на 24 февруари националният съвет на БСП възложи на Изпълнителното бюро на партията, на Съвета по духовна сфера, култура и медии и на Комисията по идейно и програмно развитие, анализи и прогнози да разработи концепция за стартиране на телевизионен канал на БСП. Още едно финансово решение бе взето по време на днешното заседание на Националния съвет на БСП. Червените увеличават финансирането към местни структури. Това вече беше направено неколкократно още в началото на мандата на сегашното ръководство на партията. Аргументът е, че силата на БСП са организациите по места и те трябва да са напълно финансово обезпечени. Освен прякото увеличение за структури, продължава да функионира и откритият миналата година Фонд за политически инициативи. Той отпуска средства на проектен принцип на организациите, които имат добри обществени инициативи. Припомняме, по време на закритото за журналисти заседание на БСП е решено, че от Левицата очакват предсрочни избори. На \"Позитано\" 20 готвят и визия за България, стана ясно от пропуснатата до медиите информация от срещата в червената централа. Сподели:", "date": "2018.03.25", "title": "БСП одобри финансирането на партийна телевизия"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D1%81%D0%BF%D0%BE%D1%80%D1%82%D0%B5%D0%BD-%D0%BF%D0%B8%D0%BA-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D0%B8-%D0%B2-%D0%B3%D0%BB%D0%B0%D1%81%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%BD%D0%BE%D0%B2%D0%B8%D1%82%D0%B5-%D0%B1%D0%B8%D1%82%D0%BA%D0%B8-%D0%BD%D0%B0-%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE-news737740.html", "text": "В днешното издание на \"Спортен Пик\" ще видите най-интересното от мача на националния отбор на България срещу Босна и Херцеговина, както и всички интересни моменти от най-интересните приятелски срещи. И още: Какво се случи във Формула 1 и кой спечели Гран при на Австралия. Как Григор Димитров отстрани германеца Максимилиан Мартерер и кой е следващият му съперник в Маями. Любопитни кадри от тренировката на световния рекордьор Юсейн Болт с германския гранд Борусия Дортмунд, кой е най-добрият танцьор в ЦСКА-София и кои футболисти имат потенциал за \"Гласът на България\". Сподели:", "date": "2018.03.25", "title": "ЕКСКЛУЗИВНО В \"СПОРТЕН ПИК\"! Футболисти в \"Гласът на България\" и новите битки на Григор Димитров - уникални кадри от парти на ЦСКА-София"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D1%80%D1%83%D1%81%D0%B8%D1%8F-%D1%82%D1%80%D0%B8-%D0%B4%D0%B5%D1%86%D0%B0-%D0%B8-%D0%B6%D0%B5%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D1%80%D1%83%D1%81%D0%BA%D0%B8-%D0%BC%D0%BE%D0%BB-news737714.html", "text": "Три деца и една жена деца загинаха днес при пожар, избухнал в търговски център в руския град Кемерово в Югозападен Сибир, съобщи ТАСС, цитирана от БТА. Пожарникарите успяха да спасят 10 души от пламъците и евакуираха още 100. Девет души, включително две деца, са настанени в болници, добавя агенцията. Според съобщения от социалните мрежи пожарът, който още не е изгасен, започнал на четвъртия етаж от сградата, където има кино и детски увеселителен кът. Огънят обхванал вече три етажа; неколцина души в опит да се спасят скочили от прозорците. Очевидци посочват, че пушекът се вижда и от други райони на града. Сподели:", "date": "2018.03.25", "title": "Трагедия в Русия! Три деца и жена загинаха при пожар в руски мол"}
{"url": "http://pik.bg/%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8-%D0%B8-%D1%80%D0%BE%D0%B1%D0%BE%D1%82%D0%B8-%D0%BF%D1%80%D0%B5%D0%B2%D0%B7%D0%B5%D1%85%D0%B0-%D1%82%D0%BE%D0%B7%D0%B8-%D1%83%D0%B8%D0%BA%D0%B5%D0%BD%D0%B4-megami-club-%E2%80%93-hotel-marinela-%D1%81%D0%BD%D0%B8%D0%BC%D0%BA%D0%B8-news737723.html", "text": "Нашествие на извънземни имаше този уикенд в Megami Club – Hotel Marinela. Една от танцьорките, преоблечена в ефектен костюм на чудовището от фантастичната филмова поредица „Пришълецът“, впечатли клиентите на нощния клуб. Персонажът беше част от шоуто „Киберпънк“ на 22, 23 и 24 март с гост изпълнители Преслава и Тони Стораро. То е вдъхновено от стилистиката на фантастични и хорър филми като „Метрополис“, „Блейд Рънър“, „Матрицата“, „Лудият Макс“ и други. Шоу програмата включваше въздушна и земна акробатика, топлес шоу, фристайл денс, танц със светещи обръчи и други. В края на месеца Megami Club – Hotel Marinela навършва две години, като празникът ще продължи три нощи – от 29 до 31 март. Сподели:", "date": "2018.03.25", "title": "Извънземни и роботи превзеха този уикенд Megami Club – Hotel Marinela (СНИМКИ)"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%81%D0%BB%D0%BE%D0%B2%D0%B5%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BE%D1%82%D0%BA%D1%80%D0%B8-%D0%BF%D1%8A%D1%80%D0%B2%D0%B0%D1%82%D0%B0-%D0%B0%D0%B2%D0%B8%D0%BE%D0%BB%D0%B8%D0%BD%D0%B8%D1%8F-%D1%81%D0%BE%D1%84%D0%B8%D1%8F---%D0%BB%D1%8E%D0%B1%D0%BB%D1%8F%D0%BD%D0%B0-news737715.html", "text": "Президентът на Словения Борут Пахор откри първата директна авиолиния между София и Любляна със символична церемония на Правителствения терминал на Летище „София“, предава „Фокус“. Редовни полети до словенската столица ще се изпълняват три пъти седмично – в понеделник, четвъртък и неделя, от авиокомпания Adria Airways. Словенският държавен глава е на официално посещение в България по покана на президента Румен Радев. На среща „на четири очи“ утре двамата ще обсъдят перспективите за европейска интеграция през региона на Западните Балкани в контекста на Българското председателство на Съвета на ЕС, двустранните отношения между България и Словения и задълбочаването на регионалното сътрудничество. В рамките на посещението си Пахор ще разговаря и със зам.-председателя на Народното събрание Явор Нотев и с председателя на Комисията за външна политика Джема Грозданова. Сподели:", "date": "2018.03.25", "title": "Официално! Словенският президент откри първата авиолиния София - Любляна"}
{"url": "http://pik.bg/%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%B4%D0%BE%D0%B3%D0%BE%D0%B2%D0%B0%D1%80%D1%8F-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D1%81-%D0%BA%D0%BE%D0%BB%D0%B5%D0%B3%D0%B0%D1%82%D0%B0-%D1%81%D0%B8-%D0%BE%D1%82-%D0%B2%D0%B8%D0%B5%D1%82%D0%BD%D0%B0%D0%BC-news737679.html", "text": "Възможностите за активизиране на парламентарния диалог и икономическите връзки между България и Виетнам обсъдиха на среща председателят на Народното събрание Цвета Караянчева и председателят на Националното събрание на Виетнам Нгуен Тхи Ким Нган, съобщиха от . Председателите на двете законодателни институции разговаряха по време на 138-та асамблея на Интерпарламентарния съюз, която се провежда в Женева. Виетнам е традиционен приятел и изключително важен партньор на България в региона на Югоизточна Азия, посочи председателят на Народното събрание. Цвета Караянчева подчерта, че динамичният политически диалог между двете страни е предпоставка за по-нататъшно задълбочаване на двустранните отношения в редица области. Има неизползван потенциал за развитие и активизиране на икономическите връзки, добави тя. На разговора беше подчертано, че двете страни трябва да положат усилия и да търсят възможности за преодоляване на значителния спад на стокообмена през 2017 г. Основна роля за това могат да играят парламентите на България и Виетнам чрез активизиране на диалога между групите за приятелство в двете законодателни институции. Виетнам проявява интерес към засилване на обмена в областта на образованието, беше отбелязано на срещата. Посочено бе, че важни постове в бизнеса и държавната администрация на Виетнам се заемат от много виетнамци, завършили висше образование в България, което е голям потенциал за по-нататъшно укрепване на сътрудничеството между нашите две страни. Сподели:", "date": "2018.03.25", "title": "Караянчева договаря сътрудничество с колегата си от Виетнам"}
{"url": "http://pik.bg/%D1%80%D0%B5%D1%88%D0%B5%D0%BD%D0%BE-%D0%BE%D1%82%D0%BB%D0%B0%D0%B3%D0%B0-%D1%81%D0%B5-%D0%B4%D0%BE%D0%B1%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%B2%D0%B0%D1%80%D1%86%D0%BE%D0%B2-%D0%BA%D0%B0%D0%BC%D1%8A%D0%BA-%D0%B2-%D0%BD%D0%BE%D0%B2%D0%B8-%D1%85%D0%B0%D0%BD-news737718.html", "text": "Концесионерът на находище „Побит камък“ край Нови хан – „Ватия холдинг“ АД, се отказва от добива на кварцов пясък до постигане на споразумение между спорещите страни, съобщиха от Министерството на енергетиката. Днес жителите на селото излязоха на протест заради опасения, че качеството на въздуха ще се влоши. Кварцовият пясък е с високо съдържание на силициев диоксид. Фините частици от него остават по-дълго във въздуха, отколкото обикновените прахови частици, и продължителното им вдишване може да увреди белите дробове. През 80-те години на миналия век в района се е добивал кварцов пясък, но след това добивът е спрян, а районът е изцяло залесен заради опасността от свлачища. Концесионерът е поискал да експлоатира находището и през следващите години, но това ще стане чак след покриването на „всички законови изисквания, които гарантират защитата на населението и опазването на околната среда”, подчертават от министерството. То ще съдейства на местната власт за неутрализиране на възникналия конфликт и за намиране на „окончателно взаимно приемливо решение”. Сподели:", "date": "2018.03.25", "title": "Решено! Отлага се добиването на кварцов камък в Нови хан"}
{"url": "http://pik.bg/%D0%BD%D0%B8%D0%BD%D0%BE%D0%B2%D0%B0-%D0%BE%D1%82%D1%81%D0%B5%D1%87%D0%B5-%D0%B1%D1%81%D0%BF-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D0%B2%D0%B8%D0%B7%D0%B8%D1%8F-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE-%D1%81%D1%8A%D0%B2%D0%B5%D1%89%D0%B0%D0%BD%D0%B8%D0%B5-news737670.html", "text": "БСП ще представи визия за България на голямо национално съвещание. В него ще участват общинските и областните председатели на партията, кметове, общински съветници, депутати и членовете на Националния съвет на левицата. Това обяви на днешното заседание на НС на БСП председателят на партията Корнелия Нинова. Дата на форума ще бъде определена от Изпълнителното бюро и се очаква да е през май. В края на април предстои посещение на делегация на ПЕС в София, с която ще бъдат обсъдени леви политики. В началото на април е предвидено посещение на лидера на БСП Корнелия Нинова в Черна гора и Албания, където тя ще се срещне с лидерите на партии от политическото семейство. За 16 май, в София, е насрочена среща на премиерите, комисарите и председателите на леви партии от Европа. Продължават и изнесените заседания на ИБ на БСП в страната. Следващото е предвидено за 27 март в Пазарджик, където ще бъдат осбъдени местни проблеми и политики и организационни въпроси. Сподели:", "date": "2018.03.25", "title": "Нинова отсече: БСП представя визия за България на национално съвещание"}
{"url": "http://pik.bg/%D0%BE%D0%B1%D0%B0%D0%BC%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B5-%D1%80%D0%B5%D0%B0%D0%BB%D0%BD%D0%B0-%D0%B7%D0%B0%D0%BF%D0%BB%D0%B0%D1%85%D0%B0-news737632.html", "text": "Бившият президент на САЩ Барак Обама заяви, че преговорите за севернокорейската ядрена програма се затрудняват от изолацията на Пхенян, предаде Асошиейтед прес. Говорейки пред пълна зала в Токио, Обама даде Северна Корея като пример за страна, която е извън международните норми и не е обвързана с останалата част от света. Усилията на САЩ да накарат Иран да се откаже от ядрените оръжия имаха по-голям успех, защото имаха повече възможности за влияние, включително в областта на търговията и забраната за пътувания, подчерта бившият президент. Той обаче посочи, че търговията и пътуванията със Северна Корея са ограничени, което прави Пхенян по-малко уязвим към подобен натиск. Обама получи бурни аплодисменти, заявявайки, че съюзът между САЩ и Япония остава стабилен и Вашингтон е решен да защити своя съюзник. \"Северна Корея е реална заплаха\", подчерта бившия президент, добавяйки, че САЩ винаги са се стремели да разрешават подобни проблеми по мирен път, за да избегнат загубата на много човешки животи. Бившият президент на САЩ е на обиколка в Азия, финансирана от японска неправителствена организация, припомня АП. Сподели:", "date": "2018.03.25", "title": "Обама: Северна Корея е реална заплаха"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%86%D0%B2%D0%B5%D1%82%D0%B8-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D0%B8%D0%B7%D1%82%D1%80%D0%B8-%D0%B1%D0%B5%D0%BB%D0%B5%D0%B7%D0%B8%D1%82%D0%B5-%D0%BD%D0%B0-%D1%81%D0%BC%D1%8A%D1%80%D1%82%D1%82%D0%B0-%D1%81-%D0%BE%D0%BF%D0%B5%D1%80%D0%B0%D1%86%D0%B8%D1%8F-news730240.html", "text": "В продължение на няколко месеца Цвети Стоянова се подлага на серия от пластични интервенции, с които иска да изтрие белезите на смъртта от тялото си. Многобройните операции, които гимнастичката претърпя, за да бъде спасен животът ѝ след полета от 6-ия етаж, са оставили множество дълбоки следи по кожата ѝ. Неприятната гледка в огледало потиснала самочувствието на хубавицата Цвети, която взела кардинално решение на проблема. Най-ужасяващи били двата белега на врата ѝ, причинени от апаратите, през които грацията дишаше, докато беше в кома. След като се възстанови и проходи, Стоянова ги криеше с плътни колиета всеки път когато се появяваше публично. Именно това я провокира да създаде и своя модна линия и да продава подобни аксесоари. Столична клиника обаче научила за нейния проблем и я поканила да стане тяхно рекламно лице, а в замяна ѝ предложили да извършат терапията по заличаването напълно безплатно. Лазерните процедури отнемали доста време и близо година, откакто Цвети ги започнала, все още резултатът не бил идеален. Новото ежедневие на златното ни момиче повлияло и на фигурата ѝ и тя наддала с 5 килограма. С напълняването ѝ веднага се появиха спекулации, че е бременна и чака бебе от приятеля си – футболиста Александър Любенов. Оказва се, че натрупването на килограмите било вследствие на нормализирането на хормоните в тялото ѝ, а съвсем скоро Стоянова щяла да си върне спортната форма. В активната гимнастика шампионката не виждала място за себе си, но смятала, че има какво да предаде като опит и знания на малките гимнастички, които тепърва стъпвали в залата. Като помощничка я поканила нейна бивша треньорка, с която Цвети останала близка през годините. След възстановяването си от трагичния инцидент грацията бе грозно нападната, че харчи отпуснатите ѝ за лечение пари за почивки в Дубай и по нощните клубове в столицата. Критики Цвети отнесе и заради тотално променения си тогава външен вид – руса ултракъса прическа, предизвикателни дрехи и татуировки. Това обаче се оказа временен период в живота на Стоянова, която днес отново е с тъмна дълга коса и мечтае за семейство и домашен уют с любимия си Александър. Сподели:", "date": "2018.03.25", "title": "САМО В ПИК И \"РЕТРО\"! Цвети Стоянова изтри белезите на смъртта с операция "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D1%81%D0%BF%D0%BE%D1%80%D1%82%D0%B5%D0%BD-%D0%BF%D0%B8%D0%BA-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BF%D0%B0%D1%80%D0%B0%D0%BE%D0%BB%D0%B8%D0%BC%D0%BF%D0%B8%D0%B5%D1%86-%D0%BC%D0%B8%D1%85%D0%B0%D0%B8%D0%BB-%D1%85%D1%80%D0%B8%D1%81%D1%82%D0%BE%D0%B2-%D0%B2-%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%BE-%D0%B8%D0%BD%D1%82%D0%B5%D1%80%D0%B2%D1%8E---%D0%B7%D0%B0-%D0%B1-news737745.html", "text": "Параолимпиецът и депутат от БСП Михаил Христов даде ексклузивно интервю за предаването \"Спортен ПИК\". Пред камерата ни той разкри как се е стигнало до това да стане параолимпиец и да спечели световни титли в леката атлетика, какво е мнението му за хората с увреждания в България и за какво ще се бори с министър Валентин Радев, защо и с какво се пребори до момента младият депутат в парламента. Сподели:", "date": "2018.03.25", "title": "ЕКСКЛУЗИВНО В \"СПОРТЕН ПИК\"! Депутатът параолимпиец Михаил Христов в откровено интервю - за битките в живота, спортните надежди и мисията си в парламента"}
{"url": "http://pik.bg/%D1%80%D1%83%D1%81%D0%B8%D1%8F-%D0%BE%D1%82%D1%85%D0%B2%D1%8A%D1%80%D0%BB%D0%B8-%D1%82%D0%B2%D1%8A%D1%80%D0%B4%D0%B5%D0%BD%D0%B8%D1%8F%D1%82%D0%B0-%D1%87%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D1%82%D0%B0%D0%BB%D0%B8%D0%B1%D0%B0%D0%BD%D0%B8%D1%82%D0%B5-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news737653.html", "text": "Русия отхвърли твърденията на командира на натовските сили в Афганистан, че подкрепя и дори доставя оръжие на талибаните, предаде БТА, цитирайки Ройтерс. В интервю пред Би Би Си миналата седмица генерал Джон Никълсън каза, че Русия работи за подкопаване на американските усилия в Афганистан въпреки общите интереси в борбата с тероризма и наркотрафика. Според него има индикации, че Москва оказва на талибаните финансова подкрепа и дори им доставя оръжие. В специална декларация руското посолство в Кабул нарече думите на генерала \"необосновани слухове\" и призова високопоставени лица да не говорят глупости. Същото преди това заявиха и руски официални лица. Американски командири, включително и Никълсън, вече няколко пъти през миналата година казваха, че Русия може би доставя оръжие на талибаните, макар че за това не са представени доказателства. Този път обаче обвиненията на Никълсън бяха необичайно остри и идват на фона на растящото напрежение между страните от НАТО и Москва във връзка със случая Скрипал - отровения във Великобритания с нервнопаралитично вещество бивш руски двоен агент, посочва Ройтерс. Руски официални лица в предишни изявления казаха, че имат ограничени контакти с талибаните с цел насърчаване на евентуални мирни преговори и гарантиране на безопасността на руски граждани. Москва предложи и помощ за координиране на мирни преговори за Афганистан. Представители на талибаните, от своя страна, са заявили пред Ройтерс, че тяхната групировка е поддържала \"значителни контакти\" с Москва най-малко от 2007 г., добавяйки, че връзките им с Москва не надхвърлят \"морална и политическа подкрепа\". Москва е критично настроена към начина, по който САЩ и НАТО действат в Афганистан, но въпреки това достави хеликоптери за афганистанската армия и се съгласи да предостави транзитен канал за доставки за коалиционните сили там през Русия. Сподели:", "date": "2018.03.25", "title": "Русия отхвърли твърденията, че подкрепя талибаните в Афганистан"}
{"url": "http://pik.bg/%D1%81%D1%82%D1%83%D0%B4%D1%8A%D1%82-%D1%83%D0%BD%D0%B8%D1%89%D0%BE%D0%B6%D0%B8%D0%BB-100-%D0%BE%D1%82-%D1%80%D0%B5%D0%BA%D0%BE%D0%BB%D1%82%D0%B8%D1%82%D0%B5-%D0%BE%D1%82-%D0%BA%D0%B0%D0%B9%D1%81%D0%B8%D1%8F-%D0%BF%D1%80%D0%B0%D1%81%D0%BA%D0%BE%D0%B2%D0%B0-%D0%B1%D0%B0%D0%B4%D0%B5%D0%BC-%D0%B8-%D1%81%D0%BB%D0%B8%D0%B2%D0%B0-news737660.html", "text": "В Южна България има райони със 100% поражения по реколтите от кайсия, праскова, бадем и слива заради ниските температури, каза доц. д-р Сава Табаков, преподавател в Катедрата по овощарство в Аграрния университет в Пловдив във връзка със състоянието на овощните култури в страната в началото на пролетта, пише \"Фокус\". „Снеговалежите не пречат на овощните дървета, проблемът всъщност са температурите. Но засега в повечето райони няма данни за критично ниски температури – около минус 1-2 и 0 градуса, и това не е проблем за овошките, които още не са цъфнали. Проблемът ще бъде, когато спрат валежите и времето се изясни, но кога ще стане това и дали ще доведе до голямо понижение на температурите не може да се каже. Вероятно в различните региони ще бъде различно. Но засега няма проблем, като изключим, че в голяма част от Южна България костилковите овощни видове бяха засегнати от студа около 1-ви март. Има райони със 100% поражения по кайсия, праскова, бадем, слива – доста лошо е положението още оттогава. И, така да се каже, то дори не остана какво да мръзне“, каза още доц. Табаков и уточни, че е нормално това да се случва в началото на април. „Много лоша е ситуацията на топла зима с късен студ, но на всеки 15-20 години се случват такива работи. Въпреки това най-голяма реколта очакваме от черешите, крушите и ябълките, както и от сливите в Северна България, тъй като в повечето райони там са издържали на студовете, понеже още не са имали развитие. Но е трудно да се каже със сигурност, защото докато не се приберат плодовете от дърветата, всичко може да се случи. Това е земеделието – няма гаранции, че няма да има повече студове и т.н. и т.н.“, обясни още той. Сподели:", "date": "2018.03.25", "title": "Студът унищожил 100% от реколтите от кайсия, праскова, бадем и слива "}
{"url": "http://pik.bg/%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%B8%D0%B7%D0%BC%D0%B0%D0%BD%D0%B8%D1%86%D0%B8-%D0%BF%D1%80%D0%B8%D0%B1%D1%80%D0%B0%D1%85%D0%B0-%D0%BE%D1%82-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%BA%D0%B0-%D0%BE%D1%82-%D0%BA%D1%83%D0%B1%D1%80%D0%B0%D1%82-3-200-%D0%BB%D0%B2-news737664.html", "text": "81-годишна жена от Кубрат е станала жертва на телефонна измама, съобщава Фокус, като се позовава на информация от ОДМВР-Разград.. Около 10:00 часа на 22 март (четвъртък) пенсионерката е получила обаждане на стационарния телефон от неизвестна жена, която се е представила за нейна дъщеря и обяснила, че е претърпяла катастрофа и са нужни 2 000 лева за операция. Възрастната жена казала, че има двама сина и затворила телефона. Последвало ново позвъняване – непознат мъж се представил за Лазар Ангелов Георгиев, началник на полицията в Кубрат. Попитал дали са й звънели телефонни измамници и предложил да пазят парите й в полицията до вечерта на 23 март. Жената се съгласила и оставила 3 200 лева до контейнер на улицата пред дома си. По-късно, когато станало ясно, че е измамена, потърпевшата сигнализирала в районното управление. По случая е образувано досъдебно производство по чл.209, ал.1 от НК. Сподели:", "date": "2018.03.25", "title": "Телефонни изманици прибраха от пенсионерка от Кубрат 3 200 лв"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-e%D0%BC%D0%BE-%D1%87%D0%BE%D0%BB%D0%B0%D0%BA%D0%BE%D0%B2-%D0%BA%D1%80%D0%B8%D0%B5-%D0%BF%D0%BE%D0%BC%D0%B0%D1%88%D0%BA%D0%B8-%D0%BF%D1%80%D0%BE%D0%B8%D0%B7%D1%85%D0%BE%D0%B4-news732278.html", "text": "Емил Чолаков пазел в тайна факта, че семейството му е с помашки корен, доверяват негови земляци от Гоце Делчев. След възродителния процес родителите на синоптика решили да запазят българските си имена. Голяма част от роднините и братовчедите на Емо от по-далечна линия и сега носели характерни за мюсюлманските страни име. Всъщност Чолаков имал и друг комплекс, който лъжливо прикривал пред колегите си в телевизията. Навсякъде синоптикът разказвал, че е роден и е живял в Гоце Делчев, но всъщност родното му място било близкото село Лъжница. Родителите му – Тома и Диляна, били съвсем обикновени хора, вече пенсионери. Баща му навремето завършил биология и химия в Пловдив, а в момента се препитавал с пчеларство. Понеже бил отракан и образован, го избрали за председател на местния пчеларски съюз, а той взел толкова присърце новата длъжност, че веднага се хвърлил в битка да реши проблемите на бранша. През миналата година дори подготвил и написал дълго писмо до Министерството на земеделието и храните, с което искал да подобри условията на труд на всички свои колеги в Гоцеделчевско. Емил има и по-малка сестра, а родителите му споделят, че за да се появи той на бял свят, минали по трънлив път. Любимият синоптик на много българи бил дълго чакано дете, а когато се родил, семейството не спазило традицията да го кръсти на бабите и дядовците, а му дало името на любимия им изпълнител – Емил Димитров. Известният с оригиналните си прогнози за времето водещ всъщност бил дипломиран учител по физика и в момента карал докторантура в същата специалност. Стажът му като даскал секнал през 2003 г., когато дошъл да работи в София. Преди да иде на кастинг в Би Ти Ви, Емо бил шивач във фабрика за мъжки костюми. Въпреки славата и възможностите на големия град Чолаков, жена му Краси и двете му щерки отскачали всяка седмица до Гоце Делчев, за да се видят с роднините. Съпругата му не харесвала живота им в столицата, но правела компромис заради работата му, от която идвали всички доходи на домакинството. Сподели:", "date": "2018.03.25", "title": "ЕКСКЛУЗИВНО В ПИК! Eмо Чолаков крие помашки произход"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%B7%D0%B0%D0%B2%D0%B5%D0%B4%D0%B5-%D0%BC%D1%8A%D0%B6%D0%B0-%D1%81%D0%B8-%D0%BD%D0%B0-%D0%BC%D0%BE%D0%BB-news737719.html", "text": "Пролетното настроение е завладяло Корнелия Нинова, която се втурнала да освежава гардероба си. През изминалия уикенд лидерката на БСП направила мощен щурм на един от големите столични молове, но не в компанията на приятелка, а заедно със съпруга си. Шефката на социалистите и мъжът ѝ Митко оставили автомобила си в подземния паркинг и се отдали на дълга разходка из десетките магазини в търговския център. Този път Нинова не била придружена от тримата си охранители, които бдят над живота ѝ след поредицата злощастни пътни инциденти, които я сполетяха в съмнително кратък период. Очевидно Корнелия се чувства достатъчно сигурна, когато е придружавана от половинката си, щом е освободила гардовете си за почивните дни. С Митко обаче твърде рядко им се удавала възможност да релаксират заедно. Всъщност съпругът на бесепарката си тръгнал от мола с повече торби от нея. Той се доверявал на нейния вкус и не смеел да си купи дори една вратовръзка, без да е поискал мнението ѝ. Корнелия пък се загледала по костюмите в светли цветове от новите модни колекции, но не се нахвърлила на първите зърнати модели, защото предпочитала да хвърли по едно око какво предлагат и любимите ѝ български фирми. В оптиката също не посмяла да влезе, макар моделите от витрината да грабнали вниманието ѝ, защото след писанията, че ходи с очила на „Картие“, решила да пазарува скъпарски вещи по-дискретно. Сподели:", "date": "2018.03.25", "title": "САМО В ПИК И \"РЕТРО\"! Корнелия заведе мъжа си на мол"}
{"url": "http://pik.bg/%D0%B5%D1%82%D0%BE-%D0%B7%D0%B0%D1%89%D0%BE-%D0%BC%D1%83%D1%81%D0%BA%D1%83%D0%BB%D0%B8%D1%82%D0%B5-%D0%BD%D0%B8-%D1%81%D0%B0-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D1%8A%D0%BD-news737615.html", "text": "\"Докато сънуваме мускулите ни са блокирани, това предпазва от „проиграването“ на сънищата. Нормалният сън е изграден от различни стадии. Не включваме и изключваме компютъра в началото и края на съня си. Той работи в различни стадии и фази на съня и така през нощта прекарваме около 6-8 цикъла на редуване на различните стадии. Като по една стълбичка слизаме от лекия повърхностен към дълбокия сън. През 1953 година е открита една особена фаза на съня, наречена REM сън или фаза на бързите очни движения.\" Това каза д-р Славчо Славчев – специалист по медицина на съня от Фондация „Сън и здраве“, пред Фокус. По думите му в тази фаза на съня целият ни организъм променя своята физиологична нагласа. „Като че ли сме изключително възбудени, има бързи движения на очните ябълки под затворените клепачи, дишането е променено и кръвното налягане също варира. Някои описват тази фаза все едно, че сме се качили на спортен автомобил и шофираме с бясна скорост, но не можем да помръднем. В REM съня мускулатурата, която поддържа позата, е блокирана“, допълни той и уточни, че в тази фаза се сънува, произвеждат се сънищата. \"В този момент не важат никакви закони, всичко е възможно. Сънищата са „царският път към подсъзнателното“. Липсата на тонус на мускулите предпазва човек от това да „проиграе“ съдържанието на сънищата. Неговите движения са блокирани. Ако вземем ръката на човек, който е в такава фаза, повдигнем я и я пуснем, тя пада като отсечена, защото липсва тонусът на мускулите. Нормално, през нощта редуването на отделните фази на съня става циклично, като отделните цикли се повтарят около 7-8 пъти\", каза още д-р Славчо Славчев. Сподели:", "date": "2018.03.25", "title": "Ето защо мускулите ни са блокирани по време на сън"}
{"url": "http://pik.bg/%D1%81%D0%BF%D0%B5%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%BE%D1%82-%D0%B2%D0%BC%D0%B0-%D0%B8%D0%B7%D0%BC%D0%B5%D1%80%D0%B2%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%BA%D1%80%D1%8A%D0%B2%D0%BD%D0%B0-%D0%B7%D0%B0%D1%85%D0%B0%D1%80-news737650.html", "text": "На 26.03.2018 г., от 10.00-13.00 часа, във фоайето на поликлиниката на ВМА специалисти от Клиника по ендокринология и болести на обмяната ще извършват безплатно измерване на кръвна захар. Всеки желаещ да получи консултация, може да го направи без предварително записване. Това е поредната инициатива на ендокринолозите от ВМА с цел превенция и ранно откриване на социално значимото заболяване. Кампанията на ВМА е насочена именно към хора, които не предполагат, че имат захарен диабет. Според Националната асоциация на децата и младите хора с диабет българите с диабет са над 460 000, а други 200 000 не знаят, че са болни. Ранните стъпки в борбата с диабета могат да бъдат решаващи и да предотвраят развитието на болестта, въпреки че много хора не вярват в промяната на начина на живот като път към доброто здраве, категорична е проф. Ивона Даскалова – ръководител на Клиниката по ендокринология и болести на обмяната и председател на Българската диабетна асоциация. Сподели:", "date": "2018.03.25", "title": "Специалисти от ВМА измерват безплатно кръвна захар"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%81%D0%BE%D0%BB%D1%83%D0%BD-%D0%B7%D0%B0%D0%B4%D1%8A%D1%80%D0%B6%D0%B0-%D1%82%D1%80%D0%B8%D0%BC%D0%B0-%D0%BF%D0%B0%D0%BA%D0%B8%D1%81%D1%82%D0%B0%D0%BD%D1%86%D0%B8-%D0%B4%D1%8A%D1%80%D0%B6%D0%B0%D0%BB%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BA%D0%B0%D1%82%D0%BE-%D0%B7%D0%B0%D0%BB%D0%BE%D0%B6%D0%BD%D0%B8%D1%86%D0%B8-news737651.html", "text": "Гръцката полиция арестува трима граждани на Пакистан, държали за заложници 21 незаконни мигранти в склад в предградие на Солун, предава скопският телевизионен канал A1 On, цитирани от Фокус. Уточнява се, че пакистанците са поискали от мигрантите пари, за да бъдат освободени. Сред държаните в склада са 13 души от Еритрея, седем от Пакистан и един от Мианмар. Те са пристигнали на гръцка земя от Турция, използвайки нелегален канал. В Гърция те са посрещнати от трафиканти, които са ги затворили в склад край Солун. Според полицията арестуваните са поискали от всеки мигрант сума от 2 500 евро, за да бъдат освободени от склада. Издирва се още един човек, свързан с пакистанците. Предполага се, че той се е насочил към Атина. Сподели:", "date": "2018.03.25", "title": "Акция! Полицията в Солун задържа трима пакистанци, държали мигранти като заложници"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D0%B5%D1%81%D0%B8-%D0%B1%D0%B0%D0%BD%D0%BE%D0%B2%D0%B0-%D0%BB%D0%B5%D0%B3%D0%BD%D0%B0-%D0%BF%D0%BE%D0%B4-%D0%BD%D0%BE%D0%B6%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-news737716.html", "text": "Деси Банова пощуряла по естетическите корекции и ходела по-често в козметични центрове, отколкото на работа, доверяват нейни близки. Бившата синоптичка изпаднала в криза след 38-ия си рожден ден и се депресирала, че вече не изглеждала достатъчно атрактивно за новия мъж в живота си. Натуралната доскоро блондинка от няколко месеца се подлагала на жестоки процедури, при които със специална машина изчиствали целулита и подкожните мазнини от тялото ѝ. Апаратът работел с вакуум и оставял сурови синини върху кожата на Банова, но тя стискала зъби и стоически издържала болките в името на красотата. Откакто се събрала с Росен Плевнелиев, Десислава станала извънредно суетна и обръщала много повече внимание на външния си вид, защото се притеснявала да не би по-атрактивна жена да отмъкне бившия президент от лапите ѝ. За тунинга си не профуквала парите на Плевнелиев, понеже в центровете за естетични подобрения се ползвала с ВИП статуса си и не я таксували както нормалните клиенти. Иначе интервенциите, на които се подлагала, стрували по 500 лева всяка. Откакто сменила амплоато, в Нова телевизия забелязали, че Банова излязла от консервативния си образ и дължината на полите ѝ все повече се смалявала. Врагините ѝ Никол Станкулова и Гергана Малкоданска я разнасяли по коридорите на медията подигравателно и се чудели кога ли Плевнелиев щял да я отсвири заради това, че го излагала. Двамата обаче все още били на гребена на вълната на тяхната изненадваща любов и вече правели планове къде ще прекарат пролетните празници, а после и летните месеци. Сподели:", "date": "2018.03.25", "title": "САМО В ПИК И \"РЕТРО\"! Деси Банова легна под ножа заради Плевнелиев"}
{"url": "http://pik.bg/%D1%88%D0%BE%D0%BA-%D0%BF%D1%81%D0%B8%D1%85%D0%B8%D0%B0%D1%82%D1%8A%D1%80-%D0%B1%D0%B8%D0%B5-%D1%82%D1%80%D0%B5%D0%B2%D0%BE%D0%B3%D0%B0-%D1%81%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D1%87%D0%B0%D1%81%D0%BE%D0%B2%D0%BE%D1%82%D0%BE-%D0%B2%D1%80%D0%B5%D0%BC%D0%B5-%D0%BF%D0%BE%D0%B1%D0%BE%D0%BB%D1%8F%D0%B2%D0%B0-%D0%BF%D1%81%D0%B8%D1%85%D0%B8%D0%BA%D0%B0%D1%82%D0%B0-%D0%B8-%D1%82%D1%8F%D0%BB%D0%BE%D1%82%D0%BE-%D0%BD%D0%B8-%D0%BD%D1%8F%D0%BC%D0%B0-%D0%B4%D0%B0-news737685.html", "text": "Смяната на часовото време е вредна както за психиката, така и за тялото ни. Това заяви пред радио Фокус-Пловдив психиатърът д-р Веселин Герев по повод преминаването към лятното часово време и преместването на стрелките на часовниците с час напред. По думите му предстои загубена седмица за хората в активна възраст, защото настройката към новото часово време ще стане изключително бавно и ще има своите последствия. „Тази седмица, след като отидат на работа в 08:00 часа, здравите хора в активна възраст просто до 09:00 часа няма да правят нищо – разяснява доктор Герев. -  Това е поради простата причина, че на тях душата им спи. Общо взето, за да си настроят динамичния стереотип на новата вълна, ще им трябват около 4-5 дни. Тоест, отписваме първата работна седмица след смяната на часовото време. Освен това, преминаването към лятното часово време ще предизвика проблеми със съня. От една страна ще заспиваме вечер доста по-трудно, защото ще трябва да заспиваме час по-рано от обичайното и съответно да се събуждаме час по-рано. От друга страна, повечето хора, които трябва да гонят точни часове и за които закъснението ще е фатално, няма да имат почти никакъв сън, защото ще се будят много често, за да не изпуснат часа, който е важен за тях. Неизбежно през деня следват факторите на недоспиването – тежко и тегаво протичане на деня, редуващи се напрежение и отпадналост, главоболие, раздразнителност и най-важното – много грешки в справянето с ежедневните задължения“, коментира д-р Веселин Герев. Той подчерта, че периодът след смяната на часовото време ще бъде много критичен за хората с хронични заболявания. „Там изтеглянето на приема на лекарства е от съществено значение, особено за хората със сърдечно-съдови, ендокринни и психични проблеми, там, където лекарството трябва да се взима трикратно. Повечето хора, преминавайки в този шоков за организма режим на смяна на приема на таблетките си, остават за час, а може би и повече от час непокрити от медикаменти“, посочи психиатърът. Д-р Веселин Герев добави, че кризисният период за организма, който настъпва след преминаването към лятното часово време и преместването на стрелките на часовника с час напред, отминава за седмица. Сподели:", "date": "2018.03.25", "title": "ШОК! Психиатър бие тревога: Смяната на часовото време поболява психиката и тялото ни, няма да сме работоспособни поне седмица"}
{"url": "http://pik.bg/%D1%81%D0%BA%D0%B8-%D1%81%D0%B5%D0%B7%D0%BE%D0%BD%D1%8A%D1%82-%D0%B2-%D0%B1%D0%B0%D0%BD%D1%81%D0%BA%D0%BE-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%B4%D0%BE-15-%D0%B0%D0%BF%D1%80%D0%B8%D0%BB-%D1%81%D0%BD%D0%B8%D0%BC%D0%BA%D0%B8-news737694.html", "text": "Ски сезонът в Банско ще продължи до 15 април, когато ще бъде официално закрит. През последните дни натрупа около 30 см. нов сняг в ски центъра, съобщихd от \"Юлен\". На места снежната покривка вече достига 2.50 метра. Всички писти са добре обработени и всички съоръжения работят. Цените на лифт картите вече са намалени с 20%. В момента на прекрасните условия за ски туризъм в Банско се радват хиляди скиори от Великобритания, Израел, Русия, Германия и други страни. Очаква се пик на посещенията на българите в края на месец март и началото на април, когато децата излизат във ваканция и предстоящите Великденски празници. Сподели:", "date": "2018.03.25", "title": "Ски сезонът в Банско ще продължи до 15 април (СНИМКИ)"}
{"url": "http://pik.bg/%D0%BA%D1%8A%D0%B4%D0%B5-%D1%81%D0%B0-%D0%BD%D0%B8-%D0%BF%D0%B0%D1%80%D0%B8%D1%82%D0%B5-%D0%BE%D1%82-%D0%B1%D0%BE%D0%BD%D0%BE%D0%B2%D0%B8%D1%82%D0%B5-%D0%BA%D0%BD%D0%B8%D0%B6%D0%BA%D0%B8-news737697.html", "text": "Непрекъснато слушаме колко финансово стабилна и дисциплинирана държава сме. Имаме нулев бюджетен дефицит, ръст на вътрешния брутен продукт 3,6%, голям излишък. Чудесно! В същото време се борим, не ние, правителството, да влезем в еврозоната. То е нещо като напразните надежди, че нещо ще се промени за нас към по-добро отпреди 10 години, когато ни взеха в Европейския съюз. Аз имам 38 години трудов стаж – честен труд. И не натрупах нищо, никакви имоти. И досега се учудвам как някои станаха милионери и милиардери. С честен труд това не е възможно! Честните българи с надежда участваха в масовата приватизация, която само взе парите ни и сега имаме само едни бонови книжки, в които пише на кои фондове сме си дали парите. Само че не мога да ги намеря тези фондове и тяхната собственост. Да не говорим за дивидентите, които трябваше да ми платят през всичките тези години. Никой вече не говори за масовата приватизация и голямата лъжа за хората. Някой ще се досети ли да се повдигне отново този въпрос, или това отново е заметено под килима на демокрацията? Ако влезем в еврозоната и ние доживеем това, дали пенсията ми ще стане като минималната на другите европейци?! Сподели:", "date": "2018.03.25", "title": "Къде са ни парите от боновите книжки"}
{"url": "http://pik.bg/%D0%BD%D0%B5%D0%BD%D1%87%D0%BE-%D0%B1%D0%B0%D0%BB%D0%B0%D0%B1%D0%B0%D0%BD%D0%BE%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8%D1%81%D0%BA%D0%B0%D0%BC-%D1%81-%D0%BE%D0%B1%D1%80%D0%B0%D0%B7%D0%B8%D1%82%D0%B5-%D1%81%D0%B8-%D0%B4%D0%B0-%D1%80%D0%B8%D1%81%D1%83%D0%B2%D0%B0%D0%BC-%D0%B5%D0%B4%D0%BD%D0%B0-%D1%83%D1%81%D0%BC%D0%B8%D1%85%D0%BD%D0%B0%D1%82%D0%B0-%D0%B4%D0%B5%D0%B9%D1%81%D1%82%D0%B2%D0%B8%D1%82%D0%B5%D0%BB%D0%BD%D0%BE%D1%81%D1%82-news737656.html", "text": "Искам с образите си да рисувам една усмихната действителност. Това заяви пред сутрешния блок на Нова телевизия актьорът Ненчо Балабанов. Той говори за имитациите си и за новия български филм „Полицаите от края на града“, в който участва. „Желанието ми е да има повече позитивни хора – казва актьорът. – Ако сме заредени с положителни емоции и повече усмивки, нещата се получават много по-добре“. Ненчо Балабанов разказа интересни случки около имитацията си на премиера Бойко Борисов. „Спомням си, още от времето когато тъкмо бяха излезли първите клипчета с имитацията ми на премиера. Спряха ме полицаи, защото съм карал с превишена скорост. Имаше ограничение до 60 км, а аз съм карал с 67. Приближи ме полицаят и веднага ме позна. Усмихна се и ми казва: „Ела сега, ние да ти покажем едно клипче“. Не ме караха да имитирам Бойко Борисов, но бързо ме успокоиха, че ще се размина само с фиш, защото санкцията ми не е сериозна“, разказва Ненчо Балабанов. Актьорът си спомни и друга история, в която покрай работата си е имал сбълъск с органите на реда. „Наскоро имах участие в НДК – разказва Балабанов. – Заради Европредседателството бяха блокирали района около Двореца. Опитах да вляза да паркирам, но не ме пуснаха. Обясниха ми защо. Питам ги, ако се направя на премиера, ще ме пуснете ли, а те - не“. За участието си в новия български сериал „Полицаите от края на града“ Ненчо Балабанов заяви, че изключително се забавлява около снимките, а филмът се преима много радушно от хората. „Разбрах, че го гледат и в Съединените щати и много се забавляват и там – разказа Ненчо Балабанов. – В Калифорния две съседски семейства на българи следили сериала. Едните чули от съседите си силен смях и попитали какво става, та и те започнали да го гледат“. Сподели:", "date": "2018.03.25", "title": "Ненчо Балабанов ексклузивно! Искам с образите си да рисувам една усмихната действителност"}
{"url": "http://pik.bg/%D0%B4%D1%80%D0%BE%D0%B3%D0%B0-%D0%BF%D1%80%D0%B0%D1%82%D0%B8-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D0%BE%D1%82-%D0%B2%D1%80%D0%B0%D1%86%D0%B0-%D0%B2-%D0%B0%D1%80%D0%B5%D1%81%D1%82%D0%B0-news737665.html", "text": "17-годишен младеж е преспал в ареста, след като е бил спипан при проверка във Враца с канабис, съобщават от полицията в града, цитирани от Конкурент. Според информацията, Н.К. бил сгащен по време на специализирана операция, като опитал да изхвърли полиетиленова сгъвка от около 4 гр. Притежателят на дрогата бил арестуван, а по случая е образувано досъдебно производство. Сподели:", "date": "2018.03.25", "title": "Дрога прати тийнейджър от Враца в ареста"}
{"url": "http://pik.bg/%D1%87%D1%83%D0%B4%D0%BE-%D0%BD%D0%B0%D1%88%D0%B8-%D0%BB%D0%B5%D0%BA%D0%B0%D1%80%D0%B8-%D1%81-%D0%BF%D1%80%D0%BE%D0%B1%D0%B8%D0%B2-%D0%B2-%D0%BC%D0%B5%D0%B4%D0%B8%D1%86%D0%B8%D0%BD%D0%B0%D1%82%D0%B0---%D0%BF%D1%80%D0%B8%D0%BB%D0%BE%D0%B6%D0%B8%D1%85%D0%B0-%D0%BD%D0%BE%D0%B2-%D0%B2%D0%B8%D0%B4-%D0%BB%D0%B5%D1%87%D0%B5%D0%BD%D0%B8%D0%B5-%D0%BD%D0%B0-%D0%B3%D1%80%D1%8A%D0%B1%D0%BD%D0%B0%D0%BA%D0%B0-news737693.html", "text": "Български лекари осъществиха сериозен пробив в неврохихургията, прилагайки нова технология в гръбначната хирургия, съобщава Нова телевизия. Те оперираха под ръководството на германски специалист. Професорът от клиниката в Кобленц Франсис Килиан всъщност е роден в България. Пациентката е 28-годишната Евгения Василева, която е  с увреждане на гръбначния стълб. Според лекарите, новият метод на операция дава възможност за много бързо възстановяване. Професор Килиан идва от Германия специално за операцията. Често консултира свои колеги в България. Роден е в София, но на 17 години заминава за Германия със семейството си. \"Много е емоционално за мен да съм в България  - коментира професор Килиан. - Аз съм наистина възхитен да видя как е напреднала медицината в България, като я сравнявам с нивото й преди 20 години. Нивото на операциите тук е почти същото като това, което имаме в Германия. Новата система на операция е развита в Швейцария и дава възможност с малко инструменти да се стабилизира гръбначният стълб. Така времето на операцията се съкращава\". За разлика от тежките операции преди 15-20 години, сега интервенциите на гръбнака у нас традиционно се правят с минимална хирургична намеса, а пациентите се възстановяват за дни. С новата технология, приложена при Евгения обаче, операцията става още по-лека. Очакванията са момичето да си е в къщи още два или три дни след операцията. „Отдавна имах болки в гръбнака, но не им обърнах внимание – разказва Евгения след операцията. – Стана ясно, че от години имам счупен прешлен. Сега, по-малко от 24 часа след операцията, се чувствам доста добре. Раната ме боли, но вече се движа“. Сподели:", "date": "2018.03.25", "title": "ЧУДО! Наши лекари с пробив в медицината - приложиха нов вид лечение на гръбнака"}
{"url": "http://pik.bg/%D1%88%D0%BE%D0%BA-80-%D1%82%D0%B8%D0%BF%D0%B0-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8-%D0%B1%D1%80%D0%BE%D0%B4%D1%8F%D1%82-%D1%81%D1%80%D0%B5%D0%B4-%D0%BD%D0%B0%D1%81-news737645.html", "text": "На земята сред нас бродят между 60 и 80 типа извънземни същества, заяви пред „Телеграф“ проф. Лъчезар Филипов от БАН, позовавайки се на сведения на очевидци. Някои от съществата са малки, други големи – с ръст около 2 метра и половина. Това обяснява и голямото разнообразие на НЛС, смята проф. Филипов. Според него е възможно да се крият във водата и да имат бази на дъното на океана. Проф. Филипов подчерта, че не е виждал НЛО, но вярва в тях. Преди време той имал среща със свой колеги в Мексико. „Донесе снимки на една мумия, която е в музей“, разказа Филипов. Тя била висока около 60 см, а анализът на ДНК-то показал, че то не е човешко. Съществото нямало лакти, било с по-малко ребра, а главата му била прекалено голяма. Сподели:", "date": "2018.03.25", "title": "ШОК! 80 типа извънземни бродят сред нас"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BE%D1%82-%D0%B1%D0%B4%D0%B6-%D1%81%D1%82%D0%B0%D1%80%D1%82%D0%B8%D1%80%D0%B0%D1%82-%D0%BF%D1%80%D0%B5%D0%B4%D0%B2%D0%B0%D1%80%D0%B8%D1%82%D0%B5%D0%BB%D0%BD%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B0-%D0%BD%D0%B0-%D0%B1%D0%B8%D0%BB%D0%B5%D1%82%D0%B8-%D0%B7%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD%D1%81%D0%BA%D0%B8%D1%82%D0%B5-%D0%BF%D1%80%D0%B0%D0%B7%D0%BD%D0%B8%D1%86%D0%B8-news737661.html", "text": "За удобство на всички клиенти, които предвиждат да пътуват с влак през периода на Великденските празници, от 26 март (понеделник) „БДЖ–Пътнически превози” ЕООД въвежда предварителна продажба на билети за всички бързи влакове, съобщиха от пресцентъра на БДЖ, цитирани от Фокус. Обичайният срок за предварителната продажба на билети и седящи места за бързите влакове е 5 дни, но националният железопътен превозвач има практиката да удължава този срок, в случаите когато предстоят по-дълги празнични периоди. По този начин се дава възможност на клиентите да планират предварително своите пътувания, както и своевременно да закупят билет и резервация за седящо място за предпочитания от тях влак в срок от 15 дни преди самото пътуване. Предварителната продажба на билети, която железопътният превозвач стартира, ще се извършва във всички гари и железопътни бюра в страната през периода от 26 март до 9 април. Клиентите на „БДЖ–Пътнически превози” ЕООД могат да получат подробна информация за свободните места във влаковете от служителите на билетните каси и гишетата „Информация” в железопътните гари, както и на националния информационен телефон 0700 10 200. За празничните дни по повод Великден, „БДЖ–Пътнически превози” ЕООД предвижда да осигури и допълнителни вагони за влаковете, които пътуват по основните направления в страната. Националният железопътен превозвач напомня на своите клиенти, че за определени влакове могат да закупят онлайн билет за своето пътуване. Системата за онлайн резервации и продажба на билети предлага бърз, лесен и модерен начин за закупуване на железопътни билети, независимо от местонахождението на клиента, като позволява и възможност за визуален избор на спални и седящи места, съгласно композицията на всеки влак. Разплащането се осъществява по електронен път с най-масово разпространените кредитни и дебитни карти. Билетът се получава на електронната поща на регистрирания клиент, след което се разпечатва на хартиен носител. Особено удобна за клиентите е възможността да се закупуват билети от таблети и смартфони. По този начин не е задължително билетът да се разпечатва на принтер, тъй като той се валидира от кондуктора във влака директно от мобилното устройство. Сподели:", "date": "2018.03.25", "title": "Важно! От БДЖ  стартират предварителна продажба на билети за Великденските празници"}
{"url": "http://pik.bg/%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%BD%D0%BE%D0%B2%D0%B8-%D1%85%D0%B0%D0%BD-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%B1%D0%BB%D0%BE%D0%BA%D0%B0%D0%B4%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D0%B7%D0%B0%D1%80%D0%B0%D0%B4%D0%B8-%D0%BA%D0%B0%D1%80%D0%B8%D0%B5%D1%80%D0%B0-%D0%B7%D0%B0-%D0%B8%D0%BD%D0%B5%D1%80%D1%82%D0%BD%D0%B8-%D0%BC%D0%B0%D1%82%D0%B5-news737684.html", "text": "Жители на село Нови Хан излизат тази вечер  срещу намеренията за добив на кварцов пясък на няколко километра от Нови Хан. Планират дори да блокират автомагистрала \"Тракия\", съобщава Нова телевизия. Притесненията на хората са, че работата на тежките машини ще нанесе непоправими щети върху природата и може да увреди основата на някои къщи. От фирмата-изпълнител засега обясняват, че имат всички документи за добива. Те допълват, че става дума само за добив, а не и последваща преработка на материала. Сподели:", "date": "2018.03.25", "title": "Жители на Нови хан подготвят блокада на магистрала „Тракия“ заради кариера за инертни материали"}
{"url": "http://pik.bg/%D0%BF%D1%8A%D1%80%D0%B2%D0%B8%D1%8F%D1%82-%D0%BD%D0%B5%D0%BF%D1%80%D0%B5%D0%BA%D1%8A%D1%81%D0%BD%D0%B0%D1%82-%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D0%BF%D0%BE%D0%BB%D0%B5%D1%82-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D1%85%D0%B8%D0%B9%D1%82%D1%80%D0%BE%D1%83--news737635.html", "text": "Първият непрекъснат пътнически полет Австралия-Великобритания пристигна на летище Хийтроу в Лондон. Полет QF9 на компанията \"Кантас\" извърши пътуването от 14 498 км от Пърт за малко над 17 часа. Авиокомпанията използва самолет Боинг 787-9 \"Дриймлайнър\". Начинанието е част от амбициозните планове на \"Кантас\" да прибави ултра дълги полети към графика си. Главният изпълнителен директор Алън Джойс нарече новата услуга \"маршрут, променящ играта\": \"Това е исторически ден за Западна Австралия, исторически ден за авиацията и за компанията \"Кантас\". От днес това ще бъде първата авиационна връзка между Австралия и Европа, осъществена без прекъсване. Много сме развълнувани\". Преди началото на полета Джойс каза, че най-ранните полети на \"Кантас\" между Австралия и Великобритания, известни като \"маршрута на кенгуруто\", са отнемали четири дни и са включвали седем спирки. Британският върховен комисар в Австралия Мена Роулингс каза: \"Мисля, че има огромна психологическа разлика. Алън Джойс нарича полета \"променящ играта\" и мисля, че това е точно така. Да имаш възможността да се качиш на самолет на \"Хийтроу\" и да слезеш тук в Пърт е просто феноменално вълнуващо. Сигурна съм, че много хора ще се възползват от това\". Сподели:", "date": "2018.03.25", "title": "Първият непрекъснат пътнически полет Австралия-Великобритания пристигна на летище Хийтроу в Лондон"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%BF%D0%BE%D0%B6%D0%B0%D1%80-%D0%B8%D0%B7%D0%BF%D0%B5%D0%BF%D0%B5%D0%BB%D0%B8-%D1%87%D0%B0%D1%81%D1%82-%D0%BE%D1%82-%D0%BA%D1%8A%D1%89%D0%B0-%D0%B2-%D0%BA%D0%BE%D0%B7%D0%BB%D0%BE%D0%B4%D1%83%D0%B9-news737667.html", "text": "Пожар, който изпепели част от къща, вдигна огнеборците в Козлодуй на крак, съобщават от Областна дирекция на МВР, цитирани от Булнюз. Тази нощ на телефона за спешни повиквания 112 в РУ-Козлодуй е получен сигнал за възникнал пожар. Гражданинът с инициали Т.Т. съобщил, че гори имот, собственост на негов съсед. Служители на Пожарна безопасност пристигнали на мястото и се заели да потушават пламъците. След дълга борба с огнената стихия, пожарникарите успели да овладеят огъня. Постройката, собственост на Б.А., е изгоряла частично, щетите са големи и все още са в процес на изсняване. По случая е започнато бързо производство, за да се уточни какви са причините за инцидента. Сподели:", "date": "2018.03.25", "title": "Огнен ад! Пожар изпепели част от къща в Козлодуй"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%BE%D1%82%D0%B4%D0%B0%D0%B2%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D0%BF%D0%BE%D1%87%D0%B8%D1%82-%D0%BA%D1%8A%D0%BC-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F-%D0%BF%D1%80%D0%B8-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B0%D0%B9-news737649.html", "text": "Франция ще отдаде национална почит на загиналия полицай при нападението в Треб. Все още не е известна датата на церемонията. Това стана ясно след заседание на Съвета за национална сигурност, който беше свикан снощи от френския президент. На заседанието присъстваха френският премиер, вътрешният министър, както и ръководителите на силовите служби. Идната седмица префектите ще проведат срещи с полицаи, за да обсъдят следенето на радикализирани лица. Министърът на вътрешните работи потвърди, че нападателят от Треб е бил в списъците за наблюдение, но проверките не установили да се занимава с радикална дейност. Сподели:", "date": "2018.03.25", "title": "Франция отдава национална почит към загиналия при атентата полицай"}
{"url": "http://pik.bg/%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%E2%80%9E%D0%BE%D1%80%D0%BB%D0%B0%D0%BD%D0%B4%D0%BE%D0%B2%D1%86%D0%B8%E2%80%9C-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0%D1%80%D0%B0%D0%B4%D0%B8-%D0%BA%D0%B0%D0%BC%D0%B8%D0%BE%D0%BD%D0%B8%D1%82%D0%B5-%D0%BC%D0%B8%D0%BD%D0%B0%D0%B2%D0%B0%D1%89%D0%B8-%D0%BF%D0%BE%D0%B4-%D0%BF%D1%80%D0%BE%D0%B7%D0%BE%D1%80%D1%86%D0%B8%D1%82%D0%B5-%D0%B8%D0%BC-news737638.html", "text": "Жители на столичния квартал „Орландовци“ излязоха на протест заради абсурдната ситуация да живеят под непрекъснатия грохот на камиони, които минават под прозорците им, съобщава сутрешният блок на Нова телевизия. Още по-абсурдното на ситуацията е това, че в района има две училища и детска градина, но от две години през това място преминават хиляди автомобили. \"Не смеем да си пуснем децата да излязат на улицата. Не се спазват ограничения на скоростта\", заяви местен жител. Хората са категорични, че заедно с директорките на двете училища ще продължат борбата срещу крайно неприятната ситуация. Сподели:", "date": "2018.03.25", "title": "Жители на „Орландовци“ на протест заради камионите, минаващи под прозорците им"}
{"url": "http://pik.bg/%D0%BA%D0%B2%D0%B0%D1%80%D1%82%D0%B0%D0%BB%D0%BD%D0%B8-%D0%B2%D0%BE%D0%B9%D0%BD%D0%B8-10-%D0%BA%D0%BE%D0%BB%D0%B8-%D0%BE%D1%81%D1%8A%D0%BC%D0%BD%D0%B0%D1%85%D0%B0-%D1%81-%D0%BD%D0%B0%D1%80%D1%8F%D0%B7%D0%B0%D0%BD%D0%B8-%D0%B3%D1%83%D0%BC%D0%B8-%D0%B2-%D0%BA%D1%8E%D1%87%D1%83%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news737677.html", "text": "10 коли са осъмнали днес с нарязани гуми до комплекс “Оазис“ в Кючука, съобщава Трафикнюз. Според информацията, някои возила са извадили късмет и само едната гума е била намушкана. Други обаче са останали буквално на джанти. Хората в района са категорични, че всичко това се случва заради липса на места за паркиране. Само в „Оазис“ има 510 апартамента, а за тях са осигурени едва 100 места. Живущите са принудени да търсят места за возилата си в околността, което изнервя пловдивчаните, живеещи с години там. На място е била повикана полиция. Органите на реда са описали щетите и са започнали разследване. Преди време в същият комплекс се разигра див екшън, отново заради липсата на места. Живущите разказаха, че съседи са си спретнали скандал, последван от размяна на удари, заради парко място. Снимки: Трафикнюз.бг Сподели:", "date": "2018.03.25", "title": "Квартални войни! 10 коли осъмнаха с нарязани гуми в Кючука (СНИМКИ)"}
{"url": "http://pik.bg/%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%85%D0%B0-%D0%BA%D1%83%D1%82%D0%B8%D1%8F%D1%82%D0%B0-%D1%81-%D0%B4%D0%B0%D1%80%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D1%86%D1%8A%D1%80%D0%BA%D0%B2%D0%B0%D1%82%D0%B0-%D0%B2-%D0%B3%D1%80%D0%B0%D0%B4-%D1%80%D0%B0%D0%BA%D0%BE%D0%B2%D1%81%D0%BA%D0%B8-news737640.html", "text": "Кутията с дарения в католическия храм \"Свети Михаил Архангел\" в град Раковски е била открадната. \"Един следобед, когато в църквата нямаше никой, кутията беше счупена и част от парите бяха взети – разказа за шокиращото посегателство отец Румен Станев пред сутрешния блок на Нова телевизия. - Сумата e може би не много голяма - 20-30 лева. Но въпросът е принципен. Посяга се на пари за бедните\". Той разкри, че и преди храмът е ставал мишена на кражби. \"Ние не обвиняваме тези хора. Молим се за тях, да осъзнаят какво вършат\", заяви отец Станев. Сподели:", "date": "2018.03.25", "title": "Откраднаха кутията с даренията на църквата в град Раковски"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B2-%D0%BF%D0%B5%D1%82-%D0%BE%D0%B1%D0%BB%D0%B0%D1%81%D1%82%D0%B8-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B7%D0%B0-%D1%83%D1%82%D1%80%D0%B5-%D0%B2-%D1%81%D0%B8%D0%BB%D0%B0-%D0%B6%D1%8A%D0%BB%D1%82-%D0%BA%D0%BE%D0%B4-%D0%B7%D0%B0-%D0%BF%D0%BE%D0%BB%D0%B5%D0%B4%D0%B8%D1%86%D0%B8-news737674.html", "text": "Жълт код за поледици е в сила за 5 области на страната за 26 март. Това сочи справка на сайта на Националния институт по метеорология и хидрология (НИМХ) при БАН. В областите Враца, Плевен, Ловеч, Габрово и Велико Търново през нощта и в сутрешните часове ще има условия за образуване на поледици. От НИМХ предупреждават, че при тази степен на предупреждение са възможни ограничения при дейности на открито и хората хората трябва да са внимателни, когато вървят или шофирате при заледени повърхности. Сподели:", "date": "2018.03.25", "title": "Важно! В пет области на страната за утре в сила жълт код за поледици"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%B2%D0%BE%D0%B1%D0%BE%D0%B4%D0%BD%D0%B8-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8-%D0%BF%D1%80%D0%B8%D0%B7%D0%BE%D0%B2%D0%B0-%D0%BD%D0%B0%D1%82%D0%BE-%D0%B4%D0%B0-%D1%81%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D0%B8-%D0%B7%D0%B0-%D0%BD%D0%BE%D0%B2%D0%B0-%D0%BD%D0%B0%D0%B4%D0%BF%D1%80%D0%B5%D0%B2%D0%B0%D1%80%D0%B0-%D0%B2-news737642.html", "text": "Die Welt am Sonntag След изявлението на държавния глава на Руската федерация Владимир Путин за разработването на нови оръжейни системи НАТО трябва да се стреми към увеличаване на военния си потенциал. Това заяви в интервю за неделното издание на германския национален ежедневник председателят на Свободната демократическа партия (СвДП) Кристиан Линднер, пише \"Фокус\". „За мен е ясно: въпросите за сигурността, международното право и човешките права са над икономическите интереси\", категоричен бе Линднер. След това той поясни: никой не иска нова надпревара във въоръжението, но „готовността към подобно неминуемо последствие трябва да бъде убедителна, за да преосмисли Русия позициите си“. Коментирайки американския ядрен арсенал, разположен в района на Айфел в Рейнските шистови планини, Линднер заяви: „Във всеки случай, към настощия момент вече не трябва да говорим за изтеглянето (на ядреното въоръжение – бел.р.), което през 2009 г. СвДП считаше за възможно“. Решението за модернизация на тези оръжия обаче трябва да бъде взето от САЩ, подчерта Линднер. Сподели:", "date": "2018.03.25", "title": "Лидерът на германските свободни демократи призова НАТО да се подготви за нова надпревара във въоръжението"}
{"url": "http://pik.bg/%D1%82%D1%83%D1%80%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B2%D0%B5%D1%87%D0%B5-%D0%B2%D0%BB%D0%B0%D0%B4%D0%B5%D0%B5-%D0%B8%D0%B7%D1%86%D1%8F%D0%BB%D0%BE-%D0%BE%D0%B1%D0%BB%D0%B0%D1%81%D1%82-%D0%B0%D1%84%D1%80%D0%B8%D0%BD-news737628.html", "text": "Турската армия вече владее изцяло сирийската област Африн. Това съобщи агенция Ройтерс, като се позова на турски военни източници. След ожесточените боеве с кюрдските Отряди за народна самоотбрана са завзети и последните села около Африн, предаде БНР. В самия град турският \"Червен полумесец\" раздава храни на цивилното население, което претърпя много лишения по време на бойните действия. В редица градове в Европа се състояха протести срещу турската офанзива в Африн. В Париж демонстрантите порицаха етническото прочистване, което според тях се извършва от Турция и нейни наемници джихадисти. Подобни протести се проведоха и в Германия. Сподели:", "date": "2018.03.25", "title": "Турската армия вече владее изцяло област Африн"}
{"url": "http://pik.bg/%D1%88%D0%BE%D0%BA-%D1%80%D0%BE%D0%B4%D0%B6%D1%8A%D1%80-%D1%84%D0%B5%D0%B4%D0%B5%D1%80%D0%B5%D1%80-%D0%BE%D1%82%D0%BF%D0%B0%D0%B4%D0%BD%D0%B0-%D0%BE%D1%89%D0%B5-%D1%81%D0%BB%D0%B5%D0%B4-%D0%BF%D1%8A%D1%80%D0%B2%D0%B8%D1%8F-%D1%81%D0%B8-%D0%BC%D0%B0%D1%87-%D0%B2-%D0%BC%D0%B0%D1%8F%D0%BC%D0%B8-%D0%B8-%D1%81%D0%B4%D0%B0%D0%B4%D0%B5-%D0%BF%D1%8A%D1%80%D0%B2%D0%BE%D1%82%D0%BE-%D0%BC%D1%8F%D1%81%D1%82%D0%BE-%D0%B2-%D1%80%D0%B0%D0%BD%D0%B3%D0%BB%D0%B8%D1%81%D1%82-news737606.html", "text": "Световният №1 при тенисистите Роджър Федерер от Швейцария отпадна още след първия си мач на турнира от сериите „Мастърс“ в Маями, съобщи сайтът на състезанието. В двубой от втория кръг на надпреварата Федерер, който е водач в схемата, бе победен от Танаси Кокинакис от Австралия с 3:6, 6:3, 7:6(4). Заради неочаквано ранното си отпадане швейцарецът не успя да защити точките си от спечелената преди година титла в турнира, което пък ще доведе и до това, че ще сдаде лидерската позиция в световната ранглиста на испанеца Рафаел Надал. След двубоя пък стана ясно още, че Федерер ще пропусне целият сезон на червена настилка, включително и втория за годината турнир от Големия шлем – Откритото първенство на Франция. Сподели:", "date": "2018.03.25", "title": "Шок! Роджър Федерер отпадна още след първия си мач в Маями и сдаде първото място в ранглистата"}
{"url": "http://pik.bg/%D1%81%D0%B5%D0%B4%D0%B5%D0%BC-%D1%83%D0%B1%D0%B8%D1%82%D0%B8-%D0%B2-%D0%B8%D1%80%D0%B0%D0%BA-%D1%80%D0%B0%D0%BD%D0%BE-%D1%82%D0%B0%D0%B7%D0%B8-%D1%81%D1%83%D1%82%D1%80%D0%B8%D0%BD-news737610.html", "text": "Седем души са убити в Ирак, включително в столицата Багдад, в ранните часове на днешния ден, предава Anadolu Agency, цитирана от Фокус. Според иракския информационен център по сигурността четирима души от едно семейство са убити при въоръжено нападение в централния окръг Бакуба. Нападателите се издирват. Един е загинал и трима са ранени при нападение срещу патрулна кола в провинция Дияла. Друг е загинал при нападение срещу военен автомобил в град Тикрит. В столицата Багдад също е прострелян цивилен от неизвестен извършител. Никоя групировка не е поела отговорност за нападенията. Сподели:", "date": "2018.03.25", "title": "Седем убити в Ирак рано тази сутрин"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B1%D0%BE%D1%8F%D0%BD%D0%B0-%D1%88%D0%B0%D1%80%D0%BB%D0%BE%D0%BF%D0%BE%D0%B2%D0%B0-%D0%B2-%D0%BF%D1%8A%D1%80%D0%B2%D0%B0-%D0%B8%D1%81%D0%BA%D1%80%D0%B5%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%B9-%D1%81%D0%BB%D0%B5%D0%B4-%D1%81%D0%BC%D1%8A%D1%80%D1%82%D1%82-news737633.html", "text": "Съпругът ми Стефан Шарлопов живя като победител и почина като такъв. Един голям родолюбец. Не случайно отпразнува 50-годишнината си с носия. Един истински учител. Откровен и честен човек, който всичко си казваше. Такъв е в спомените на Бояна Шарлопова покойният й съпругът Стефан. Бояна Шарлопова говори ексклузивно за първи път след смъртта на бизнесмена за работата му, загубата и живота на семейството й пред сутрешния блок на Нова телевизия. „Загубата ни сплоти – разказа Бояна Шарлопова. - Децата ми трябваше да порастнат бързо. Те го приемат подължават да опитват да го приемат по свой си начин. Аз мога да бъда само майка, но не и баща. Говорим непрекъснато как ще го запомним. Иначе с голямата ми дъщеря поехме бизнеса му“. Бояна Шарлопова добавя, че докато е бил жив Стефан Шарлопов е опитвал непрекъснато да пази близките си „Осъзнавам това напълно, когато сега всъщност по-сериозно навлизам в оперативния бизнес – признава Бояна. - Преди също съм била в бизнеса, но не съм се занимавала с оперативната част. Той ми казваше, че съм подготвена. Той бе изключително подреден човек. След смъртта му, когато навлизах по-сериозно в нещата, видях как си е подреждал педантично наистина всичко. В таблици, изрядно. Винаги е бил изключително подреден. Успя още преди две години  и половина да върне абсолютно всички кредити. Сега всичко му е много подредено в бизнеса. Стресът е най-сериозния ни враг. Особено когато липсва баланса между работа и личен живот. В последните две години той успя да се обърне към себе си, да види кои са важните неща за него. Преди това бизнесът бе на първо място. За жалост животът е жесток и съдбата го отне точно тогава, когато бе постигнал много. Бе много обърнат към семейството. Учеше непрекъснато момчетата. В последните му дни през уикендите непрекъснато учеше момчетата. В съботата, преди да умре, аз бях на лекции, той ме посрещна у дома като с момчетата бяха подредили масата. Учеше ги как да уважават жените. Те са само на 7, а се държат вече като големи хора. На опелото едното дете ми държеше ръката и ми казваше като голям човек: „Поплачи си, поплачи си мамо! За да ти олекне“. Имам интуиция да усещам хората и тези, които съм очаквала да ме разочароват, наистина са го направили“. Бояна Шарлопова се върна и към последните часове от живота на своя съпруг. „Истината е, че вечерта в неделя се почувства не добре – разказа тя. - Тогава имаше някакъв вирус, знаете как децата носят. Едното ни дете бе с висока температура. Той обаче не бе толкова зле, че да има нужда от лекар – липса на сила и главоболие. Вечерта каза, че по-силно го боли главата. Имаше високо кръвно. Но не бе притеснително. На следващата сутрин в 07:10 ми звънна телефона да ме събуди. Гушнах го и го усетих по-студен. Малко по-късно осъзнах какво се е случило. Нямам представа откъде събрах сила за да се справя с този момент. Изпратих децата на училище, защото не исках да го видят в това състояние. По-късно се обадих на психоложката на училището на децата ми и заедно им съобщихме. От самото училище също реагираха изключително адекватно на ситуацията, за което съм им благодарна. Децата ми още го сънуват. Аз – не, вероятно защото още ме е страх. В първите дни не спях и непрекъснато виждах лицето му – усмихнато. Странно бе, че около 08:00 часа казах на първите двама човека, а 15-ина минути вече цяла България знаеше. Казват, че смъртта му е сладка смърт – в съня му. Казват, че Господ прибира така онези, които обича. Направи много благотворитерлни кампании. Във Велико Търново прави една църква, която приятелите му обещаха да довършат. Аз също помагам“. За бизнеса Бояна Шарлопова заяви, че нещата вървят с пълна сила. „Разширяваме базата в Сандански. Тази на Пампорово също ще обновим. Продължаваме с голямата му дъщеря заедно. Всяка от нас сама не може да взима решения“, разясни Бояна. Сподели:", "date": "2018.03.25", "title": "ЕКСКЛУЗИВНО! Бояна Шарлопова в първа искрена изповед за живота на семейството й след смъртта на съпруга й Стефан"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%BD%D1%81%D0%BF%D0%B5%D0%BA%D1%82%D0%B8%D1%80%D0%B0-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D1%83%D0%BB-%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81-news737712.html", "text": "Министър-председателят Бойко Борисов се запозна с хода на строителните дейности при изграждането на бул. „Васил Левски“ във Варна. Това е най-мащабният инфраструктурен проект в града за последните десетилетия, който ще позволи извеждането на трафика от автомагистрала „Хемус“ към курортите извън морската столица. За реализацията му правителството отпусна през миналата година 80,5 млн. лева. Премиерът Борисов бе придружен по време на огледа от кмета на община Варна Иван Портних. Той го информира, че се очаква до средата на м. август да приключи по-голямата част от над 3-километровия участък. В момента се работи по дерето, като са набити над 1200 пилота за укрепване на трасето. При строителството на булеварда ще бъдат изградени и големи мостови съоръжения, над 2 км нови водопроводи и канализация, както и подземни комуникационни връзки. Сподели:", "date": "2018.03.25", "title": "ИЗВЪНРЕДНО В ПИК! Премиерът Борисов инспектира изграждането на бул. \"Васил Левски\" във Варна (СНИМКИ)"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D0%BB%D1%8E%D0%BB%D1%8F-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news737605.html", "text": "Националния институт по геофизика, геодезия и география (НИГГГ)към Българската академия на науките (БАН). Земетресение с магнитуд 2.1 по Рихтер е регистрирано в района на община Конче в Македония. Това сочи справка на сайта на Трусът е регистриран около полунощ. Дълбочината на земетресението е 15 км. Сподели:", "date": "2018.03.25", "title": "Земетресение разлюля Македония"}
{"url": "http://pik.bg/%D0%BD%D0%B0-%D0%B3%D0%BA%D0%BF%D0%BF-%E2%80%9E%D0%BA%D0%B0%D0%BB%D0%B0%D1%84%D0%B0%D1%82%E2%80%9C-%D1%81%D0%BF%D0%B8%D0%BF%D0%BD%D0%B0%D1%85%D0%B0-%D0%B4%D0%B2%D0%B0%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D1%81-%D1%88%D0%B5%D1%81%D1%82-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B0-%D1%85%D0%B5%D1%80%D0%BE%D0%B8%D0%BD-news737631.html", "text": "На граничния пункт „Калафат“ на българо-румънската граница полицейски служители на двете държави са конфискували 6,2 килограма хероин, пренасян в автомобил от двама граждани на страната ни, предава местният портал Stiripesurse.ro, като се позовава на информационната агенция Agerpress. Според разпространената информация, двамата българи на възраст 24 г. и 26 г. са направили опит да влязат в Румъния с автомобил, регистриран в България. При извършване на проверка полицаите са открили тайник в страничните части на задната седалка, в който са били скрити 12 пакета, всеки с тегло от около 500 грама. В тях е имало кафяво вещество, което се смята, че е хероин. „Граничните полицаи са осуетили пътуването на двете лица и според румънско-българския протокол за общ контрол при преминаване на границата те са били приети от българските власти, за да продължат разследването и да установят цялата престъпна дейност или необходимите законови мерки, които трябва да бъдат предприети\", се казва в разпространеното съобщение. След разследване от страна на българските власти е установено, че пренасянето вещество с общо количество 6 203 грама, е хероин. Сподели:", "date": "2018.03.25", "title": "На ГКПП „Калафат“ спипнаха двама българи с шест килограма хероин"}
{"url": "http://pik.bg/%D0%B2%D1%80%D0%B0%D1%86%D0%B0-%D0%BE%D1%82%D0%BD%D0%BE%D0%B2%D0%BE-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0%D1%80%D0%B0%D0%B4%D0%B8-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2-%D0%B3%D1%80%D0%B0%D0%B4%D0%B0-news737612.html", "text": "На нов протест за болницата във Враца излизат днес граждани, съобщава Конкурент. Сборният пункт на недоволните е пред областна администрация, тъй като губернаторът Малина Николова е представител на държавата. Началото на протеста е планирано за 11:00 часа, съобщиха организаторите. Целта на протеста е даването на гаранции, че МБАЛ \"Христо Ботев\" няма да бъде закрита, което ще остави население от около 200 000 души във Враца и областта без здравни грижи. Преди седмица пак на същото място се събраха десетки врачани, сред които имаше и лекари от лечебното заведение. Въпреки призивите протестът да не се политизира, на него дойдоха шефове и активисти на БСП. Сподели:", "date": "2018.03.25", "title": "Враца отново на протест заради болницата в града"}
{"url": "http://pik.bg/%D0%B1%D1%81%D0%BF-%D1%81%D0%B8-%D0%BF%D1%80%D0%B0%D0%B2%D0%B8-%D1%84%D0%B8%D0%BD%D0%B0%D0%BD%D1%81%D0%BE%D0%B2-%D0%BE%D1%82%D1%87%D0%B5%D1%82-%D0%BD%D0%B0-%D0%BF%D0%BB%D0%B5%D0%BD%D1%83%D0%BC-news737609.html", "text": "Националният съвет на БСП ще проведе заседание по вътрешнопартийни въпроси. Заседанието е предвидено за 11.00 ч. в зала „Александър Лилов“ в централата на БСП на ул. „Позитано“ № 20. Проектът на дневен ред включва доклад на лидера на БСП Корнелия Нинова за актуалната политическа обстановка в страната и задачите пред оглавяваната от нея партия. Сред програмата за работа на Пленума е и годишният финансов отчет на БСП и изпълнението на бюджета на Националния съвет за 2017 г., както и утвърждаване такъв за настоящата година. Заседанието ще се проведе съвместно с Общопартийната контролна комисия на БСП. Сподели:", "date": "2018.03.25", "title": "БСП си прави финансов отчет на пленум"}
{"url": "http://pik.bg/%D0%BD%D0%B5-%D0%B5-%D0%B7%D0%B0-%D0%B2%D1%8F%D1%80%D0%B2%D0%B0%D0%BD%D0%B5-%D0%BA%D1%80%D0%B0%D0%B9%D0%BD%D0%B8%D1%8F%D1%82-%D0%B0%D0%BD%D1%82%D0%B8%D0%BA%D0%BE%D0%BC%D1%83%D0%BD%D0%B8%D1%81%D1%82-%D0%BC%D0%B5%D1%82%D0%BE%D0%B4%D0%B8-%D0%B0%D0%BD%D0%B4%D1%80%D0%B5%D0%B5%D0%B2-%D1%81-%D0%BB%D0%B0%D1%81%D0%BA%D0%B0%D0%B2%D0%B8-%D0%B4%D1%83%D0%BC%D0%B8-%D0%B7%D0%B0-%D0%B1%D1%83%D0%B7%D0%BB%D1%83%D0%B4%D0%B6%D0%B0-%D0%B8-%D0%BF%D1%80%D0%B5%D0%B4%D0%BB%D0%BE%D0%B6%D0%B5-news737627.html", "text": "Монументът на Бузлуджа е уникална сграда, която може да бъде превърната, например, в пантеон на българския гений. Това заяви пред сутрешния блок на Нова телевизия в коментар за случващото се със символите на България Методи Андреев. Повод за разговора с него и с Любка Качакова бе отварянето на подземията под бившия Мавзолей, където ще бъде направена галерия. „Когато става дума за бившия Мавзолей, първо трябва да кажем, че при разрушаването му бе подходено изключително непрофесионално, въпреки че и Евгени Бакърджиев, който водеше процеса, е инженер – коментира Методи Андреев. – Там обаче нещата бяха допълнително натоварени от факта, че ставаше дума на практика за гробница на бившия лидер Георги Димитров. Ето, сградите на Министерския съвет, на бившия Партиен дом останаха. В Германия, например, Олимпийският стадион от 1936 година в момента не се използва, но не е разрушен. Мисля обаче, че хората трудно биха възприели, че тези подземия сега ще станат галерия. Жена ми, например, ми каза веднага, че не би посетила такава галерия. Трябва обаче да тръгнем от по-отдалеч. Най-напред децата ни трябва да са наясно кой е бил в Мавзолея. За всички престъпления, които този човек е направил след 9 септември. Ето, Бузледжа е една уникална сграда. Това футуристично съоръжение спокойно може да бъде превърнато, например, в музей на българския гений. Има много българи, които са дали наистина много на света и заслужават признание. И така тази сграда да привлича туристи. Едно ново предназначение би превърнало тази сграда наистина в атрактивен център. Общината обаче трябва сериозно да помисли и за друго. България в момента е единствената бивша социалистическа страна, в която няма Музей на комунизма. В Центъра на София има място за такъв“. „Мавзолеят е сграда, в която са били инвестирани милиони – заяви Любка Качакова. – Не трябваше да бъде разрушаван. Нямам представа като какъв тогава Евгени Бакърджиев я разруши. Все пак тя не бе негова собственост. С такива разрушения не можем да махнем историята. На дъщерите ми, които са на 12-13 години, ми бе доста трудно да обясня защо всъщност тази сграда е била разрушена. Такова нещо едва ли ни прави по-големи или по-малки демократи“. Сподели:", "date": "2018.03.25", "title": "НЕ Е ЗА ВЯРВАНЕ! Крайният антикомунист Методи Андреев с ласкави думи за Бузлуджа и предложение за музей на комунизма"}
{"url": "http://pik.bg/%D0%B5%D0%B4%D0%B8-%D1%80%D0%B0%D0%BC%D0%B0-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%B7%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D0%BE%D1%82-%D1%80%D1%83%D1%81%D0%BA%D0%BE-%D0%B2%D0%BB%D0%B8%D1%8F%D0%BD%D0%B8%D0%B5-news737616.html", "text": "Премиерът на Албания Еди Рама предупреди, че държавите на Балканският полуостров са изложени на опасност от руско влияние, съобщава македонската информационна агенция „Макфакс“, цитирана от Фокус. В интервю за британския The Financial Times албанският премиер подчерта, че Балканите са важен регион и поради тази причина не може да се очаква, че Москва ще се оттегли от него. Именно поради тази причина Европейският съюз трябва да започне преговори за присъединяването на Албания към структурите му. Рама добави, че  „Албания заслужава тези преговори да започнат\". В последно време в Албания представители на институции и партии, както и на неправителствения сектор и партии, отправиха критики към Русия, която според тях засилва влиянието си в страната. Антируските настроения в страната са осезаеми, а руският посланик в Тирана Карпушин многократно отрича публично опасенията за влиянието на Кремъл, заявявайки, че няма основания за такива. Сподели:", "date": "2018.03.25", "title": "Еди Рама алармира за опасност на Балканите от руско влияние"}
{"url": "http://pik.bg/%D1%80%D0%B0%D0%B4%D0%B5%D0%B2-%D1%89%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D1%81%D1%80%D0%B5%D1%89%D0%B0-%D1%81%D1%8A%D1%81-%D1%81%D0%BB%D0%BE%D0%B2%D0%B5%D0%BD%D1%81%D0%BA%D0%B8%D1%8F-%D1%81%D0%B8-%D0%BA%D0%BE%D0%BB%D0%B5%D0%B3%D0%B0-%D0%B1%D0%BE%D1%80%D1%83%D1%82-%D0%BF%D0%B0%D1%85%D0%BE%D1%80-news737614.html", "text": "прессекретариата на държавния глава На 26 март президентът на Република Словения Борут Пахор ще бъде на официално посещение в България по покана на държавния глава Румен Радев. Това съобщиха от . Перспективите за европейска интеграция пред региона на Западните Балкани в контекста на Българското председателство на Съвета на ЕС, двустранните отношения между България и Словения и задълбочаването на регионалното сътрудничество, както и откриването на пряка въздушна връзка между Любляна и София ще бъдат сред акцентите в разговора на двамата държавни глави. От 09.30 часа на площад „Св. Александър Невски“ ще се състои церемонията по официалното посрещане на държавния глава на Словения. Борут Пахор ще положи венец пред Паметника на Незнайния воин. Двамата държавни глави ще проведат среща „на четири очи“ на „Дондуков“ 2 от 10.00 часа, след което ще се проведат пленарните разговори на официалните делегации на България и Словения. В 11.00 часа двамата президенти ще дадат съвместна пресконференция. В рамките на посещението си словенският президент Борут Пахор ще разговаря със зам.-председателя на Народното събрание Явор Нотев и с председателя на Комисията за външна политика Джема Грозданова. Сподели:", "date": "2018.03.25", "title": "Радев ще проведе среща със словенския си колега Борут Пахор"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D0%BF%D1%80%D0%B8-%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D1%85%D1%80%D0%B8%D1%81%D1%82%D0%BE-%D0%B1%D0%BE%D0%BD%D0%B5%D0%B2-%D0%B7%D1%83%D0%BC%D0%B0-%D1%81-%D0%BF%D0%B0%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-news737542.html", "text": "- Първото нещо, което искам да кажа е, че започваме много лошо годината. Това е първата среща на националния тим за 2018-а и мисля, че това е един лош знак за квалификациите за Европейско първенство. Чух след мача всички изказвания и на мен ми се набива нещо съвсем различно от това, което говорят представители на националния отбор - че започнахме да свикваме със загубите. Стана ни навик. И въпреки, че както казахте вие, имахме само една ситуация, при която нанесе удар Михаил Александров по-опасен и вратарят на гостите спаси. Никакво друго положение не създадохме, освен това, където в малкото наказателно поле се заигра и волейбол. Тъй като нали сега имаме и финални срещи във волейбола между Пирин Разлог, Левски, ЦСКА, Монтана прочие клубове и може би гледат много телевизия и започнаха да искат с ръце да вкарват голове. Но това не се разрешава освен от нашите съдии, от други страни. Мисля, че много трябва да се замислим преди да започнат квалификациите. Тъй като този навик мен ме навежда на мисълта, че придобиваме манталитета на Люксембург, на Малта, на Фарьорските острови. И това ме притеснява. Познавам Хубчев, той е сериозно момче, трябва да вземе веднага мерки. Не толкова за хората, които вика. Тъй като ние нямаме такъв богат асортимент от футболисти, но тези, които получават повиквателни трябва да знаят, че те излизайки срещу, който и да е отбор - трябва първата им мисъл да е победа. А не да сме доволни от това, че сме взели участие в някаква среща. - Аз мисля, че и ръководството на БФС, и ръководството на националния отбор трябва да си го поставят първо на себе си - като задължителна цел. И това нещо да се предаде и на самите футболисти. Тъй като участието ни само да запълваме квалификационните групи е много обидно за мен? - Вижте това трябваше да се разисква преди Конгреса на БФС, не след дъжд - качулка. Всичко е казано за проблемите, никой не взима мерки. -Да, да. - Не само голмайстор, той е и един от най-добрите футболисти в момента в България. И не знам годините ли са причината или някакви други причини има, че не го викат в националния отбор. Тъй като и в проверката с Босна и Херцеговина, ние нямахме положение за попадение. Но въпросните ситуации се създават от самите играчи. И фактът, че както казахте вие - премахнаха това правило млади играчи задължително да се подвизават, говори че президентите, които са в ръководството искат да направят такива правила, че отборите им да са добре. А това, че българският национален тим няма класиране от 2004 година - много малко ги засяга. И другото, което е, ако махнем Лудогорец, ЦСКА с някои футболисти и някои играчи от Левски чужденци - другите чуждестранни футболисти, независимо какъв цвят на кожата имат, идват в България и заемат местата на младите родни таланти, за които вие говорите. Където и да ги погледнеш, те са безработни (визираните играчи от чужбина, акостиращи по родните терени) в държавите, от които са. И по този начин виждаме и самото първенство какво е. А и общата картина на българския футбол е националният отбор. Много, много трябва да се замислят хората. -Най-важният, разбира се. - Точно така. - Отговорни за Локомотив Пловдив са г-н Крушарски и Бруно Акрапович, те могат да ви дадат точния отговор. Сподели:", "date": "2018.03.25", "title": "ЕКСКЛУЗИВНО В ПИК! Какво се случва при \"лъвовете\"! Христо Бонев-Зума с парещ коментар"}
{"url": "http://pik.bg/%D1%85%D0%B0%D0%BB%D1%82%D1%83%D1%80%D0%B0%D1%82%D0%B0-%D1%85%D0%B0%D0%BB%D0%B2%D0%B0%D0%B4%D0%B6%D0%B8%D1%8F%D0%BD-%D0%BF%D0%BE%D1%87%D0%B2%D0%B0-%D1%81-%D0%BA%D0%B0%D0%BF%D0%BA%D0%B8%D1%82%D0%B5-%D0%BC%D0%B8%D0%BD%D0%B0%D0%B2%D0%B0-%D0%BF%D1%80%D0%B5%D0%B7-%D0%B3%D0%BE%D1%81%D0%BF%D0%BE%D0%B4%D0%B0%D1%80%D0%B8%D1%82%D0%B5-%D0%B8-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D1%81%D0%B2%D1%8A%D1%80%D1%88%D0%B2%D0%B0-%D1%81-%D1%85%D0%B5%D0%BF%D0%B8-%D0%B8--news737658.html", "text": "А иначе обществото се чуди и мае какъв е тоя чех Келнер, новият собственик. Майната му на Келнер, Маги Халваджиян отвсякъде и форевър е положението. Халваджията за бозаджията. Наистина удивително. Нова телевизия е дадена на концесия на семейство Халваджиян. Програмната схема тук е банална формалност. Няма значение кое предаване е, кой часови пояс, какъв е жанрът. Отвсякъде изскачат Геро, Рачков, Зуека, Мария Игнатова, Угрински, Малин Кръстев, самият Маги... Халтурата почва с \"Капките\", минава през \"Господари на ефира\", после е новата клетост \"Полицаите от края на града\" приключ ва се с рекламите на \"Хепи\". Накрая Зуека висва на лоста в реклама за стави, Румен Радев сущий. В един момент се чудиш какво гледаш, но всъщност няма никакво значение - мутрите са едни и същи, смешките, репликите, стилистиката, интонациите, жестовете... Много кич, много халтура съм виждал, но такова чудо не помня. Мюзикхолите на Хачо бяха класика, ей. Не съжалявам актьорите от \"империята\" на Маги, някои от които безспорни таланти. Те доброволно и съзнателно пожертваха таланта си заради телевизионната комерсия. Дано поне парите да си заслужават. Впрочем ясно е, че си заслужават. Ситуацията съвсем не е безобидна, не се изчерпва с естетиката. Халваджиян, Милошев, Слави Трифонов ежеседмично усвояват многомилионни бюджети и на практика са монополизирали цялата реклама плюс директното съфинансиране от телевизионния оператор. Плюс солидни държавни поръчки и еврофондове. А ние си мислим, че Гинка Върбакова била фараонка... Сподели:", "date": "2018.03.25", "title": "Халтурата \"Халваджиян\": почва с \"Капките\", минава през \"Господарите\" и \"Полицаите\", свършва с \"Хепи\" и Зуека на висилката..."}
{"url": "http://pik.bg/%D0%BF%D1%83%D1%81%D0%BD%D0%B0%D1%85%D0%B0-%D0%BE%D1%82-%D1%82%D1%83%D1%80%D1%81%D0%BA%D0%B8-%D0%B7%D0%B0%D1%82%D0%B2%D0%BE%D1%80-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-news737622.html", "text": "Die Frankfurter Allgemeine Zeitung, цитирана от \"Фокус\". В първото си публично обръщение след освобождаването си от затвора в Силиври край Истанбул германският журналист от турски произход Дениз Юджел благодари за подкрепата, която е получил от привърженици, съобщава националният ежедневник „Има много хора, които застанаха на моя страна. Това ми даде много сила“, бяха част от думите, които Юджел изрече от берлинския квартал „Кройцберг“, където живее. „Никога не се предадох“, увери журналистът в рамките на представянето на новата му книга „Не сме тук за забавление“. Дениз Юджел прекара повече от година в затвора край Истанбул, без да му бъдат предявявани обвинения, припомнят от редакцията. Сподели:", "date": "2018.03.25", "title": "Пуснаха от турски затвор германски журналист"}
{"url": "http://pik.bg/%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BD%D0%B5%D0%BE%D1%84%D0%B8%D1%82-%D1%89%D0%B5-%D0%BE%D0%B3%D0%BB%D0%B0%D0%B2%D0%B8-%D0%BB%D0%B8%D1%82%D1%83%D1%80%D0%B3%D0%B8%D1%8F-%D0%B2-%D1%81%D0%BE%D1%84%D0%B8%D0%B9%D1%81%D0%BA%D0%B0%D1%82%D0%B0-%D0%B4%D1%83%D1%85%D0%BE%D0%B2%D0%BD%D0%B0-%D1%81%D0%B5%D0%BC%D0%B8%D0%BD%D0%B0%D1%80%D0%B8%D1%8F-%D1%81%D0%B2-%D0%B9%D0%BE%D0%B0%D0%BD-%D1%80%D0%B8%D0%BB%D1%81%D0%BA%D0%B8-%D0%B7%D0%B0-%D0%B1%D0%BB%D0%B0%D0%B3%D0%BE%D0%B2-news737608.html", "text": "Православната църква чества един от най-големите християнски празници - Благовещение. Празникът е посветен на чудното събитие - архангел Гавриил благовести на Пресветата Дева Мария, че ще роди Спасителят на света, нашия Господ Иисус Христос. За православния християнин това е истинският празник на жената и майката. По този повод във всички епархии на Българската православна църква се отслужва празнична св. Литургия. В Софийската духовна семинария \"Св. Йоан Рилски Чудотворец\" Божествена св. Литургия за Благовещение, по покана на Негово високопреподобие архимандрит Пахомий - ректор на семинарията, ще оглави Негово светейшество Българският патриарх и Софийски митрополит Неофит. Началото е в 9 ч. От 10.30 ч. пред Фиалата на Семинарията ще се извърши традиционното предаване на семинарското знаме, което се предава от завършващия дванадесети клас на учениците от единадесети клас. От 19.00 ч. същия ден ще се състои и празничният концерт с църковни песнопения, народни песни и други. Сподели:", "date": "2018.03.25", "title": "Патриарх Неофит ще оглави литургия в Софийската духовна семинария \"Св. Йоан Рилски\" за Благовещение"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2%D1%8A%D0%B2-%D0%B2%D1%8A%D0%B7%D0%B4%D1%83%D1%85%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%BA%D0%B0%D1%86%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BA%D0%B0%D0%BD%D0%B0%D0%B4%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%BA%D0%B0%D0%BD%D0%B4%D0%B0%D0%BB-%D0%BC%D0%B5%D0%B6%D0%B4%D1%83-%D0%BF%D1%8A%D1%82%D0%BD%D0%B8%D1%86%D0%B8-news737607.html", "text": "Британски самолет на авиокомпанията „Томас Кук Еърлайнз“ кацна принудително в Уинипег, Канада заради скандал между пътници на борда, съобщава канадският телевизионен канал CTV, цитиран от Фокус. Самолетът Еърбъс 330 е изпълнявал полет от Манчестър до Лас Вегас в САЩ. Съобщава се, че от борда са свалени петима британски граждани, като никой не е оказал съпротива. Няма пострадали при инцидента. Провинилите се пътници са предадени на полицията. Сподели:", "date": "2018.03.25", "title": "Екшън във въздуха! Британски самолет каца извънредно в Канада заради скандал между пътници"}
{"url": "http://pik.bg/%D0%B2-%D0%B1%D0%B5%D1%80%D0%BB%D0%B8%D0%BD-%D0%BF%D0%BE%D0%B4%D0%BA%D1%80%D0%B5%D0%BF%D0%B8%D1%85%D0%B0-%D0%B8%D0%B4%D0%B5%D1%8F%D1%82%D0%B0-%D0%B7%D0%B0-%D0%BE%D1%82%D0%BC%D1%8F%D0%BD%D0%B0-%D0%BD%D0%B0-%D0%BF%D1%80%D0%B8%D0%BD%D1%86%D0%B8%D0%BF%D0%B0-%D0%BD%D0%B0-%D0%B5%D0%B4%D0%B8%D0%BD%D0%BE%D0%B3%D0%BB%D0%B0%D1%81%D0%B8%D0%B5-%D0%B2-%D0%B5%D1%81-news737630.html", "text": "Deutsche Welle, цитиранот \"Фокус\". Министерството на външните работи на ФРГ подкрепи идеята на председателя на Европейската комисия Жан-Клод Юнкер за отмяна на принципа на единогласие при гласуването по външнополитически въпроси, предава „Принципът на единогласие позволява на онези, които искат да внесат разскол в ЕС, да постигнат лесно целите си“, заяви държавният секретар във ведомството в Берлин Михаел Рот. В подкрепа на отмяна на единогласието се изказа и експертът по външнополитически въпроси от фракцията на Съюза (ХДС/ХСС) в Бундестага Юрген Харт. „Възможността за взимане на решения с мнозинство би била целесъобразно допълнение към арсенала на европейската външна политика, тя ще увеличи способностите на ЕС да действа“, изрази увереност консервативният политик. От редакцията припомнят, че през февруари, в рамките на Мюнхенската конференция по сигурността, Юнкер призова за отмяна на принципа на единодушие при гласуването на решения, засягащи външната политика на Общността. Съгласно изречените тогава негови думи, единогласието възпрепятства възможността на Брюксел да участва в решенията на важни проблеми на международната политика. Сподели:", "date": "2018.03.25", "title": "В Берлин подкрепиха идеята за отмяна на принципа на единогласие в ЕС"}
{"url": "http://pik.bg/%D0%B0%D0%BD%D1%82%D0%BE%D0%BD-%D0%BA%D1%83%D1%82%D0%B5%D0%B2-%D0%BD%D0%B8%D0%BA%D0%BE%D0%B9-%D0%BD%D1%8F%D0%BC%D0%B0-%D0%B8%D0%BD%D1%82%D0%B5%D1%80%D0%B5%D1%81-%D0%BE%D1%82-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D1%81%D0%B0%D0%BC%D0%BE-%D0%B1%D1%81%D0%BF-%D0%B8%D0%BC%D0%B0-news737666.html", "text": "Налагат се предсрочни избори след всички глупости, които правят управляващите. Това каза заместник-председателят на ПГ на „БСП за България“ Антон Кутев пред журналисти преди Пленума на партията По думите му политически сили нямат интерес от предсрочни избори. „БСП е може би единствената, която има. Аз лично смятах, че избори ще има, но чак следващата година“, посочи Кутев и заяви, че след всички глупости на управляващите, такива се налагат. Във връзка със сделката с ЧЕЗ, Антон Кутев уточни, че това не е тема на настоящия Пленум, тъй като дневният ред на заседанието предвижда вътрешнопартийни въпроси. „Дълбоко не вярвам в това, което официално ми отговори министър-председателят, че не знае за тази сделка предварително. Не мога да повярвам, че българският и чешкият премиер се срещат и говорят за всичко друго, но не говорят за сделката, която в момента заплашва да го свали от власт“, посочи Кутев. По думите му, ако премиерът не е знаел за сделката, трябва да си подаде оставката. Според него Борисов със сигурност е знаел какво се случва. „За мен остава огромният проблем, когато Гинка продаде на Гинчо. След три години, примерно, тя източи няколко стотин милиона от ЧЕЗ, след което продаде на някой несъстоятелен човек фирмата и той фалира. Какво държавата пак ли ще стои отвън и ще каже, че не знае за какво става дума. Очевидно, че държавата трябва да има контрол, защото това е ключово дружество“, заяви Кутев. „Представяте ли си един ден да спре тока в София – какво правим? Ако Гинка реши утре, че е обидена на софиянци и дръпне шалтера – какво правим после?“, попита Кутев. Сподели:", "date": "2018.03.25", "title": "Антон Кутев: Никой няма интерес от предсрочни избори, само БСП има"}
{"url": "http://pik.bg/%D0%B4%D0%B5%D1%81%D0%B5%D1%82-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D0%B1%D0%B8%D0%B2%D0%B0-%D0%B4%D0%B0-%D0%BF%D0%BE%D0%B4%D0%B0%D1%80%D1%8F%D0%B2%D0%B0%D0%BC%D0%B5-news737613.html", "text": "Канени сте на гости, а етикетът и възпитанието изисква да поднесете нещо, макар и малко, на домакините. Това може да бъде бутилка вино, кутия хубави бонбони, а ако поводът предполага - персонален подарък или някаква вещ за дома. Има обаче и неща, които не е добре да поднасяме на домакините. Вижте кои са те и избягвайте да ги поднасяте. Снежнобeлите цъфтящи растения може да изглеждат като идеалният подарък за една дама, но се уверете, че няма да изпаднете в конфузна ситуация заради културни норми и символики. В азиатската култура, например, белите цветя се дават само на погребение. Да, много  хора смятат, че това е прекрасен подарък по по време на празниците. Но има две причини да не подарявате такива. Първо - все повече хора предпочитат да сложат алтернативни дървета или да не слагат изобщо. И второ, ако не познавате много добре вкуса на домакините, може да подарите крайно неподходяща коледна украса. Всичко, което би могло да се счита за декор, не е добра идея, освен ако домакинът не ви е близък приятел, чийто вкус познавате. Избягвайте да подарявате и изкуство от всякакъв вид. Подарък, който сте получили, но не харесвате или просто не ви върши никаква работа, не е добра идея да подарите на някой друг просто така. Уверете се, че няма картичка или бележка с лично послание, което е доста конфузна ситуация, и се постарайте да го преопаковате. Един от най-стандартните, класически и харесвани подаръци е гурме подарък. За да се застраховате обаче, се уверете, че продуктът не съдържа алергени (ядки, напромер), защото домакинът може да се окаже алергичен. Изберете нещо семпло, но уникално, като ръчно рисувани бонбони, макар и обикновени с шоколад и карамел. Първо, може да е скъпо. Но дори и да не е така, ако вашият домакин е любител на технологиите, вероятно вече има много неща. Купете подобен подарък само ако знаете, че няма такъв или самият той не е намекнал по някакъв начин за него. Може би сте блестящ пекар, но оставете престилката. Не носете голям, луксозен десерт, освен ако не сте изрично помолени. Вероятно домакинът вече се е погрижил за него. Ако партито, на което сте поканени, не е в дома на домакиня, уверете се, че подарявате нещо, за което няма да се изисква цяла вечер грижа или е трудно за пренасяне. В същия смисъл не подарявайте и голям букет, защото домакинът няма да има къде да го сложи. Може да обичате домакина/домакинята, но не прекалявайте с подаръка. Дори нещо като кристален декантер може да е несравнимо красиво, но да е твърде скъпо за случая. Красива рамка с хубава снимка на домакина, кучето или дори и двамата заедно е очевидно много обмислен подарък. Това е неуважение към домакина. Ако купувате нещо, за да отбиете номера, по-добре не носете нищо. Сподели:", "date": "2018.03.25", "title": "Десет неща, които никога не бива да подаряваме"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-115-%D1%82%D0%B5%D0%BB%D0%B0-%D1%81%D1%82%D0%BE%D1%8F%D1%82-%D0%B2-%D0%BC%D0%BE%D1%80%D0%B3%D0%B0%D1%82%D0%B0-%D0%BA%D0%B0%D1%81%D0%B0%D0%BF%D0%B8%D0%BD%D1%8A%D1%82-%D0%BE%D1%82-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-%D1%81%D1%8A%D1%89%D0%BE-%D0%B5-%D1%82%D0%B0%D0%BC-%D1%81%D0%BD%D0%B8%D0%BC%D0%BA%D0%B8-18-news737353.html", "text": "115 тела стоят изоставени в моргата на Александровска болница в София. Те имат роднини, но близките отказват да погребат телата им, показа шокиращ репортаж на Нова телевизия. Сред труповете е и този на шесторния убиец от Нови Искър. Дупка в нормативната уредба позволява на близките да вземат наследство, без да се погрижат за покойните си роднини. Моралът не се е променил на българина, смятат лекарите. \"Трупове има двойно повече, отколкото е капацитетът на тези камери“, посочи съдебният медик доц. Апостолов. Според зам.-кметът на столицата доц. д-р Тодор Чобанов, дългоочакваният Закон за погребално-обредната дейност ще вмени задължение конкретно на наследниците да извършат погребение. Сподели:", "date": "2018.03.25", "title": "ШОКИРАЩО! 115 тела стоят в моргата, Касапинът от Нови Искър също е там (СНИМКИ 18+)"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%BB%D0%B8-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B2-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D1%81-%D1%87%D0%B5%D0%B7-%D0%B8-%D0%BA%D0%B0%D0%BA%D0%B2%D0%B0-%D1%89%D0%B5-%D0%B5-%D1%80%D0%BE%D0%BB%D1%8F%D1%82%D0%B0-news737683.html", "text": "Държавата е заявила желание да участва в сделката за ЧЕЗ поради липсата на други механизми да се овладее ситуацията със създавалото се обществено напрежение, обяви в ефира на БНР вицепремиерът Томислав Дончев. „Никой от нас не може да се държи като чиновник, да вдигне ръце или рамене и да каже: „В крайна сметка ние нямаме каквито и да било възможности. Ние няма как по закон да влияем върху тази сделка.“ Такъв отговор не би бил удовлетворителен. По тази причина, малко или много извънредно, беше предприета подобна стъпка. Дали тя е безспорна – не, не е безспорна. Абсолютно откровен съм,“, призна той. Дончев очерта противоречивия характер на подобно решение. \"Едно подобно решение, дори да се стигне до вариант, който предполага участие на държавата като съдружник, поставя всички останали български граждани, които са на териториите, обслужвани от другите енергоразпределителни дружества, в някаква степен неравнопоставено положение. Ако приемем, че държавното участие гарантира по-силен контрол и по-силни механизми за спазване на обществения интерес, защо това да е валидно само за една част от територията на страната? Аз мога да поставя и други въпроси, но ситуацията малко или много беше извънредна, нямайки други механизми държавата да се намеси и се боя, че това беше единствената стъпка\", поясни Дончев. Разликата между 33 и 34% дялово участие на държавата е огромна, не би имало смисъл от по-ниско от 34% участие, защото то не би дало особени инструменти да се участва в процеса на вземане на решения, посочи още Дончев относно държавното участие. Като припомни, че ситуацията около сделката за ЧЕЗ по думите му е била \"нагорещена и до голяма степен истеризирана не без участието на политически сили\", вицепремиерът отбеляза: \"Има страхове, има публични емоции, с които трябва да се внимава. Политиката със системното подклаждане на обществени страхове е неекологична, защото влезлите в обществото страхове не отмират за година или две. И дори някой, след година, две, три, четири или пет години да влезе в ролята на управляващ, може да се наложи да успокоява страховете, които сам е посял.“ Въвеждането на по-директен режим за дейности, свързани с ремонта на оградата по границата с Турция, като вид изключение от общия ред, по който се възлагат обществени поръчки, е възможно, коментира Дончев другата гореща тема от седмицата - одобреното от парламента ремонтите на граничното съоръжение да излязат от режима на обществените поръчки. \"Самите директиви позволяват, когато става дума за действия, свързани с националната сигурност - бедствия, аварии, кризи и така нататък, да се избягва обичайният режим на възлагане. Защото добре знаете, че една обществена поръчка в зависимост от това дали има или няма обжалване, може да се възлага в период между 3-4 месеца и една година. Когато става дума за кризисна ситуация е абсолютно несериозно да се чака една година\" , поясни Томислав Дончев. Запитан как гледа на поставянето на въпроса за имотите на тракийските бежанци на предстоящата среща ЕС – Турция във Варна, за каквото настояват от БСП, Томислав Дончев уточни, че форматът на срещата не забранява категорично поставянето и на национални въпроси, но се приема зле от партньорите и това дори е \"един от рефлексите на неопитна държава-членка“. Няма как това да е темата, с която да започнат разговорите, защото и ЕС, и Турция имат сериозни теми за дискусии, а България е в ролята на посредник, допълни Дончев. По-важен според него е въпросът структурно около какво ще се фокусират разговорите: \"Отношенията Европейски съюз - Турция, свързани с овладяване на мигрантския натиск, само и единствено и финансовите ангажименти на Европейския съюз или други ангажименти, или контекстът ще бъде разширен и ще се коментират и други въпроси, тоест отношенията Европейски съюз - Турция, но отвъд този конкретен проблем. Трудно ми е да направя прогноза. Това до голяма степен зависи от позициите, които ще заяви или които ще се опита да вкара като част от дневния ред турската страна\" ,каза вицепремиерът. В отговор на въпрос България подкрепя ли Турция по пътя й към еврочленство вицепремиерът изтъкна, че ако въпросът е звучал актуално преди 10-15 години и тогава е предполагал еднозначен отговор, то днес условията са други и да се отговори с „да“ или „не“ в променения контекст е несериозно. ЕС е много овладян по темата за разширяването и е коствало сериозни политически усилия темата за разширяването дори на Западните Балкани да бъде вкарана в политически оборот, поясни Дончев, според когото е редно е да се изясни и каква е дългосрочната визия на Турция. \"Не забравяйте, че ако за една държава като България исторически, за едни държави като Западните Балкани членството в Европейския съюз няма особена алтернатива, съседна Турция има алтернатива. Тя или може да ориентира цялата си и външна политика, и партньорство, и икономическа политика в посока Европейския съюз, но тя има други опции. Поради чисто географски предпоставки, тя би могла да играе друга роля в Азия и не съм сигурен дали едната хипотеза не изключва другата. Така че в някаква степен този въпрос, поставен в момента по такъв начин, няма със сигурност същото звучене, каквото би имал преди 10 или 15 години, когато въпросът беше например дали Турция по отношение на членството ще напредва в преговорите, ще затваря глави и т.н.. В момента нещата са в съвсем друга точка\",уточни той. Вицепремиерът е на мнение, че България има интерес да бъде обградена само от държави-членки: \"Защото да си външна граница на Съюза е тежко и трудно, особено когато имаме външни кризи като например мигрантския натиск. От друга страна, България като член на Европейския съюз няма никаква полза в Европейския съюз да има държави, които не са готови за пълноценно членство.\" В анализа си по друга текуща тема от последните дни - ще гони ли България руски дипломати, както твърдят авторитетни западни медии, Томислав Дончев заяви: \"Този разговор в България, включително и по отношение на този злощастен, не знам как да го нарека, инцидент или нещо друго (ще ми се когато всички разследвания приключат, да разсъждаваме на база доста по-конкретни данни), влизат в матрицата България кой кого люби страстно повече - Запада или Русия, което не е много конструктивен диалог, не само защото е емоционален. По принцип разсъжденията по матрица рядко са иновативни.\" Запитан имало ли е натиск спрямо страната ни за изгонването на руски дипломати, Дончев бе лаконичен: „Не знам за такъв натиск.“ Сподели:", "date": "2018.03.25", "title": "ГОРЕЩО! Томислав Дончев разкри ще участва ли държавата в сделката с ЧЕЗ и каква ще е ролята на България на срещата на върха във Варна"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D1%81%D1%8A%D0%B4%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%B2-%D1%8E%D0%B6%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-news737580.html", "text": "Президентът на САЩ Доналд Тръмп осъди в събота ислямистката атака, отнела живота на четирима души във Франция, предава Франс прес. „Нашите мисли и молитви са с жертвите от ужасяващата атака във Франция вчера и ние скърбим за загубата на страната“, написа Тръмп в „Туитър“, като добави: „Ние също осъждаме насилствените действия на нападателя и на всеки, който му е оказал помощ. Ние сме с теб Еманюел Макрон!“ Сподели:", "date": "2018.03.25", "title": "Доналд Тръмп осъди нападението в Южна Франция"}
{"url": "http://pik.bg/%D1%86%D0%B8%D0%BA%D0%BB%D0%BE%D0%BD%D1%8A%D1%82-%E2%80%9E%D0%B0%D0%BD%D0%B0%D0%B1%D0%B5%D1%82%E2%80%9C-%D0%B4%D0%BE%D0%BA%D0%B0%D1%80%D0%B2%D0%B0-%D1%81%D0%BD%D1%8F%D0%B3-%D0%B8-%E2%80%9310%C2%B0-news737392.html", "text": "Циклон след циклон от Средиземноморието ще се сменят през следващите дни и ще носят в страната ни много дъжд, студ и дори сняг. Вече усещаме влиянието на един от тях - „Анабет“, казват климатолозите. Сподели:", "date": "2018.03.25", "title": "Циклонът „Анабет“ докарва сняг и –10°"}
{"url": "http://pik.bg/%D0%B2-%D0%BF%D0%B5%D0%BD%D1%81%D0%B8%D0%BB%D0%B2%D0%B0%D0%BD%D0%B8%D1%8F-%D0%B2%D1%8A%D0%BE%D1%80%D1%8A%D0%B6%D0%B0%D0%B2%D0%B0%D1%82-%D1%83%D1%87%D0%B5%D0%BD%D0%B8%D1%86%D0%B8-%D1%81-%D0%BA%D0%B0%D0%BC%D1%8A%D0%BD%D0%B8-%D1%81%D1%80%D0%B5%D1%89%D1%83-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D0%B8%D1%82%D0%B5-news737528.html", "text": "В Пенсилвания беше предложена идеята децата в училище да бъдат осигурени с камъни в случай на въоръжено нападение, съобщи Нова телевизия. Отговорникът за училището в една от общините представил плана си на заседание на щатската образователна комисия. Той предлага във всяка класна стая да има 20-литрова кофа, пълна с речни камъни. При липса на други алтернативи, децата щели да замерят нападателя с тях. Предложението още не е гласувано, но предизвика широк отзвук в САЩ. След атаката срещу гимназия във Флорида, при която бяха застреляни 14 деца, в страната върви разгорещен дебат как да бъде осигурена безопасността на учениците. Сподели:", "date": "2018.03.25", "title": "В Пенсилвания въоръжават ученици с камъни срещу нападателите"}
{"url": "http://pik.bg/%D1%87%D0%B0%D1%81%D1%8A%D1%82-%D0%BD%D0%B0-%D0%B7%D0%B5%D0%BC%D1%8F%D1%82%D0%B0-%D0%BE%D0%BF%D0%B5%D1%80%D0%B0%D1%82%D0%B0-%D0%B2-%D1%81%D0%B8%D0%B4%D0%BD%D0%B8-%D0%B8-%D0%BC%D0%BE%D1%81%D1%82%D1%8A%D1%82-%D1%85%D0%B0%D1%80%D0%B1%D1%8A%D1%80-%D0%B1%D1%80%D0%B8%D0%B4%D0%B6-%D0%BF%D0%BE%D1%82%D1%8A%D0%BD%D0%B0%D1%85%D0%B0-%D0%B2-%D0%BC%D1%80%D0%B0%D0%BA-news737582.html", "text": "Операта в Сидни и мостът Харбър Бридж потънаха в мрак вчера, когато за пореден път стартира \"Часът на земята\" - кампания, организирана всяка година в цял свят за борба с климатичните промени и опазване на природата, предаде Франс прес. Този път \"Часът на Земята\" - инициатива, тръгнала от Австралия през 2007 г., се очаква да бъде следена от милиони хора в 187 страни, където светлините ще бъдат изгасени в 20.30 ч. местно време. Демонстрация, представяна от организаторите като \"най-масовото движение, идещо отдолу\" в подкрепа на борбата с промените в климата. \"Целта е да насочим съпричастието на хората към защита на околната среда и дивата фауна\", обясни за АФП Дермът О'Горман, представляващ в Австралия неправителствената природозащитна организация Дабъл Ю Дабъл Ю Еф, главен координатор на проявата. В 20.30 ч. местно време ще угаснат светлините около множество сгради и монументи в цял свят - от Айфеловата кула до статуята на Исус Христос в Рио де Жанейро, като споменем още Биг Бен, Кремъл, Акропола, небостъргачите в Хонконг, кулата Бурдж Халифа в Дубай, базиликата \"Св. Петър\" и водопадите на Ниагара. Тазгодишните акценти обхващат по-специално влиянието на климатичните промени върху биоразнообразието и отделните животински и растителни видове. \"Ако продължаваме все така, над половината животински и растителни видове в някои от регионите с най-богато биоразнообразие ще бъдат застрашени от изчезване\", предупреждава Дермът О'Горман. Сподели:", "date": "2018.03.25", "title": "ЧАСЪТ НА ЗЕМЯТА! Операта в Сидни и мостът Харбър Бридж потънаха в мрак"}
{"url": "http://pik.bg/%D1%81%D1%82%D0%B0%D1%80%D1%82%D0%B8%D1%80%D0%B0-%D0%BF%D1%8A%D1%80%D0%B2%D0%B8%D1%8F%D1%82-%D0%BF%D0%BE%D0%BB%D0%B5%D1%82-%D0%B1%D0%B5%D0%B7-%D0%BF%D1%80%D0%B5%D0%BA%D1%8A%D1%81%D0%B2%D0%B0%D0%BD%D0%B5-%D0%BE%D1%82-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D0%B4%D0%BE-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news737566.html", "text": "Първият полет без прекъсване от Австралия до Великобритания започна вчера, информираха ДПА и ТАСС. Полетът, изпълняван от австралийската компания Коунтас (Qantas), ще продължи 17 часа и 20 минути, през които самолетът Боинг 787-9 Дриймлайнър ще измине 14 496 км между западноавстралийския град Пърт и Лондон. Машината е специално пригодена за свръхдългия маршрут, като местата за пътници са намалени до 236, за да се осигури повече пространство за всеки от тях. Коунтас се готви за този първи директен полет от основаването си през 1921 г., заяви шефът на компанията Алан Джойс. Първия полет от Австралия до Великобритания авиокомпания Коунтас изпълнява съвместно с британската Импириъл еъруейз (Imerial Airways) през април 1935 г. Общата продължителност на полетите от Бризбейн до Лондон е над 12 дни, самолетите излитат и кацат 31 пъти, а част от маршрута - от италианския Бриндизи до Париж - пътниците изминават с влак. Първият самостоятелен граждански полет от Австралия до Великобритания Коунтас изпълнява през декември 1947 г. Старият \"кенгурски\" маршрут от Сидни до Лондон преди 70 години е отнел четири дни и е включвал седем междинни спирки. Компанията планира да лети без прекъсване от Сидни до Лондон през 2022 г. Най-дългият непрекъснат граждански полет в света в момента се извършва от авиокомпания Еър Индия (Air India), която преодолява 15 140 км от Делхи до Сан Франциско. Катар еърлайнс (Qatar Airlines) изминава без спирки 14 524 км между Доха и Окланд, Нова Зеландия. Сподели:", "date": "2018.03.25", "title": "Стартира първият полет без прекъсване от Австралия до Великобритания"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B0%D0%BB%D0%B1%D0%B0%D0%BD%D0%B8%D1%8F-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D1%81%D0%B0-%D0%B2-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D1%80%D1%83%D1%81%D0%BA%D0%BE-%D0%B2%D0%BB%D0%B8%D1%8F%D0%BD%D0%B8%D0%B5-news737567.html", "text": "Албанският премиер Еди Рама заяви, че Балканите са в опасност от руско влияние. В интервю за \"Файненшъл таймс\" Рама заяви, че след като е известно, че Балканите са важен регион, не може да се очаква Москва да се откаже от своето влияние в този регион, съобщи Макфакс. Еди Рама изтъкна, че именно поради това влияние Европейският съюз трябва да започне преговори с Албания. Албания заслужава тези преговори да започнат, каза Еди Рама. Албанските медии поставят ударението върху най-нови информации от Брюксел, че Албания ще получи старт на преговори без да й бъдат поставяни условия. В Албания в последно време както представители на институциите, така и представители на неправителствения сектор и партиите отправят остри критики към Москва, за която смятат, че увеличава влиянието си в страната. Антируските настроения в страната са големи, а руският посланик в Тирана на няколко пъти направи публични опровержения, подчертавайки, че в това, което се разпространява в Албания, няма истина. Руският посланик предупреди, че антируските настроения са опасни. Сподели:", "date": "2018.03.25", "title": "Премиерът на Албания алармира: Балканите са в опасност от руско влияние"}
{"url": "http://pik.bg/%D0%BF%D0%BE%D0%BB-%D0%BC%D0%B0%D0%BA%D0%BA%D0%B0%D1%80%D1%82%D0%BD%D0%B8-%D1%81%D0%B5-%D0%B2%D0%BA%D0%BB%D1%8E%D1%87%D0%B8-%D0%B2-%D0%BC%D0%B0%D1%80%D1%88%D0%B0-%D0%B7%D0%B0-%D0%BD%D0%B0%D1%88%D0%B8%D1%8F-%D0%B6%D0%B8%D0%B2%D0%BE%D1%82-%D0%B2-%D0%BD%D1%8E-%D0%B9%D0%BE%D1%80%D0%BA-news737624.html", "text": "CNN Пол Маккартни се включи в „Марш за нашия живот“ в Ню Йорк. Пред американския телевизионен канал легендарният музикант от „Бийтълс“ заяви, че се присъединява към акцията заради Джон Ленън, който бе застрелян на 8 декември 1980 г., пише \"Фокус\". Носейки тениска с надпис „Можем да сложим край на насилието с оръжие\", Маккартни се включи в марша, „само за да подкрепя хората“. „Не знам\" дали можем да сложим край на насилието с оръжието, каза Маккартни. „Но това е, което можем да направим, и затова съм тук“, допълни бившият „бийтълс“, като същевременно поясни: „Един от най-добрите ми приятели бе убит, за мен е важно“. Джон Ленън бе убит в Ню Йорк преди 37 години. Той бе застрелян с пет куршума в гърба в Манхатън, докато се разхождаше със съпругата си Йоко Оно. Сподели:", "date": "2018.03.25", "title": "Пол Маккартни се включи в \"Марша за нашия живот\" в Ню Йорк"}
{"url": "http://pik.bg/%D1%81%D0%B5%D0%B4%D0%B5%D0%BC-%D1%87%D0%B0%D1%81%D0%B0-%D0%BE%D0%B1%D0%B8%D1%81%D0%BA%D0%B8%D1%80%D0%B0%D1%82-%D0%BA%D0%BE%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D1%81%D1%82%D0%B0%D0%BD%D0%B0%D0%BB%D0%B0-%D1%86%D0%B5%D0%BD%D1%82%D1%8A%D1%80-%D0%BD%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%B7%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%BE-%D1%81%D1%8A%D0%B1%D0%B8%D1%80%D0%B0%D0%BD%D0%B5-%D0%BD%D0%B0-%D0%B4%D0%B0%D0%BD%D0%BD%D0%B8--news737571.html", "text": "Седем часа продължи обискът на компанията „Кембридж Аналитика”, която е в центъра на скандала за незаконно събиране на данни от „Фейсбук” с цел изборни манипулации. Проверката бе извършена по заповед на британския регулаторен орган за защита на личните данни, предава Би Ти Ви. Около 20 инспектори влезли в офисите на компанията в центъра на Лондон. Микробусът със събраните материали отпътувал от сградата на ул. „Ню Оксфорд” в 3 ч. през нощта срещу събота местно време (05 ч. българско), когато си тръгнали и следователите. Служители на Комисариата за информацията нахлуха в офисите на компанията в центъра на Лондон по-малко от час, след като британският върховен съд издаде разрешение за претърсване. Британските власти разследват дали „Фейсбук” – най-голямата социална мрежа в света, е направила достатъчно, за да защити данните на потребителите си. На фона на скандала акциите на компанията главоломно спадат. От началото на седмицата тя е загубила 58 милиарда долара. Сподели:", "date": "2018.03.25", "title": "Седем часа обискират компанията, станала център на скандала за незаконно събиране на данни от Фейсбук"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D1%81%D0%BF%D0%B5%D1%87%D0%B5%D0%BB%D0%B8-%D1%82%D0%B8%D1%82%D0%BB%D0%B0%D1%82%D0%B0-%D0%B2-%D0%B4%D0%BE%D1%85%D0%B0-news737565.html", "text": "Антъни Генов спечели титлата на тенис турнира в Доха (Катар), надпреварата е за юноши и девойки от четвърта категория на ИТФ. Във финала българинът победи със 7:5, 6:1 Пиотр Павлак от Полша. По време на турнира Антъни постигна пет победи при само един загубен сет. Генов елиминира последователно поставеният под №2 Марат Шарипов от Русия, Александер Гилесен от Белгия, Ростислав Конфингер от Казахстан и Тимен Лооф от Холандия, акцентира \"Новспорт\". Сподели:", "date": "2018.03.25", "title": "Българин спечели титлата в Доха!"}
{"url": "http://pik.bg/%D0%B7%D0%B0-%D1%87%D1%80%D0%B4-%D0%B1%D0%BB%D0%B0%D1%82%D0%B5%D1%87%D0%BA%D0%B8-%D0%BE%D0%BF%D0%B8%D1%82%D0%B0-%D0%B4%D0%B0-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8%D0%B5-news737592.html", "text": "Асен Блатечки навърви 47 години с опит за самоубийство. Фенките на актьора могат да са спокойни, защото това се случи единствено в името на изкуството, на сцената на Малък градски театър „Зад канала“. Там Блатчеки влезе в кожата на Итън Алън Хоули, главен герой в пиесата „Зимата на нашето недоволство“. Актьорът отпразнува рождения си ден на сцената играейки във въпросната пиеса. Сред морето от пожелания, които получи сред края на представлението, Блатечки бе изненадан със синьо бяла торта, поръчана от добрия му приятел - холивудския ас Майкъл Медсън, с когото си партнираха във филма „Безнин“. Режисьорката Бина Харалампиева също поднесе поздравленията си към рожденика, а Асен обеща на целия екип, че ще се напият „като хората“ в събота след представлението, за да ознаменуват подобаващо рождения му ден, пише столичен всекидневник. Сподели:", "date": "2018.03.25", "title": "ЗА ЧРД! Блатечки опита да се самоубие"}
{"url": "http://pik.bg/%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%B5%D0%BD-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D0%BE%D0%B1%D1%8F%D0%B2%D0%B8-%D0%BA%D0%BE%D0%B9-%D0%B5-%D0%BF%D0%BE-%D0%B4%D0%BE%D0%B1%D1%8A%D1%80---%D0%BC%D0%B5%D1%81%D0%B8-%D0%B8%D0%BB%D0%B8-%D0%BC%D0%B0%D1%80%D0%B0%D0%B4%D0%BE%D0%BD%D0%B0-news737591.html", "text": "Аржентинският нападател от близкото минало Габриел Батистута даде интервю пред авторитетното италианско спортно издание „Кориере дело спорт“, в което заяви, че звездата на Барселона и носител на пет „Златни топки“ Лионел Меси не е на нивото на легендата Диего Армандо Марадона и няма как да бъде най-добрият футболист за всички времена. Според думите на Батигол, Марадона остава най-добрият в историята, а Меси не притежава неговата харизма. Той направи интересното сравнение, че „Марадона е поезия, а Меси е проза“. Сподели:", "date": "2018.03.25", "title": "Легендарен нападател обяви кой е по-добър - Меси или Марадона"}
{"url": "http://pik.bg/%D0%BB%D0%BE%D0%BA%D0%BE-%D1%81%D0%BE%D1%84%D0%B8%D1%8F-%D0%BE%D1%81%D1%8A%D1%89%D0%B5%D1%81%D1%82%D0%B2%D0%B8-%D1%81%D0%B8%D0%BB%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-news737557.html", "text": "Локомотив (София) си върна бивш свой футболист - Владислав Романов. Юношата на ЦСКА се е разбрал с ръководството на столичните \"железничари\" и е подписал договор до лятото на 2019 година съобщават от \"Спортал\". Романов започна сезона като футболист на друг столичен клуб - Септември, за който записа 14 двубоя през есента. По време на зимната пауза в шампионата обаче атакуващият играч се оказа ненужен на старши-треньора Николай Митов и двете страни се разделиха. За \"железничарите\" Владислав има 77 мача и 9 гола във всички турнири. Сподели:", "date": "2018.03.25", "title": "Локо София осъществи силен трансфер"}
{"url": "http://pik.bg/%D0%BA%D0%BB%D1%8E%D1%87%D0%BE%D0%B2%D0%B0-%D0%B4%D0%B8%D0%BB%D0%B5%D0%BC%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news737558.html", "text": "Треньорът на вратарите в Левски - Доменико Ботичела, държи \"сините\" да удължат договора на Димитър Шейтанов, който в момента е част от селекцията на юношеския ни национален отбор, пише \"Тема спорт\". \"Трикольорите\" участват в Елитния кръг на квалификациите за Евро 2018 във Финландия. През есента 19-годишният страж бе трети избор на \"сините\", но през пролетта бе изваден от първия отбор. Причината е, че засега младокът отказва да преподпише договора си с Левски, който е до края на 2018 година. Преговорите между двете страни са в застой, но Ботичела държи това да се промени и от \"Герена\" да обвържат Шейтанов с дългосрочен контракт. Димитър е сочен сред сериозните таланти в родния футбол. Сподели:", "date": "2018.03.25", "title": "Ключова дилема на \"Герена\"..."}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BF%D0%B8%D0%BA%D0%B0-%D0%BD%D0%B0-%D0%B6%D0%B5%D0%BD%D1%81%D0%BA%D0%B0%D1%82%D0%B0-%D0%BA%D1%80%D0%B0%D1%81%D0%BE%D1%82%D0%B0-news737396.html", "text": "Британски и американски учени често ни радват с всякакви забавни изследвания. Този път решиха да изчислят средната възраст на жена, която е в цъфтежа на красотата си. Доскоро всички твърдяха, че представителките на нежния пол остават красиви до 30-годишна възраст и постепенно красотата им започва да избледнява. Но резултатите от новото проучване може да ви изненадат и да ви направят щастливи едновременно. За да разберете на каква възраст са най-привлекателни жените, американските учени са анализирали възрастта на най-красивите жени на нашето време. Оказва се, че модната индустрия за красота не е само изпомпване на пари, а наистина ефективни средства и процедури, които помагат дълго време за запазване на красотата и младостта на жените. Според проучвания на специалисти от Бостънския университет между 30 и 40 години е средната възраст, като най-красивите жени са на 33 години. Сега тази цифра се е увеличила на 38 години. За да се получат тези резултати, са били изследвани жени, които са били в различни издания на списание “People” през последните 20 години. Разбира се, 38 години е средната възраст. Например 59-годишните Шарън Стоун и Мишел Пфайфър са признати за една от най -красивите жени , както и 49-годишната Джулия Робъртс. Така че, скъпи жени, не бива да се страхувате да губите красотата и женствеността през годините и да гледате на вашите 20-годишни момичета като конкуренти. В края на краищата жените стават все по-хубави с възрастта. Сподели:", "date": "2018.03.25", "title": "Откриха пика на женската красота"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B3%D0%BE%D0%BB%D1%8F%D0%BC%D0%BE-%D0%BA%D0%BE%D0%BB%D0%B8%D1%87%D0%B5%D1%81%D1%82%D0%B2%D0%BE-%D1%86%D0%B8%D0%B3%D0%B0%D1%80%D0%B8-%D0%B1%D0%B5%D0%B7-%D0%B1%D0%B0%D0%BD%D0%B4%D0%B5%D1%80%D0%BE%D0%BB-%D0%B2-%D1%80%D0%BE%D0%BC%D0%B0%D0%BD-%D0%B8-%D0%BF%D0%BE%D0%BF%D0%B8%D1%86%D0%B0-news737531.html", "text": "При специализирана полицейска операция във връзка с незаконна търговия и разпространение на акцизни стоки без български бандерол, вчера е извършена проверка в „Мини Маркет” в Роман. У С.Д.Б. на 57 г. са намерени 6 кутии цигари марка „Карелиа блу” с по 20 къса в тях – общо 120 къса, съобщава Конкурент. Кутии са предадени доброволно с протокол. На собственика е съставен акт за установяване на административно нарушение по Закона за акцизите и данъчните складове. По случая в РУ-Роман е образувана преписка. При полицейска проверка в частен дом в Попица, собственост на К.Б.Ц. от белослатинското село, пък са намерени и иззети 940 къса цигари от марка „ВLACK” без български акцизен бандерол. По случая е образувана преписка. Съставен е акт за установяване на административно нарушение. Сподели:", "date": "2018.03.25", "title": "Откриха голямо количество цигари без бандерол в Роман и Попица"}
{"url": "http://pik.bg/%D1%81%D0%B8%D1%80%D0%B8%D0%B9%D1%86%D0%B8-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D1%82%D1%83%D1%80%D1%86%D0%B8%D1%8F-%D0%B4%D0%B0-%D0%BE%D1%81%D0%B2%D0%BE%D0%B1%D0%BE%D0%B4%D0%B8-%D1%82%D0%B0%D0%BB-%D1%80%D0%B8%D1%84%D0%B0%D1%82-%D0%BE%D1%82-%D0%BA%D1%8E%D1%80%D0%B4%D0%B8%D1%82%D0%B5-news737575.html", "text": "Жители на северозападния сирийския град Тал Рифат и множество бойци от „Свободната сирийска армия“ (ССА) се събраха на демонстрация, на която призоваха Турция да им дойде на помощ и да освободи териториите им от сирийските кюрдски „Отряди за народна самоотбрана“ (ОНС), пише турското издание Дейли Сабах Около 400 бойци от ССА и доста мирни граждани блокираха пътя Сику – Азаз, викайки обиди срещу ОНС, пише вестникът. Турските сили и регионални въоръжени формирования са успели да успокоят стотиците хора, които в последствие са се разпръснали без да създават проблеми, обяснява изданието. В събота турската армия съобщи, че е поставила под пълен контрол северозападния сирийски район Африн. Сподели:", "date": "2018.03.25", "title": "Сирийци поискаха Турция да освободи Тал Рифат от кюрдите"}
{"url": "http://pik.bg/%D1%81%D0%B0%D1%89-%D1%83%D0%B4%D0%B0%D1%80%D0%B8%D1%85%D0%B0-%D0%B3%D1%80%D0%B0%D0%B4-%D0%B2-%D0%BB%D0%B8%D0%B1%D0%B8%D1%8F-%D0%B4%D0%B2%D0%B0%D0%BC%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D1%81%D0%B0-%D1%83%D0%B1%D0%B8%D1%82%D0%B8-news737593.html", "text": "САЩ са извършили въздушен удар в южния либийски град Убари, „убивайки двама терористи“, предава Ройтерс. Въздушният удар е извършен в координация с международно признатото Правителство на националното съгласие в Триполи. Според официалното съобщение няма цивилни жертви. Една къща е била разрушена и там са намерени две тела. Според жители на квартала, къщата се посещавала често от чужденци. САЩ са нанасяли единични въздушни удари срещу ислямисти и преди. Сподели:", "date": "2018.03.25", "title": "САЩ удариха град в Либия, двама терористи са убити"}
{"url": "http://pik.bg/%D0%B8-%D1%82%D0%BE%D0%B2%D0%B0-%D0%B4%D0%BE%D0%B6%D0%B8%D0%B2%D1%8F%D1%85%D0%BC%D0%B5-%D1%85%D0%B5%D0%BD%D1%80%D0%B8-%D0%BA%D0%B0%D0%B2%D0%B8%D0%BB-%D1%81%D0%BF%D0%BE%D0%B4%D0%B5%D0%BB%D0%B8-%D0%B2%D0%B8%D0%B4%D0%B5%D0%BE-%D0%B2-%D0%BF%D0%B0%D0%BC%D0%B5%D1%82-%D0%BD%D0%B0-%D0%BC%D1%83%D1%81%D1%82%D0%B0%D0%BA%D0%B0-%D1%81%D0%B8-news737577.html", "text": "Британския актьор Хенри Кавил поздрави феновете си с шеговито видео като показа гладко избръснатото си лице. Звездата, изиграл Супермен в „Лигата на справедливостта“ се показва по халат в банята си и разказва: „Привет. Не се стряскайте. Това съм аз, Хенри Кавил. Понякога супергерой и бивш таен агент. Знам, трудно е да ме разпознаете. За мен пък е трудно да призная, но това, което виждате, не е компютърно генериран образ. Мустакът наистина го няма“. Видеото след това преминава в монтаж от снимки на Кавил със спечелилия смехотворна слава мустак, докато на заден план звучи песента „Ще те помня“ на Сара Маклоклън. Клипчето завършва с надписа „Обръснат, но незабравен“. Актьорът стана обект на присмех в интернет пространството заради „компютърно обръснатото“ си лицево окосмяване преди година. Мустакът на 34-годишния Хенри Кавил се „прочу“ миналото лято като обект на възможно най-лошото компютърно отстраняване във филмовата история, заради което и собственикът му „отнесе“ цялото остроумие на интернет войнството. Тогава Кавил се снимаше в обичайната си през последните години роля на Супермен за комиксовата продукция „Лигата на справедливостта“. Същевременно актьорът работеше и над филма „Мисията невъзможна 6“, като ролята му в шпионската поредица го задължаваше да носи мустак. Когато „Уорнър брадърс“ неочаквано насрочи презаснемане на сцени от комиксовия филм, Хенри Кавил се озова в ситуация да се подвизава като мустакат Супермен, чието лицево окосмяване екипът по специални ефекти впоследствие премахна в постпродукцията. Поднасяйки поредна порция смях на феновете, Кавил сподели в Instagram видео „в памет“ на знаменития си мустак, вече „покойник“. ВИЖТЕ ВИДЕОТО Сподели:", "date": "2018.03.25", "title": "И ТОВА ДОЖИВЯХМЕ! Хенри Кавил сподели видео в памет на... мустака си"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BC%D0%B5%D1%82%D0%B0%D0%BC%D1%84%D0%B5%D1%82%D0%B0%D0%BC%D0%B8%D0%BD%D0%B8-%D0%B2-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D0%BE%D0%B1%D0%B5%D0%BA%D1%82-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-news737525.html", "text": "Криминалисти от Монтана са извършили претърсване в търговски обект в Монтана, собственост на 34- годишния М.Н. от областния център, съобщава Булнюз. Акцията е проведена на 23 март (петък) след подаден оперативен сигнал. Продавач-консултант е С. К. на 20 години. От складово помещение ченгетата иззели 60 броя вакумирани пликчета с бяло прахообразно вещество с общо тегло 82,4 грама. При направения полеви наркотест веществото реагирало на метамфетамин. По случая е образувано досъдебно производство. Сподели:", "date": "2018.03.25", "title": "Откриха метамфетамини в търговски обект в Монтана"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B7%D0%B0%D0%BF%D0%B8%D1%81%D0%BA%D0%B8-%D0%B7%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B2-%D0%BB%D0%B8%D1%87%D0%BD%D0%B8%D1%82%D0%B5-%D0%B2%D0%B5%D1%89%D0%B8-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B0-%D0%BE%D1%82-%D1%8E%D0%B6%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-news737568.html", "text": "Записки, в които се споменава терористичната групировка „Ислямска държава“ са намерени от следователите сред личните вещи на терориста Редуан Лакдим, който извърши няколко атаки в петък във френските градове Каркасон и Треб, предава \"Франс прес\", като се позовава на източници, близки до разследването. „Следователите са намерили завещание, написано на ръка, в което той заявява принадлежността си към „Ислямска държава“, твърдят източниците на агенцията. Освен записките, в хода на обиска в дома на терориста са намерени „различни цифрови материали“. Следователите са иззели за изучаване неговия мобилен телефон и компютъра му. Заедно с това, според данни от телевизионния канал BFM TV, в нито една от записките, написани от ръката на Лакдим, не се споменава за плановете му да извърши терористично нападение в Каркасон и Треб. В дома на терориста не са намерени оръжия. Сподели:", "date": "2018.03.25", "title": "Откриха записки за \"Ислямска държава\" в личните вещи на терориста от Южна Франция"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D0%B5%D1%80%D0%B3%D0%B5%D0%BD-%D0%BA%D1%80%D0%B8%D1%81-%D0%B5%D0%B2%D0%B0%D0%BD%D1%81-%D1%81%D0%B5-%D1%80%D0%B0%D0%B7%D0%B4%D0%B5%D0%BB%D0%B8-%D1%81-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D1%81%D0%B8-news737559.html", "text": "Звездата от комиксовите филми на „Марвел“, изиграл Капитан Америка – Крис Еванс се раздели с приятелката си. Актьорът и комедийната актриса Джени Слейт започнаха да се срещат през 2016 г. През януари 2017 г. се заговори, че двамата се разделят, но между двамата явно продължиха да прехвърчат искри и те си разменяха „палави“ послания в социалните мрежи. Така и възобновиха връзката си. Затова пък според в. „Ню Йорк таймс“, 36-годишният актьор и 35-годишната му спътница този път наистина са сложили край на връзката си и това е станало съвсем скоро. Въпреки че докато бяха заедно Джени Слейт не пропускаше да хвали публично своя любим, тя не криеше, че славата и успехите на Еванс внасят известно напрежение в личните им отношения. „Ние наистина сме твърде различни. Той е много известен. Дори ходенето на ресторант за нас е различно. Аз мога спокойно да седя до прозореца или да поздравявам хората на улицата. Аз съм свободна, а той е Капитан Америка“, сподели преди време Слейт. След първата им раздяла Слейт заяви, че краят на връзката с Крис Еванс ѝ е помогнал да се завърне към „нормалността“. Сподели:", "date": "2018.03.25", "title": "Отново ерген! Крис Еванс се раздели с приятелката си"}
{"url": "http://pik.bg/%D1%80%D1%83%D1%81%D0%B8%D1%8F-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D1%81%D0%B5-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0-%D0%BE%D1%82-%D1%87%D1%83%D0%B6%D0%B1%D0%B8%D0%BD%D0%B0-news737487.html", "text": "РИА Новости,цитирана от \"Фокус\". Според началник-генералния щаб на Въоръжените сили на Русия ген. Валерий Герасимов всички незаконно въоръжени формирования в Сирия се въоръжават, финансират и управляват от чужбина, предава „Преди Русия да се намеси на страната на сирийското правителство, страната повече от четири години фактически води необявена война за съществуването си“, заяви ген. Герасимов. „Няма ясен отговор кога тази борба от вътрешни безредици прерасна във военен конфликт. Никоя държава не обяви война на Сирия, но всички незаконни въоръжени формирования са въоръжавани, финансирани и управлявани от чужбина“, допълни генералът. Сподели:", "date": "2018.03.25", "title": "Русия: Сирийската въоръжена опозиция се управлява от чужбина"}
{"url": "http://pik.bg/%D0%B3%D0%BE%D1%80%D1%87%D0%B8%D0%B2%D0%BE-%D0%BF%D0%B5%D1%82%D1%8F-%D0%B4%D0%B8%D0%BA%D0%BE%D0%B2%D0%B0-%D1%81%D1%82%D1%8F%D0%B3%D0%B0-%D1%81%D0%B2%D0%B0%D1%82%D0%B1%D0%B0-news737594.html", "text": "Водещата Петя Дикова май стяга сватба, шушукат в светските среди. Дъщерята на Аня Пенчева и Сашо Диков се залюби с млад и обещаващ поет. Двамата са много отдадени един на друг и нищо чудно скоро да минат под венчило. \"Не съм сама, имам гадже!\", потвърди новината и самата Петя. Водещата по Би Ти Ви призна с половин уста, че има сериозен приятел, и то не кой да е, а поетът Августин Господинов. Засега той е по-популярен сред младото поколение като писател. По непонятни причини младежът се представя не с истинското си име, което е Илиян Любомиров, а с псевдонима Августин Господинов. Той е изключително добър приятел на друг творец, също по-известен с псевдонима, отколкото с името си - Константин Трендафилов. Последният се прослави като Папи Ханс с пародийното парче \"Кекс\". Забавната песен стана хит и дори бе имитирана от Коцето в шоуто \"Като две капки вода\" преди броени дни, което вдигна кръвното на Фънки. Както стана ясно, Димитър Ковачев изобщо не е фен на Папи Ханс и това доведе до напрежение в иначе позитивното шоу. Преди да стане известен у нас с творчеството си, Илиян-Августин шест години е живял в Германия. Учи политология, но не завършва. Предпочита да работи, без значение какво. Най-дълго време изкарва в берлинска дискотека, чийто собственик е българин. Първоначално Илиян започва от най-ниското ниво в занаята - отсервира чаши, носи лед. Неприятната работа си струва - изкарва по 100 евро на вечер с бакшишите. Впоследствие се издига до сервитьор и барман. След няколко години в дискотеката бъдещият зет на Сашо Диков започва работа като сервитьор в луксозни хотели. Работи в баровския \"Риц\", където една нощ сервира на самия Роби Уилямс. Световноизвестният певец седнал на бара и попитал нашенеца дали го разпознава и какво мисли за него. \"Много си готин, но последните ти парчета са прекалено комерсиални, можеш значително повече\", заявил нахакано поетът. Тогава Роби станал, отишъл при мениджъра си и поискал Илиян да сервира само на него цяла вечер. Впоследствие 27-годишният поет спестява достатъчно пари и се прибира в България, където започва да пише. Става известен, а наскоро се запознава и лично с красивата Петя. Между двамата пламва голяма любов. Щерката на журналиста и Аня Пенчева е с шест години по-голяма от гаджето си, но това дори се харесва на Илиян, който си пада по какички. Досега е имал само една приятелка, която е била по-малка от него, а всички останали били родени преди него. Последната му приятелка бе на 48 години. \"И какво, ако аз съм гаджето на Петя, а?\", смее се Илиян, който нито потвърди, нито отхвърли въпроса дали той е тайнственият любим на красивата водеща. Освен талантлив Илиян е и много добър каратист. От години тренира и е световен вицешампион. \"Заедно сме били със Светльо Витков в една школа. Само хубави неща мога да кажа за него\", смее се Августин. В едно от последните излъчвания на забавното предаване \"Култ\" Петя призна пред Поли Генова, която й бе гост, че и двете са влюбени в момчета, живели извън България. \"Много е хубаво това. Така е. Но засега аз не съм сгодена, за теб не знам\", каза обаче певицата и двете прихнаха сладко да се смеят. Между другото Петя Дикова за първи път е толкова отворена по отношение на гаджетата си и аха публично да се появят под ръка. Досега винаги щерката на Диков е била изключително прикрита и се старае да не дава храна на клюкарите. Докато нейни колежки дават мило и драго да ги забележат с поредния мачо, Петя не ги сменя като носни кърпички. Дълги години тя поставяше работата си в Би Ти Ви на първо място. Дали от амбиция, дали от страх да не я нарочат за \"парашутистка\" заради родителите си, тя ден и нощ висеше в телевизията, снимаше и монтираше предавания. През 2015 г. от сърцето й се откъсна единствено една дума за тогавашния й приятел - издаде, че е от Великобритания. Нищо повече. Петя е много привързана към семейството си и затова не посмя тогава да замине за Острова. \"Представете си, че тръгна да гоня любовта на живота си, кариера... И изведнъж ми се обади мама и каже: \"Не ми е добре, в четвъртък съм на лекар\". И аз какво да й кажа: \"Стискай, ще се прибера в петък\", притеснява се Петя. През 2011 г. светските клюки залитнаха към криминалната хроника, когато взривиха колата на Сашо Диков. Една от версиите, които се появиха, бе за отмъщение от... старо гадже на Петя. Ревнивецът бил зарязан от Петя и искал да запали нейната кола, но я объркал с тази на баща й. Още по-рано Петя бе свързвана с баскетболиста Станислав Славейков. Упорит слух, който също се оказа партенка. \"През годините за мен говориха, че съм ту мъжемелачка, ту лесбийка, ту девствена. Въпросния Славейков съм го виждала не повече от три пъти в живота ми\", обяви самата Дикова. Сега очевидно най-после е намерила любовта, пише столичен всекидневник. Сподели:", "date": "2018.03.25", "title": " ГОРЧИВО! Петя Дикова стяга сватба"}
{"url": "http://pik.bg/%D0%B7%D0%B8%D0%BC%D0%BD%D0%B0%D1%82%D0%B0-%D0%BF%D1%80%D0%BE%D0%BB%D0%B5%D1%82-%D0%BE%D1%82%D1%81%D1%82%D1%8A%D0%BF%D0%B2%D0%B0-%D1%81%D0%BD%D0%B5%D0%B3%D1%8A%D1%82-%D0%B1%D1%8A%D1%80%D0%B7%D0%BE-%D1%89%D0%B5-%D1%81%D0%B5-%D1%81%D1%82%D0%BE%D0%BF%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%89%D0%B5-%D0%B7%D0%B0%D0%BF%D0%BE%D1%87%D0%BD%D0%B0%D1%82-%D0%B4%D0%B0-%D1%81%D0%B5-%D0%BF%D0%BE%D0%BA%D0%B0%D1%87%D0%B2%D0%B0%D1%82-news737597.html", "text": "Националния институт по метеорология и хидрология Облачността днес временно ще се разкъса в западната половина на страната, но по-късно през деня отново ще се увеличи и на отделни места, главно в планинските райони, слабо ще превали. Такава е прогнозата за времето на към БАН. Ще духа слаб в Източна България до умерен вятър от изток-югоизток. Минималните температури ще са предимно между минус 5° и 0°, максималните ще са между 4° и 9°, в югозападните райони до 12°. През нощта срещу понеделник в Югозападна България валежите ще се активизират. Атмосферното налягане ще продължи да се повишава, но ще остане по-ниско от средното за месеца. Над Черноморието ще остане облачно, почти без валежи. Ще духа умерен вятър от изток-югоизток. Максималните температури ще са 7°-8°. Вълнението на морето ще е 2 бала. Температурата на морската вода е 6° - 7°. Над планините ще преобладава облачно време. Временни разкъсвания на облачността ще има преди обяд над масивите в Западна България, но по-късно през деня облачността отново ще се увеличи и на отделни места там ще превали слаб сняг. Ще духа умерен до силен вятър с южна компонента. Максималната температура на височина 1200 ще е около 3°, на 2000 метра - около минус 2°. В началото на следващата седмица ще се затопля, но ще преобладава облачно време, на места с превалявания от дъжд. В понеделник на повече места и повече като количество ще са валежите в Източна България, във вторник - в Южна. Във вторник в западната и централната част на Дунавската равнина вятърът ще се ориентира от северозапад. В сряда ще има променлива облачност, предимно средна и висока, вероятността за валежи вече е по-малка, но все пак на отделни места са възможни краткотрайни превалявания. Сутринта ще е по-студено, но през деня ще започне вече по-бързо и по-чувствително да се затопля. Сподели:", "date": "2018.03.25", "title": "ЗИМНАТА ПРОЛЕТ ОТСТЪПВА! Снегът бързо ще се стопи, температурите ще започнат да се покачват"}
{"url": "http://pik.bg/%D1%89%D0%B0%D1%81%D1%82%D0%BB%D0%B8%D0%B2%D0%B5%D1%86-%D1%83%D0%B4%D0%B0%D1%80%D0%B8-%D0%B4%D0%B6%D0%B0%D0%BA%D0%BF%D0%BE%D1%82-%D0%BE%D1%82-457-%D0%BC%D0%B8%D0%BB%D0%B8%D0%BE%D0%BD%D0%B0-news737398.html", "text": "Билет за лотарията Пауърбол, закупен в американския щат Пенсилвания, спечели 457 милиона долара, предаде Асошиейтед прес. Представители на лотарията казаха, че билетът съдържа всички печеливши числа - 22, 57, 59, 60, 66, и Пауърбол 7. Джакпотът от вчерашния тираж е осмият по големина в историята на лотарията. Пауърбол се разиграва в 44 щата плюс федералния окръг Колумбия, Пуерто Рико и Американските Вирджински острови. Най-големият джакпот в историята на лотарията е бил 1,6 милиарда долара на 13 януари 2016 г., когато е имало три печеливши билета. Сподели:", "date": "2018.03.25", "title": "Щастливец удари джакпот от 457 милиона"}
{"url": "http://pik.bg/%D0%B8%D0%BD%D1%82%D0%B8%D0%BC%D0%BD%D0%BE-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D0%B8%D1%81%D0%BA%D0%B0-%D0%B4%D0%B0-%D0%B8%D0%BC%D0%B0-%D0%B4%D0%B5%D1%82%D0%B5-%D0%B2%D0%B5%D0%B4%D0%BD%D0%B0%D0%B3%D0%B0-%D1%81%D0%BB%D0%B5%D0%B4-%D1%81%D0%B2%D0%B0%D1%82%D0%B1%D0%B0%D1%82%D0%B0-news737581.html", "text": "Годеницата на принц Хари Меган Маркъл иска да забременее веднага след сватбата и е убедила бъдещия си съпруг да откаже цигарите, пише в. \"Дейли мирър\". 36-годишната актриса прави всичко възможно да увеличи шансовете си за зачеване. Британският принц е свалил около 4,5 кг, откакто слуша съветите й и се храни със здравословните ястия, които тя му приготвя в двореца Кенсингтън. Хари, който е на 33 години, посещава диетоложката Габриела Пийкок и работи с персонален треньор във фитнес зала в Лондон, за да влезе във форма. \"Той е там в 7 часа сутринта почти всеки ден. Възвръща си тялото на войник\", каза анонимен източник. Междувременно бяха изпратени поканите до 600 гости за венчавката на 19 май в замъка Уиндзор. Те са от името на принц Чарлз, а не на кралица Елизабет Втора, защото сватбата не е на държавно ниво, каквато беше тази на Уилям и Кейт Сподели:", "date": "2018.03.25", "title": "ИНТИМНО! Меган Маркъл иска да има дете веднага след сватбата"}
{"url": "http://pik.bg/%D0%BF%D1%80%D0%B5%D0%B4%D0%B8-%D0%B1%D0%B8%D1%82%D0%BA%D0%B0%D1%82%D0%B0-%D0%B2-%D0%BC%D0%B0%D1%8F%D0%BC%D0%B8-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BC%D0%B8%D1%81%D0%BB%D0%B8-%D0%B3%D1%80%D0%B8%D0%B3%D0%BE%D1%80-%D0%B7%D0%B0-%D1%88%D0%B0%D1%80%D0%B4%D0%B8-news737549.html", "text": "Григор Димитров си осигури място в трети кръг на силния турнир в Маями, след победа над Максимилиан Мартерер в три сета, а в следващия кръг го чака Жереми Шарди. След старта си на Мастърса , Гришо сподели, че дори най-добрите в света, като Роджър Федерер, не могат да постигнат нищо без усилени тренировки, акцентира \"Новспорт\". \"Трудно е, понякога играеш много добре на тренировка и искаш същото да се получи и в мача. Но ако психически не си се настроил, може да имаш трудности в двубоя\" обясни Димитров. \"Който и да си, където и да си в ранглистата, трябва да минеш през процеса\", допълни българинът. Гришо няма загуба от Шарди на твърди кортове и отбеляза за противника си в трети кръг: \"Той е много силен тенисист, играли сме няколко доста тежки мача. Сервира отлично и форхендът му е силен, така че ще трябва да се внимава. Трябва да се концентрирам върху моята си игра и върху подготовката си за всеки мач\", завърши Григор Димитров. Сподели:", "date": "2018.03.25", "title": "Преди битката в Маями! Ето какво мисли Григор за Шарди"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%B5%D0%BD-%D0%BE%D0%BF%D0%B8%D1%82-%D0%B7%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D0%BF%D1%80%D0%B5%D1%80%D1%8F%D0%B7%D0%B0-%D0%B3%D1%8A%D1%80%D0%BB%D0%BE%D1%82%D0%BE-%D1%81%D0%B8-%D1%81%D0%BF%D0%B0%D1%81%D0%B8%D1%85%D0%B0-%D1%8F-%D0%BD%D0%B0-%D0%BA%D0%BE%D1%81%D1%8A%D0%BC-news737590.html", "text": "33-годишна млада жена от пловдивското село Брестник направи опит да се самоубие по изключително жесток начин. Станислава Додова пробвала да пререже гърлото си и да умре от кръвозагуба, но била открита навреме, пише \"Монитор\". Опитът й да сложи край на живота си станал около 22 часа в петъчната вечер. Станислава била сама в двора на семейната им къща в селото. Вътре в къщата били майка й Мария и вторият й баща Димитър, както и по-малкото й братче Георги, който е ученик в началното училище. Станислава взела кухненски нож и се опитала да си разреже шията. Причините да си посегне не са ясни, но се предполага, че е свързано с любовни отношения. Няколко часа по-късно младата жена била открита да лежи в локва кръв в двора на семейната къща. След 2 часа на 24 март т.г. била приета в спешното отделение на УМБАЛ „Св. Георги” в критично състояние. За радост на близките й, лекарите успели да я стабилизират и в съботния ден младата жена вече била в стабилно състояние и контактна. „Приета е с опасност за живота, нека да дойде в съзнание, за да се опитаме да комуникираме с нея”, обясни шефът на Областната дирекция на полицията в Пловдив ст.ком. Атанас Илков. „В шок сме в селото, защото тя е много добро, хубаво и кротко момиче. От добро и работливо семейство. Дано лекарите да успеят да я спасят”, каза бившият кмет на село Брестник Георги Козов, който е братовчед на семейството на Станислава. Момичето е останало полусирак, когато е било едва на около годинка. Тогава баща й умира в катастрофа и майка й с бебето е била принудена да напусне къщата на свекър и свекърва. Отишла временно при леля си да живее с дъщеричката си, а по-късно се жени за втория баща на Станислава, с който имат второ дете – Георги. Сподели:", "date": "2018.03.25", "title": "Брутален опит за самоубийство! Млада жена преряза гърлото си, спасиха я на косъм"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%88%D0%B0%D1%88-%D0%BF%D1%80%D0%BE%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D0%BE%D0%B1%D1%8A%D1%80%D0%BA%D0%B0-%D0%BD%D0%B8%D0%BA%D0%BE%D0%BB-%D1%81%D1%82%D0%B0%D0%BD%D0%BA%D1%83%D0%BB%D0%BE%D0%B2%D0%B0-news737623.html", "text": "Промяната във времето напърво побърка чаровната синоптичка на Нова телевизия Никол Станкулова. Тя се оплака в сутрешния блок на Нова телевизия, че станала с два часа по-рано. „Вместо един час по-малко, тази нощ успях да поспя с два часа по-малко – започна Станкулова неочаквано. – Добре, че не се появих на работа още в 03:00 часа“. По-късно синоптичката обясни проблема с това, че решила да премести ръчно часа на телефона си, но след това автоматично той отново променил часа и се стигнало до конфузната ситуация. Сподели:", "date": "2018.03.25", "title": "ПЪЛЕН ШАШ! Промяната на времето обърка Никол Станкулова"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%B0%D1%80%D0%BB%D0%B5%D1%81-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D0%B5-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news737688.html", "text": "Бившият председател на Женералитета на Каталуния Карлес Пучдемон е бил арестуван в Германия, съобщава Die Welt am Sonntag, цитиран от Фокус. Според информацията, Правоохранителните органи са предприели съответните действия на основание международна заповед за арест. Уточнява се, че Пучдемон е арестуван при връщането си от Финландия за Белгия, където се установи след едностранното обявяване на независимостта на Каталуния. В четвъртък Пучдемон пътува до скандинавската страна за участие в конференция. Ден по-късно Мадрид издаде заповед за ареста му, както и на още няколко други каталунски политици. Властите в Хелзинки изразиха готовност да приложат международната заповед за ареста му, но това така и не се случи. Към момента други подробности не се съобщават. Сподели:", "date": "2018.03.25", "title": "Извънредно! Карлес Пучдемон е арестуван в Германия"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-news737563.html", "text": "Холандецът Роланд Алберг е бил порязан от ръководството на ЦСКА. Халфът е поискал среща, на която да търси обяснение защо е бил изваден от групата за дербито с Левски. Той е потърсил помощ и от мениджъра, който го доведе в България - Николай Жейнов. \"Защо трябва да се срещаме, след като бихме Левски и без него\", категорични били шефовете на \"червените\". Решението на Стамен Белчев е било продиктувано от изявите на Алберг в мачовете му досега. Статистиката е показала, че той не е направил нито един спринт, а се е движил с едно и също темпо. Затова в ЦСКА смятат, че холандецът трябва да подобри физическата си подготовка, пише \"Меридиан мач\". Сподели:", "date": "2018.03.25", "title": "Напрежение на \"Армията\"?"}
{"url": "http://pik.bg/%D1%85%D0%B8%D0%BF-%D1%85%D0%BE%D0%BF-%D0%BC%D0%B0%D0%B3%D0%BD%D0%B0%D1%82%D1%8A%D1%82-%D1%80%D1%8A%D1%81%D0%B5%D0%BB-%D1%81%D0%B8%D0%BC%D1%8A%D0%BD%D1%81-%D0%BF%D0%BE%D0%BB%D1%83%D1%87%D0%B8-%D0%BD%D0%BE%D0%B2%D0%B8-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-news737561.html", "text": "Хип-хоп магнатът Ръсел Симънс бе обвинен в сексуално насилие от още една жена, предаде АФП. Тя е представила иск пред Върховния съд на окръг Лос Анджелис в Калифорния, настоявайки да получи 10 млн. долара обезщетение. В иска си жената, чиято самоличност не се съобщава, обвинява бизнесмена, че я насилил в хотелска стая в околностите на Лос Анджелис, след като двамата посетили нощен клуб след концерт. 60-годишният Симънс, който е съосновател на звукозаписната къща \"Деф джем\", бе обвинен в сексуален тормоз от най-малко 9 жени. Той отхвърли всички обвинения. \"Шокиран съм, защото никога не съм прибягвал до насилие в контактите си с жени\", каза Симънс. Жената, пожелала анонимност, пояснява, че продуцентът я завлякъл в хотелска стая, хвърлил я върху леглото и я насилил. Тя се запознала с него на концерт, на който отишла заедно със сина си. След това Симънс я поканил в нощно заведение след концерта. В края на ноември м.г. Джени Лъмет, дъщерята на режисьора Сидни Лъмет, заяви, че Симънс я насилил през 1991 г. Бившата манекенка Кери Клосън Калаи увери, че същата година, когато била 17-годишна, продуцентът я насилил в апартамента си в Ню Йорк. Сподели:", "date": "2018.03.25", "title": "Хип-хоп магнатът Ръсел Симънс получи нови сексуални обвинения"}
{"url": "http://pik.bg/%D0%B2%D0%BB%D0%B8%D0%B7%D0%B0%D0%BC%D0%B5-%D0%B2-%D0%BB%D1%83%D0%B4%D0%BD%D0%B8%D1%86%D0%B0-%D0%BE%D1%82-%D1%87%D0%B5%D1%80%D0%BD%D0%B0-%D0%BC%D0%B0%D0%B3%D0%B8%D1%8F-news737394.html", "text": "Един от най-често срещаните симптоми вследствие въздействието на черната магия върху човешкия организъм е главоболие с прогресивно нарастваща болка. В началото до известна степен хапчетата облекчават болката, но с течение на времето тя става непоносима и никакви лекарства не могат да я облекчат. В сърдечната област започват да се появяват болки и стягания, често съпроводени от аритмия и чувство на страх. Сънят става неспокоен, съпроводен от чести събуждания. Някои имат усещането, че не са сами в стаята, не са изключение случаите, когато страдащите започват да виждат образите на мъчителите си. Тогава лекарите обикновено казват, че болният има халюцинации. Кръвното налягане се повишава и често варира. Попадналият под въздействието на черната магия бързо се изморява, жизнените му сили намаляват и винаги се чувства изтощен и отпаднал. Черната магия има много разновидности и въздействието ѝ върху човека е различно. Тя може да бъде за раздяла между съпрузи, за полудяване, за омраза, за импотентност, за катастрофа, да не върви работата, бизнесът и какво ли още не. В България голяма част от разводите са следствие на въздействието на черната магия. Голяма част от психичните заболявания се дължат на същата причина. Първото и задължително условие в такъв случай е да се открият и унищожат магиите и чак след това да се пристъпи към лечение. Това обаче не става лесно. Всичката отрицателна енергия, заложена в тях, се стоварва върху този, който ги търси и намира. При намиране на всяка една от тях търсещият за кратко време изживява болките и страданията на този, за когото са предназначени. Сподели:", "date": "2018.03.25", "title": "Влизаме в лудница от черна магия"}
{"url": "http://pik.bg/%D0%BF%D0%BE%D0%BB%D0%BE%D0%B2%D0%B8%D0%BD%D0%B0%D1%82%D0%B0-%D0%BE%D0%B1%D1%89%D0%B8%D0%BD%D0%B8-%D1%83-%D0%BD%D0%B0%D1%81-%D1%81%D0%B0-%D1%81%D1%8A%D1%81-%D1%81%D0%B5%D1%80%D0%B8%D0%BE%D0%B7%D0%BD%D0%B8-%D0%BF%D1%80%D0%BE%D1%81%D1%80%D0%BE%D1%87%D0%B5%D0%BD%D0%B8-%D0%B7%D0%B0%D0%B4%D1%8A%D0%BB%D0%B6%D0%B5%D0%BD%D0%B8%D1%8F-news737583.html", "text": "Половината от общините у нас имат сериозни просрочени задължения, предава Би Ти Ви. Макар да намаляват в последната година, данните на финансовото министерство показват, че местната власт в 143 общини има забавени плащания за близо 150 милиона лева към различни фирми. Най-застрашените общини могат да разработят оздравителен план и да кандидатстват за безлихвен заем от държавата. От началото на тази година право на това имат 13 общини. Това са: Симитли, Струмяни, Белоградчик. Грамада, Димово, Кочериново, Рила, Сапарева Баня, Септември , Перник, Неделино, Чепеларе, Стамболово. Те са получили общо 27 млн. лв. Целта на тези заеми е да не се стига до спиране на дейности. Сподели:", "date": "2018.03.25", "title": "Половината общини у нас са със сериозни просрочени задължения"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%BE%D1%82%D0%B4%D0%B0%D0%B4%D0%B5-%D0%BF%D0%BE%D1%87%D0%B8%D1%82-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F-%D0%BF%D0%BE%D0%BB%D0%B8%D1%86%D0%B0%D0%B9-%D0%B3%D0%B5%D1%80%D0%BE%D0%B9-news737536.html", "text": "Френският президент Еманюел Макрон отдаде почит на починалия тази сутрин жандармерист Арно Белтрам, като заяви, че той е загинал като герой при нападенията в Южна Франция и заслужава уважението и възхищението на цялата нация, предаде Франс прес. По-рано министърът на вътрешните работи Жерар Колон съобщи, че 45-годишният жандармерист, разменил се за заложничка в супермаркета при вчерашната терористична атака в Южна Франция, е починал. В пост в Туитър тази сутрин Колон написа, че Арно Белтрам от жандармерията е \"загинал за страната си\". Подполковник Арно Белтрам загина в служба на страната, на която вече бе дал толкова много. Той загина геройски, жертвайки живота си, за да сложи край на смъртоносната атака, извършена от терорист джихадист, заяви в комюнике Макрон. Белтрам се предложи невъоръжен като размяна за жена, взета за заложник от 25-годишния атентатор Редуан Лакдим. Той оставил включен телефона си, така че полицията да може да чува какво става в супермаркета. Властите заявиха, че щом чули изстрели отвътре, решили да щурмуват, убивайки въоръжения нападател. С Белтрам загиналите при трите последователни нападения, извършени вчера от Редуан Лакдим, стават четирима. Ранени са 15 души. Отговорност за най-кървавия атентат, откакто Еманюел Макрон стана президент през май, пое групировката \"Ислямска държава\". Арно Белтрам станал част от елитните полицейски специални части през 2003 година, а през 2005 г. служил в Ирак. През декември миналата година той организирал във френския департамент Од обучение как да се действа при ситуация с вземане на заложници, отбелязва Асошиейтед прес. Генералният секретар на ООН Антониу Гутериш осъди терористичната атака в Южна Франция, предаде ТАСС. Кабинетът му посочи, че той е изтъкнал действията на френските сили за сигурност, благодарение на чиито действия е могло да се избегне голям брой жертви. Сподели:", "date": "2018.03.25", "title": "Макрон отдаде почит на загиналия полицай герой"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B0%D1%82%D0%B0-%D0%B1%D0%B8%D1%82%D0%BA%D0%B0-%D0%B7%D0%B0-%D0%BD%D0%B5%D0%B9%D0%BC%D0%B0%D1%80-%D1%81%D1%82%D0%B0%D0%B2%D0%B0-%D0%BA%D0%BE%D0%BB%D0%BE%D1%81%D0%B0%D0%BB%D0%BD%D0%B0-news737560.html", "text": "Манчестър Сити и Манчестър Юнайтед ще се включат в битката за Неймар, пише \"Топспорт\", позовавайки се на информация от Пиренеите. В последно време името на бразилеца се свързва с Реал (Мадрид), като се считаше, че именно \"белите\" ще са новият клуб на звездата на ПСЖ. Твърди се, че бразилецът е споделил пред свои близки, че няма търпение да напусне Париж, защото бил разочарован от слабото ниво на първенството, както и от грубата игра на неговите съперници. В момента Неймар се възстановява след операция на ходилото и се очаква да е на линия за Мондиал 2018. ПСЖ привлече нападателя през лятото от Барселона за 222 млн. евро. Парижани искат около 400 млн. евро за своята бразилска звезда. Сподели:", "date": "2018.03.25", "title": "Трансферната битка за Неймар става колосална"}
{"url": "http://pik.bg/%D1%80%D0%BE%D1%81%D0%B8-%D1%80%D0%B5%D1%88%D0%B0%D0%B2%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%B2%D1%83%D1%82%D0%BE%D0%B2-%D0%B2-%D0%BB%D0%B5%D0%B2%D1%81%D0%BA%D0%B8-news737553.html", "text": "Ръководството на Левски очаква отчет от Делио Роси, след който ще бъде решено бъдещето на Антонио Вутов на \"Герена\". Старши треньорът трябва да сподели впечатленията си до месец, пише \"Тема спорт\". Въз основа на мнението на италианеца, шефовете ще решат дали да откупят правата на играча от Удинезе. \"Сините\" взеха Вутов от Ботев (Пловдив), след силната пролет, която направи, печелейки и Купата на България. Откакто е на \"Герена\", младокът се справя доста добре. Дори отбеляза много красив гол и записа асистенция при победата над Черно море с 3:2 във Варна. След това обаче, той си изкара абсолютно ненужен червен картон, заради което беше наказан от Дисциплинарната комисия към БФС за три срещи. Така той няма да бъде на разположение на Делио Роси и в предстоящото домакинство на Берое следващата неделя (1 април). Сподели:", "date": "2018.03.25", "title": "Роси решава бъдещето на Вутов в Левски"}
{"url": "http://pik.bg/%D0%BE%D0%B1%D1%81%D0%B5%D0%B1%D0%B5%D0%BD%D0%B8-%D0%BE%D1%82-%D0%BC%D1%80%D0%B5%D0%B6%D0%B0%D1%82%D0%B0-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%80%D0%B0%D0%B7%D0%BA%D0%B0%D0%B7-%D0%B7%D0%B0-%D0%B3%D0%B5%D0%B9%D0%BC%D1%8A%D1%80%D1%81%D1%82%D0%B2%D0%BE%D1%82%D0%BE-%D0%BF%D1%80%D0%B8%D1%81%D1%82%D1%80%D0%B0%D1%81%D1%82%D0%B5%D0%BD%D0%BE%D1%81%D1%82%D1%82%D0%B0-%D0%BA%D1%8A%D0%BC-%D0%B8%D0%BD%D1%82%D0%B5%D1%80%D0%BD%D0%B5%D1%82-%D0%B0%D0%BB%D0%BA%D0%BE%D1%85-news737453.html", "text": "10 процента от всички хора по света, които ползват интернет, показват признаци на зависимост. Това казват експертите, цитирани от сутрешния блок на Нова телевизия. Интернет като наркотик обикновено върви с пристрастяване към алкохол и стимуланти. В България повече от половината от населението ползва интернет връзка, но няма официални данни за това колко часа на ден българите прекарват в мрежата. В Националния център по наркомании нямат статистика за интернет - зависимите, тъй като хората, които се лекуват по държавна програма са единици. В клиниката не се използват телефони, компютри и таблети. Няма алкохол и наркотици. Интернет зависимостта е състояние, когато човек изпитва непреодолимо желание да бъде в мрежата. Не може да си сложи „спирачката”, за да излезе от интернет. 21-годишно момче в момента се лекува от интeрнет мания и злоупотреба с дрога. „За мен беше нещо ново – разказва момчето пред сутрешния блок на Нова телевизия. -  Аз бях на 6-годинки, когато за пръв път започнах да играя видеоигри.  „Лол на телевизора може да се играе” „Може ли и аз да пробвам“ Така се започна“. Младежътк признава, че е взел първата си доза наркотици на 15 и половина. „Искахме да пробваме как стоят нещата с употребата и игрите. Естествено ми хареса – разказва той. - Основно започна с алкохол, игри. По мое време тогава излязоха компютри, зали. Беше сериозна мания. Излизах навън да се видя с дилъра си. Купувах си наркотици.  След това, за да се разходя малко отивах до залата да видя как са другите. Случайно да пуша марихуана с някой от тях или да употребя някой „амфетка“. 30-годишният Дани от Варна разказва, че е съчетавал манията си по интернет с алхолизъм.  Излекуван е и сега помага като доброволец в центъра за зависими. Чист е почти 2 години. „Всичко при мен започна от много ранна възраст – около 11 годишен”, казва Дани. По собствени думи е взимал всякакви наркотици. „13 годишен ми предложиха „трева” да пробвам. Пак нещо ново и ми хареса естествено, което после се обвърза и към игрите”, казва той. И двамата казват, че са изпаднали в тотална изолация, имали са проблеми с училището и семейството, както и отношенията с момичетата. „Като човек си бях доста затворен, срамежлив и ми беше трудно да се изразявам и да общувам. Може-би алкохола ми свали тези граници. Това ми хареса. Не осъзнавах реално вредата. Нямаше как да разбера, че това е вредно. Осъзнах, че това нещо сваля границите и вече мога да съм част от компанията. В реална среда. Успоредно си върви и във виртуална”, разказва Дани. Сподели:", "date": "2018.03.25", "title": "ОБСЕБЕНИ ОТ МРЕЖАТА! Ексклузивен разказ за геймърството, пристрастеността към интернет, алкохола и наркотиците"}
