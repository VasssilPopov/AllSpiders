{"url": "http://pik.bg/%D0%BA%D1%80%D1%83%D1%82%D0%B8-%D0%BC%D0%B5%D1%80%D0%BA%D0%B8-%D0%B2-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%BD%D0%B0-%D1%82%D1%83%D1%80%D0%B8%D1%81%D1%82%D0%B8%D1%82%D0%B5-%D0%B7%D0%B0-%D1%81%D0%B5-%D1%80%D0%B0%D0%B7%D1%85%D0%BE%D0%B6%D0%B4%D0%B0%D1%82-%D0%BF%D0%BE-%D0%B1%D0%B0%D0%BD%D1%81%D0%BA%D0%B8-%D1%81-%D1%85%D1%80%D0%B0%D0%BD%D0%B0-%D0%B8-%D0%BF%D0%B8%D0%B5%D0%BD%D0%B5-news680184.html", "text": "Радио „Фокус“ Онези, които планират пътуване до популярния ваканционен остров Хвар в Хърватия това лято, по-добре да заложат на добро поведение - новоизбраният кмет Рикардо Новак предприе репресивни мерки срещу туристите, които включват глоби до 700 евро за \"антисоциални\" дейности като хранене и пиене на обществени места, както и разходки по улиците в бански костюми, пише британският вестник \"Дейли мейл\" . В курортите вече са издигнати предупредителни табели, които гласят: \"Спестете си парите и се наслаждавайте на Хвар\". Те се намират на входа на центъра на градчетата и изрично описват нарушенията и съответните санкции за тях. Най-високата глоба е в размер на 700 евро и ще бъде налагана на туристи, които се хранят, консумират алкохол или спят на обществени места, съобщава в рубриката „Балкански туристически часовник“. Друго нежелателно поведение е разходката по централните улици в бански костюм. Туристите, които нарушат тази разпоредба, рискуват глоба в размер на 600 евро, а тези, които се разхождат голи до кръста, ще платят 550 евро. Кметът обяви плановете си за въвеждане на мерките в края на месец юни, подчертавайки, че всички туристи са добре дошли в Хвар, при условие, че знаят как да се държат.", "date": "2017.08.02", "title": "КРУТИ МЕРКИ! в Хърватия забраниха на туристите за се разхождат по бански, с храна и пиене"}
{"url": "http://pik.bg/%D0%B4%D0%B8-%D0%B2%D0%B5%D0%BB%D1%82-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-%D0%BF%D1%80%D0%B0%D0%B2%D1%8F%D1%82-%D0%BF%D1%83%D1%82%D0%B8%D0%BD-%D0%BE%D1%89%D0%B5-%D0%BF%D0%BE-%D1%81%D0%B8%D0%BB%D0%B5%D0%BD-news680187.html", "text": "Това, което на пръв поглед може да изглежда поражение за Путин, в действителност е триумф за силния човек от Кремъл. Санкциите на САЩ правят Путин по-силен, пише Ди Велт. Според изданието, ограничителните мерки на САЩ само внасят разкол сред европейските страни, а икономическите проблеми за Русия, свързани със санкциите, са незначителни. Изданието е убедено, че Путин нямаше да е толкова талантлив стратег и да познава всички слабости на противника, ако не се възползваше от трансатлантическите раздори стратегически. Накрая, завършва Ди Велт, враждебната позиция на Запада към Русия само обединява руснаците, които смятат, че в тази ситуация трябва да се държат заедно.", "date": "2017.08.02", "title": "Ди Велт: Американските санкции правят Путин още по-силен"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%89%D0%B5-%D0%B8%D0%B7%D0%BF%D1%8A%D0%BB%D0%BD%D0%B8-%D0%BF%D0%B5%D1%82-%D1%80%D0%B5%D1%88%D0%B5%D0%BD%D0%B8%D1%8F-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D1%81%D1%8A%D0%B4-%D0%BF%D0%BE-%D0%BF%D1%80%D0%B0%D0%B2%D0%B0%D1%82%D0%B0-%D0%BD%D0%B0-%D1%87%D0%BE%D0%B2%D0%B5%D0%BA%D0%B0-news680203.html", "text": "Правителството на заседание днес одобри за изпълнение пет решения на Европейския съд по правата на човека (ЕСПЧ) по дела срещу България, постановени в периода 9 февруари - 1 юни 2017 г., съобщиха от пресслужбата на кабинета. Изпълнението включва изплащането на общо 133 760 лв. обезщетения за претърпени имуществени и неимуществени вреди, както и разходи и разноски на жалбоподателите. По делото \"Велчева срещу България\" ЕСПЧ е присъдил обезщетение за неизпълнение на съдебно решение и нарушаване на правото на собственост. По делото \"Симеонови срещу България\" Голямата камара на Европейският съд е приела, че справедливостта на наказателния процес не е била нарушена от липсата на адвокатска защита на жалбоподателя през първите три дни от неговото задържане, но има нарушение на чл. 3 (забраната за изтезания и нечовешко и унизително отношение) от Конвенцията във връзка с условията на задържане и специалния режим за изтърпяване на наказанието. По делата \"Грабчак срещу България\", \"Гапаев и други срещу България\" и \"Курилович и други срещу България\" ЕСПЧ намира нарушения на чл. 8 от Конвенцията (зачитане на личния и семеен живот) и на чл. 13 от Конвенцията (вътрешноправно средство за защита) във връзка с експулсирането на чужденци на основания, свързани с националната сигурност.", "date": "2017.08.02", "title": "Правителството ще изпълни пет решения на Европейския съд по правата на човека "}
{"url": "http://pik.bg/%D0%BC%D0%B5%D0%B4%D0%B2%D0%B5%D0%B4%D0%B5%D0%B2-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D1%82%D1%80%D1%8A%D0%BC%D0%BF-%D1%82%D0%BE%D0%B9-%D0%BE%D0%B1%D1%8F%D0%B2%D0%B8-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0-%D0%B2%D0%BE%D0%B9%D0%BD%D0%B0-%D0%BD%D0%B0-%D1%80%D1%83%D1%81%D0%B8%D1%8F-%D1%81-%D0%BD%D0%BE%D0%B2%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-news680225.html", "text": "Министър председателят на Русия Дмитрий Медведев заяви, че САЩ фактически е обявил търговска война на Русия, въвеждайки новите санкции. Той е уверен, че тези мерки са безсмислени и Русия така или иначе ще може да се развива, предаде ТАСС, позовавайки се на публикация на руския премиер в социалната мрежа Фейсбук. „На Русия е обявена пълноценна търговска война“, отбеляза той. „Ние можем спокойно да продължим работата по развитието на нашата икономика и социална сфера. Ще работим върху заместването на вноса с домашна продукция и ще решим важните задачи, стоящи пред страната, като разчитаме, преди всичко, на себе си“, пише Медведев. „Ние вече се научихме да се справяме с това през последните години – в условията на почти закрити финансови пазари, страх на чуждестранните кредитори и инвеститори да наливат пари в Русия, тъй като са под заплахата от санкции“, добави премиерът. „В определен смисъл това даже е от наша полза. Санкциите, като цяло, са безсмислени. Ще се справим“, подчерта Медведев.", "date": "2017.08.02", "title": "Медведев скочи срещу Тръмп: Той обяви търговска война на Русия с новите санкции"}
{"url": "http://pik.bg/%D0%B1%D0%BB%D1%8F%D1%81%D0%BA%D0%B0%D0%B2%D0%B0-%D1%81%D0%B2%D0%B0%D1%82%D0%B1%D0%B0-%D0%BD%D0%B0%D1%88%D0%B0%D1%82%D0%B0-%D0%B2%D0%B8%D0%BA%D0%B8-%D1%81%D1%82%D0%B0%D0%BD%D0%B0-%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B0-%D0%BF%D1%80%D0%B8%D0%BD%D1%86%D0%B5%D1%81%D0%B0-%D0%BC%D0%BB%D0%B0%D0%B4%D0%BE%D0%B6%D0%B5%D0%BD%D0%B5%D1%86%D1%8A%D1%82-%D1%81%D1%8A%D1%81-%D1%81%D0%B8%D0%BD%D1%8F-%D0%BA%D1%80%D1%8A%D0%B2-%D0%BF%D0%B8%D0%B5-%D1%80%D0%B0%D0%BA%D0%B8%D1%8F-news680055.html", "text": "Българска красавица стана африканска принцеса, след като се венча на пищна сватба за принц от Гана, съобщава „Телеграф“. Виктория Македонска пристана на любимия си в Англия на 24 и 25 юни пред 80 гости от родните места на младоженците, разказа организаторката на събитието Невена Жекова. Пери Ний Сампа Отуми е принц на голямо племенно общество в африканската република, чийто крал е чичо му. Дядо му пък преди това е бил един от най-уважаваните крале в Гана. Събитието започнало с типични за България ритуали. Пери бил обръснат и облечен в народна носия в къща, построена през 17-и век в Кентърбъри в Англия. Любимата му Вики също била пременена в носия, а косата ѝ сплетена на плитка. „Последва взимането на кумовете – тя е приятелка на булката, а той на младоженеца. След това принцът ни бе подложен на няколко изпитания, за да докаже, че е достоен за съпруг на нашето момиче“, разказва Невена. На Пери му се наложило да пие българска ракия на екс, за да стане ясно на всички, че държи на почерпка. След това отговарял на гатанки с цел да се установи, че е достатъчно разсъдлив и находчив. Кумата забулила булката, а малко по-късно, отново по стара българска традиция, цървулът ѝ бил скрит, за да бъде намерен от любимия ѝ. След като булката се простила с роднините си, се развило право хоро, за което ганаецът преди това репетирал дълго. Втората част от сватбата продължила в Лондон. Там влюбените и гостите им се отдали на типични за Гана ритуали. „Те наподобяват нашия годеж. Роднини на момчето отиват при семейството на момичето и се представят. Разбира се, носят подаръци“, споделя организаторката Жекова. След това направили договорка, разпитвайки първо булката дали иска да пристане на Пери, а след това родителите ѝ – дали я дават. Облечени в парени дрехи, традиционото за Гана кенте, влюбените си казали „Да“ и „заживели щастливо до края на дните си“ в английската столица.", "date": "2017.08.02", "title": "БЛЯСКАВА СВАТБА! Нашата Вики стана африканска принцеса! Младоженецът със синя кръв пие ракия на екс, после търси цървула на българката (СНИМКИ)"}
{"url": "http://pik.bg/%D0%BA%D0%BE%D1%81%D1%82%D0%B8%D1%82%D0%B5-%D0%BD%D0%B0-%D0%B3%D0%BE%D1%86%D0%B5-%D0%B4%D0%B5%D0%BB%D1%87%D0%B5%D0%B2-%D0%BC%D0%B8%D1%82%D0%B0%D1%80%D1%81%D1%82%D0%B2%D0%B0%D1%82-43-%D0%B3%D0%BE%D0%B4%D0%B8%D0%BD%D0%B8-%D1%81%D1%82%D0%BE%D1%82%D0%B8%D1%86%D0%B8-%D0%BF%D0%BB%D0%B0%D1%87%D0%B0%D1%82-%D0%BF%D0%BE-%D0%BF%D1%8A%D1%82%D1%8F-%D0%BA%D0%BE%D0%B3%D0%B0%D1%82%D0%BE-%D0%BC%D0%B5%D1%81%D1%82%D1%8F%D1%82-%D1%82%D0%BB%D0%B5%D0%BD%D0%BD%D0%B8%D1%82%D0%B5--news680124.html", "text": "Георги (Гоце) Николов Делчев, пред чиято памет се покланят премиерите на България и Македония Бойко Борисов и Зоран Заев, загива едва на 31 години. Дотогава обаче вече е водач и идеолог на Българските македоно-одрински революционни комитети, по-късно известни като Вътрешна македоно-одринска революционна организация /ВМРО/. Почитан е като национален герой у нас и в Република Македония. Споровете чий герой е всъщност са и една от най-болезнените теми в отношенията между Скопие и София, пише Стандарт.", "date": "2017.08.02", "title": "Костите на Гоце Делчев митарстват 43 години! Стотици плачат по пътя, когато местят тленните останки от София в Скопие"}
{"url": "http://pik.bg/%D1%88%D0%B5%D1%81%D1%82-%D0%BF%D0%BE%D0%B6%D0%B0%D1%80%D0%BD%D0%B8-%D0%B5%D0%BA%D0%B8%D0%BF%D0%B0-%D0%B8-%D0%B2%D0%BE%D0%B4%D0%BE%D0%BD%D0%BE%D1%81%D0%BA%D0%B8-%D1%89%D0%B5-%D0%B3%D0%B0%D1%81%D1%8F%D1%82-%D0%BE%D0%B3%D1%8A%D0%BD%D1%8F-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-%D1%86%D1%8F%D0%BB%D0%B0-%D0%BD%D0%BE%D1%89-news680226.html", "text": "6 eкипа на пожарната остават на терен в Изворище –  очаква се гасителните действия да приключат до сутринта,  съобщи областният управител на Бургас Вълчо Чолаков, цитиран от \"Фокус\". По думите му на мястото на пожара са и няколко водоноски. Той обясни, че в момента се третират тлеещи въглени. Пожарът край вилна зона в село Изворище възникна към 13.00 часа днес. Огънят обхвана сухи треви на голяма площ и две постройки. По-късно през деня той бе локализиран и овладян. От РИОСВ направиха замервания на въздуха и установиха, че няма превишение на показателите му.", "date": "2017.08.02", "title": "Шест пожарни екипа и водоноски ще гасят огъня в Бургаско цяла нощ"}
{"url": "http://pik.bg/%D0%B4%D0%B2%D0%B5-%D0%BD%D0%B5%D0%B8%D0%B7%D0%B1%D1%83%D1%85%D0%BD%D0%B0%D0%BB%D0%B8-%D0%B1%D0%BE%D0%BC%D0%B1%D0%B8-%D0%BE%D1%82%D0%BA%D1%80%D0%B8%D1%85%D0%B0-%D1%82%D1%83%D1%80%D0%B8%D1%81%D1%82%D0%B8-%D0%BD%D0%B0-%D0%B1%D1%80%D0%B5%D0%B3%D0%B0-%D0%BD%D0%B0-%D0%BE%D1%85%D1%80%D0%B8%D0%B4%D1%81%D0%BA%D0%BE%D1%82%D0%BE-%D0%B5%D0%B7%D0%B5%D1%80%D0%BE-news680186.html", "text": "Lajmi, цитирано от \"Фокус\". Туристическият отрасъл в Албания е развит, но условията, които предлага на почиващите, не са задоволителни. Наред с многобройните оплаквания за хигиената или високите цени, бе съобщено за инцидент, който застрашава живота на всички, предава електронното издание Семейство с две деца от македонския град Струга избира разположения на южния бряг на Охридското езеро Поградец за почивка през уикенда. Но вместо да разгледа китното градче, семейството решава да посети Тушемица и да се наслади на всичко, което това малко селце предлага на туристите. Разходката им е помрачена, когато жената с ужас забелязва в пясъка на брега, където играе детето й, две неекплодирали бомби . Предполага се, че бомбите са използвани за лов на риба и някой ги е забравил. Преди да се отдалечат от мястото, семейството прави снимки на ужасяващата находка, които електронното издание публикува.", "date": "2017.08.02", "title": "Две неизбухнали бомби откриха туристи на брега на Охридското езеро"}
{"url": "http://pik.bg/%D0%B2%D1%8A%D0%BD%D1%88%D0%BD%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BD%D0%B0-%D1%80%D1%83%D1%81%D0%B8%D1%8F-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D1%81%D0%B0-%D0%BD%D0%B5%D0%B4%D0%B0%D0%BB%D0%BD%D0%BE%D0%B2%D0%B8%D0%B4%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-news680229.html", "text": "РИА Новости Департаментът за информация и медии на Министерството на външните работи на Русия направи коментар за нововъведените санкции от страна на САЩ. Според тях Съединените щати са тръгнали по опасна линия и недалновидните санкции могат да рефлектират в подриването на международната сигурност, за която САЩ и Русия носят основната отговорност, предаде „Новите санкции на САЩ въведени против Русия предизвикват съжаление. Самото наименование на закона „За противодействие на противниците на САЩ чрез санкции“, говори само за себе си. Инициаторите на тази схема се опитват да внушат на американската общественост определена представа за нашата страна. Това е много недалновидна и даже опасна линия, която може да доведе до подрив на стабилността, а именно Москва и Вашингтон носят голяма отговорност за запазването ѝ.“, пише в съобщението на руското външно министерство.", "date": "2017.08.02", "title": "Външното министерство на Русия: Санкциите на САЩ са недалновидно решение"}
{"url": "http://pik.bg/%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D1%82%D1%80%D0%B5%D1%81%D0%B5-%D0%B8%D0%BD%D0%B4%D0%B8%D1%8F-news680228.html", "text": "Европейският средиземноморски сеизмологичен център. Днес в 21.18 ч. (българско време) е било регистрирано земетресение с магнитуд 5,2 по скалата на Рихтер в източния индийски щат Манипур, предава Епицентърът на труса е бил на дълбочина 60 км и на 68 км югозападно от град Имфал. Няма информация за пострадали и разрушения.", "date": "2017.08.02", "title": "Силно земетресение разтресе Индия"}
{"url": "http://pik.bg/%D0%BD%D0%B5-%D0%B5-%D0%B7%D0%B0-%D0%B2%D1%8F%D1%80%D0%B2%D0%B0%D0%BD%D0%B5-%D0%BA%D1%80%D0%B0%D0%BB%D0%B8%D1%86%D0%B0-%D0%B5%D0%BB%D0%B8%D0%B7%D0%B0%D0%B1%D0%B5%D1%82-%D1%81-%D0%B0%D0%BB%D0%BA%D0%BE%D1%85%D0%BE%D0%BB%D0%BD%D0%B0-%D1%80%D0%B5%D1%86%D0%B5%D0%BF%D1%82%D0%B0-%D0%B7%D0%B0-%D0%B7%D0%B4%D1%80%D0%B0%D0%B2%D0%B5---%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D1%87%D0%B5%D1%81%D1%82%D0%BE-%D0%BF%D0%B8%D0%B5-news680066.html", "text": "Всички знаем, че британската кралица наистина знае как да живее, особено когато става въпрос за храна и напитки. В Бъкингамския дворец нейната дума в кухнята е закон. Например, има забрана чесънът да присъства в каквито и да било ястия, а кралската особа не тръгва на път без парче от любимата си торта. И точно когато си мислехте, че кралица Елизабет II не може да бъде по-голямо кулинарно вдъхновение, открихме още един факт, който ни накара страстно да желаем да прекараме поне един ден в кралските обувки. Според Бизнес Инсайдър, кралицата се радва не на една, не на две, а на цели четири алкохолни напитки дневно. Точно преди обяда си тя се наслаждава на джин и дюбоне с парче лимон и много лед, според бившия кралски готвач Дарън МакГрейди. Той посочва още, че по време на обяда кралицата комбинира своите зеленчуци с риба с чаша вино и шоколад. \"Тя обича това\", посочва експертът в кухнята за британския Телеграф. Нещо повече, братовчедката на кралицата Маргарет Роуд твърди, че кралицата също така приключва обяда си със сухо мартини. Елизабет II балансира следобедния си билков чай със сладкиши, а денят си завършва с лека вечеря. Край на вечерта се слага с чаша шампанско.", "date": "2017.08.02", "title": "НЕ Е ЗА ВЯРВАНЕ! Кралица Елизабет с алкохолна рецепта за здраве - ето колко често пие"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BD%D0%B5%D1%81%D0%B5%D0%B1%D1%8A%D1%80%D1%81%D0%BA%D0%B8%D1%8F%D1%82-%D0%BE%D0%BB%D0%B8%D0%B3%D0%B0%D1%80%D1%85-%D1%87%D0%BE%D1%87%D0%BE-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%BE%D0%B2-%D1%87%D0%B5%D1%80%D0%BF%D0%B8-%D0%B7%D0%B0-%D1%81%D0%B8%D0%BD-%D1%81-%D0%B2%D0%B0%D0%BD%D0%B0-%D0%BF%D1%8A%D0%BB%D0%BD%D0%B0-%D1%81-%D0%B2%D0%B8%D0%BD%D0%BE-%D1%81%D0%BD%D0%B8%D0%BC%D0%BA%D0%B8-news680100.html", "text": "Несебърският бизнесмен Чавдар Александров стана баща за втори път, научи ПИК. След като преди две години станаха родители на момиченце, Ивана, половинката на бившия плебой Цвети Чакърова го дари и с мъжка рожба. 3.830 кг и 51 см. По случай щастливото събитие Чочо Александров е вдигнал паметен купон във вилата си в резиденцията му край Слънчен бряг \"Идън Парк\", коментира се из богаташките среди край морето. На организирания прием край басейна са били поканени само отбрани персони. Квалифициран персонал е наливал виното в чашите, а преди да бъде отпита пенливата течност от бутилките се е изстудявала в две истински... вани. Александров е считан за един от най-крупните родни олигарси, собственик е на една от най-мощните групировки за строителство по Южното Черноморие - \"Александров груп\". Собственик е на много хотели, недвижими имоти в Слънчев бряг, Несебър, София и в чужбина. Твърди се, че притежава общо 6 яхти, най-скъпата от които, \"Азимут 50\", струва 9 милиона евро, и дори собствен самолет. С майката на децата си Александров няма брак или поне не е известно двамата да са узаконили връзката си.", "date": "2017.08.02", "title": "ПЪРВО В ПИК! Несебърският олигарх Чочо Александров черпи за син с вана, пълна с вино (СНИМКИ)"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BF%D0%BE%D0%B4%D0%BF%D0%B8%D1%81%D0%B0-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-%D0%B8%D1%80%D0%B0%D0%BD-%D0%B8-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news680196.html", "text": "В сряда американският президент Доналд Тръмп подписа закона, налагащ санкции срещу Русия, Иран и Северна Корея, съобщиха от Белия дом, пише вестник \"Уошингтън екзаминър\". Администрацията на Тръмп, самият президент и държавният секретар Рекс Тилърсън ясно показаха, че не одобряват закона. Но след като той премина в Сената и в Камарата на представителите, Тръмп нямаше особено голям избор. При налагане на вето от страна на президента, новите санкции щяха отново бързо да бъдат одобрени в двете камари на Конгреса.", "date": "2017.08.02", "title": "Тръмп подписа закона за санкции срещу Русия, Иран и Северна Корея"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%B1%D1%81%D0%BE%D0%BB%D1%8E%D1%82%D0%BD%D0%B0-%D0%B4%D1%80%D0%B0%D0%BC%D0%B0-%D0%B2-%D1%80%D0%B0%D0%B7%D0%B3%D1%80%D0%B0%D0%B4-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B0%D1%83%D1%82-%D0%BE%D1%82-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-%D0%B2%D0%B8%D0%B4%D0%B5%D0%BE-news680217.html", "text": "Тотална драма на \"Лудогорец Арена\". Трилър в пресявките на Шампионска лига. \"Орлите\" са аут от турнира. Общ резултат 3:3 между \"зелените\" и Апоел Беер Шева. 2:0 за Апоел в Израел и 3:1 за Лудогорец в реванша. Абсолютен трилър на стадиона в Разград. \"Орлите\" отпадат в 3-ия предварителен кръг на ШЛ и ще играят плеойф за влизане в групите на Лига Европа. Разградчани търсиха категорична победа в реванша, а Георги Дерменджиев хвърли сериозна атакуваща сила в състава на \"зелените\". 4 подчертано офанзивни играчи стартираха за домакините - Кешерю, Вандерсон, Марселиньо, Кафу. Крайният победител си гарантира участие в евротурнирите в групова фаза - тази на ЛЕ. А също така Апоел е на отстраняването на един съперник от влизане в каретата на Шампионска лига. Двакаеме, който затрудни много отбраната на \"орлите\" в първия мач, този път не стартира по фланга, а излезе като централен нападател. Гостите залажиха капан на Лудогорец с интересно спортно-техническо и тактическо решение. Разградчани обаче отговориха подобаващо, \"зелените\" хванаха на контраатака своя съперник, Кафу с пробив, Марселиньо с асистенция, а Вандерсон бележи с глава в 9-ата минута - 1:0. Смяна в тактиката на гостите - Нвакаеме отново се озовава на крилото, а Гадир действа като деветка. Вандерсон от много добри позиции в 25-ата и 28-ата минута можеше да вкара второ попадение, резултатът обаче остава 1:0 на реванша - при 30 минути игра от срещата в Разград! Гол на Вандерсон в 33-ата минута, отново бърза атака на домакините. До почивката резултатът се запази 2:0. Така предстоеше решаващо второ полувреме на мача-реванш. Марселиньо отбеляза в 56-ата минута, с прецизен изстрел от близка дистанция. 3:0 в Разград. Грешка на \"зелените\" в средата на терена в 60-ата минута, Двакаеме овладя по фланга, подаде към Гадир, последва шут, рикошет и топката прехвърли Броун. 3:1. В 73-ата минута Гадир можеше да реализира отново, кълбото не влетя в мрежата. Отменено попадение на Марселиньо в 80-ата минута поради засада и пропуск на Огу от дузпа в 86-ата минута. Тотална драма. Бялата точка беше посочена заради игра с ръка на Пластун. Втори жълт картон за Охана в 88-ата минута. Трилър. Греда на Двакаеме в 95-ата минута. Червен картон за Марселиньо. До ново попадение не се стигна и така Лудогорец отпада след 3:3 общ резултат с Апоел Беер Шева и ключов гол на чужд терен за съперника на \"орлите\". ЛУДОГОРЕЦ: 1. Броун, 8. Лукас Саша, 32. Пластун, 30. Моци, 6. Натанаел, 18. Дяков, 12. Анисе, 22. Кафу, 84. Марселиньо, 88. Вандерсон, 28. Кешерю АПОЕЛ: 55. Наимов, 2. Битон, 4. Витор, 5. Цедек, 7. Ради, 8. Гадир, 9. Нвакаеме, 11. Енбиндер, 24. Меликсон, 30. Огу, 69. Корхут.", "date": "2017.08.02", "title": "ИЗВЪНРЕДНО! Абсолютна драма в Разград! Лудогорец аут от Шампионска лига (ВИДЕО)"}
{"url": "http://pik.bg/%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BF%D0%BE%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B0-%D1%81%D1%80%D0%B5%D1%89%D1%83-%D0%B4%D0%B6%D0%B0%D0%BC%D0%B8%D1%8F%D1%82%D0%B0-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news680188.html", "text": "Терористичната групировка „Ислямска държава“ пое отговорността за самоубийственото нападение срещу шиитската джамия в Афганистан, при което във вторник десетки бяха убити и ранени, предава \"ройтерс\" . „Вчера около 50 шиити бяха убити и 80 бяха ранени при атаката на членове на „Ислямска държава“ срещу шиитската джамия в град Херат, разположен в западната част на Афганистан“, съобщи информационната агенция „Амак“, свързана с екстремистката организация. Във вторник афганистанските власти уточниха, че над 29 души са загинали, а поне 64 са пострадали.", "date": "2017.08.02", "title": "\"Ислямска държава\"  пое отговорност за атентата срещу джамията в Афганистан"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D0%BF%D0%B0%D1%80%D1%82%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%B8%D0%BB%D0%B8-%D0%B7%D0%B2%D1%83%D1%87%D0%B5%D0%BD-%D1%81%D0%B8%D0%BD-%D0%BF%D1%80%D0%BE%D0%B2%D0%B0%D0%BB-%D0%BB%D0%B5%D0%B2%D1%81%D0%BA%D0%B8-%D1%81-%D0%BD%D0%BE%D0%B2-%D1%82%D1%80%D0%B5%D0%BD%D1%8C%D0%BE%D1%80-news680224.html", "text": "Левски измести отзвука от участието на Лудогорец в пресявките на Шампионска лига, премести и погледите от шестте гола на ЦСКА в Първа лига през уикенда. И походът на \"канарите\" в Лига Европа. \"Сините\"провеждат изключително интересни разговори. Аврам Грант, Делио Роси, или изненадващ трети избор - кой ще е новият наставник на тима? През това време, Николай Митов ръководи тренировките на клуба, рокада обаче ще има! А към момента фаворит номер 1 за поста при \"сините\" е Делио Роси. 57-годишен специалист, бивш треньор на Лацио, носител на Купата на Италия за сезон 2008-2009 с въпросния гранд. За Делио желязната дисциплина е мото, той не търпи скатаване от футболистите. Ще има ли железен контрол на \"Герена\", ще стане ли Серджиу Буш отново лидер сред голмайсторите в шампионата, както с фланелката на ЦСКА? Може ли да разцъфтят Нар и Адениджи подобно на изявите им при наставник Люпко Петрович? Жорди Гомес и най-вече Габриел Обертан могат ли да се докажат отново сред водещите играчи в Европа? И още и още въпроси... Не много са чуждестранните треньори, постигнали успехи начело на роден тим. В Левски обаче ще разчитат на чужденец, Роси е топ фаворит за поста, а \"сините\" за разлика от \"червените\" тръгват по нов път. В ЦСКА гласуват доверие на Белчев, а на \"Герена\" търсят наставник със сериозна визитка в чужбина. Кой избор ще се окаже по-добър, предстои да се види? Със сигурност от финансово естество, а и като отзвук решението на \"сините\" е далеч по-рисково.", "date": "2017.08.02", "title": "ЕКСКЛУЗИВНО! Спарта на \"Герена\" или звучен \"син\" провал!? Левски с нов треньор..."}
{"url": "http://pik.bg/%D1%83%D1%87%D0%B5%D0%BD%D0%B8%D1%82%D0%B5-%D0%BE%D0%B1%D1%8F%D0%B2%D0%B8%D1%85%D0%B0-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%BA%D1%80%D0%B0%D1%8F-%D0%BD%D0%B0-%D0%B7%D0%B5%D0%BC%D1%8F%D1%82%D0%B0-news680109.html", "text": "Международна група еколози от Global Footprint Network е пресметнала, че от 2 август 2017 г. човечеството започва да използва повече природни ресурси, отколкото планетата може да възобнови в рамките на една година. Глобалният екологичен \"преразход\" включва обеззалесяване, засушаване, недостиг на прясна вода, ерозия на  почвата, загуба на биоразнообразие и натрупване на въглероден диоксид в атмосферата, се казва в изявлението на изследователите. Еколозите отчита, че за да се удовлетворят насъщните потребности на човечеството му трябват две планети като Земята. Екологичния дълг на човечеството пред планетите започва да се формира още в началото на 70-те години на миналия век. Тогавашният преразход се наблюдавал само в отделни страни, крупни промишлени градове, а към днешна дата всяка страна има дълг към Земята.", "date": "2017.08.02", "title": "Учените обявиха началото на края на Земята"}
{"url": "http://pik.bg/%D0%B6%D0%B5%D0%BD%D1%81%D0%BA%D0%B8-%D0%B1%D0%BE%D0%B9-%D0%B7%D0%B0-%D0%BA%D1%80%D0%B8%D1%81%D0%BA%D0%BE-%D0%B0%D1%81%D1%8F-%D0%BA%D0%B0%D0%BF%D1%87%D0%B8%D0%BA%D0%BE%D0%B2%D0%B0-%D0%BD%D0%B0%D0%BB%D0%B5%D1%82%D1%8F-%D0%BD%D0%B0-%D1%82%D0%B0%D0%BD%D1%86%D1%8C%D0%BE%D1%80%D0%BA%D0%B0%D1%82%D0%B0-%D1%86%D0%B2%D0%B5%D1%82%D0%B8-%D0%B3%D0%B0%D0%B1%D1%80%D0%BE%D0%B2%D0%B5%D1%86%D1%8A%D1%82-%D0%B5%D0%B4%D0%B2%D0%B0-%D1%80%D0%B0%D0%B7%D1%82%D1%8A%D1%80%D0%B2%D0%B0%D0%BB-%D0%B6-news680193.html", "text": "Истински екшън се разиграл в Свети Влас миналата седмица с участието на двете жени на Криско - бившата Ася Капчикова и настоящата Цвети. Красавиците купонясвали в известен нощен бар, като цяла вечер се дразнили една друга, докато накрая не се хванали за косите. По ирония на съдбата, от всички популярни морски курорти у нас, Криско и Цветелина решили да си почиват точно в Свети Влас, където от няколко дни въртяла дупе и бившата му. Плеймейтката обикаляла нощните звезедения заедно с шумна компания, докато Криско и приятелката му се отдали на романтична ваканция само двамата. Веднага щом Ася разбрала, че бившият й е в Свети Влас заедно с гаджето си, започнала ударно да пуска секси снимки в мрежата, за да го провокира, пише седмичник. Запознати разказват, че Капчикова дори проучила в кое заведение ходи влюбената двойка и нарочно настояла да отиде там заедно с аверите си. Плеймейтката първа започнала да дразни Цвети. Тя помолила диджея да поздрави Криско с парчето \"Дали това любов е\", което рапърът й посвети докато бяха заедно. Цвети обаче решила да бъде над нещата и се държала на ниво, докато в разгара на вечерта Капчикова не решила да я бутне, уж без да иска. Петрова се вбесила и я блъснала, а Ася започнала да крещи: \"Гле'й к'во праиш, ма! За к'ва се помисли?\". Криско реагирал светкавично и като истински кавалер разтървал двете дами, без да заема страна.", "date": "2017.08.02", "title": "ЖЕНСКИ БОЙ ЗА КРИСКО! Ася Капчикова налетя на танцьорката Цвети! Габровецът едва разтървал жените си на Свети Влас"}
{"url": "http://pik.bg/%D0%B1%D0%B5%D0%B7%D1%80%D0%B0%D0%B7%D0%B1%D0%BE%D1%80%D0%BD%D0%B0-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%B0%D1%82%D0%B8%D0%BD%D0%B0-%D0%BA%D1%83%D1%80%D1%88%D1%83%D0%BC-%D1%83%D1%86%D0%B5%D0%BB%D0%B8-%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-news680108.html", "text": "Нов инцидент от заблуден куршум стана във вторник вечер в Коридалос, а  жертва е 29-годишна жена. Инцидентът е станал около 23.25 ч, когато  избухнала разправия между група мъже пред фризьорски салон на Площада Елефтериас, чийто собственик е арменец. Според свидетелите, група от около девет души тръгнала със заплахи към собственика на салона и в резултат на това арменецът започнал да стреля. Нападателите са имали спорове със собственика на бръснарницата, според показанията. Един от куршумите уцелил 29-годишна жената, която била в съседно кафене и не е свързана със сбиванета. Два от куршумите, които са попаднали във фасадите отсреща са изскочили прозореца на салона. Жената е уцелена в корема и веднага е отведена в болница, където е оприрана и е вън от опасност. Арестувани са вече шест участници в мелето и престрелката, пише в. Български новини.", "date": "2017.08.02", "title": "Безразборна стрелба в Атина: Куршум уцели млада жена!"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B2-%D0%BF%D0%B8%D0%BA-%D1%84%D0%B5%D0%BD%D0%BE%D0%BC%D0%B5%D0%BD%D1%8A%D1%82-%D0%B2%D0%B0%D1%81%D0%B8%D0%BB%D0%BA%D0%B0-%D0%B0%D0%BD%D0%B0%D0%BA%D0%B8%D0%B5%D0%B2%D0%B0-%D0%B7%D0%BE%D0%BC%D0%B1%D0%B8%D1%80%D0%B0%D1%82-%D0%B4%D0%B5%D0%BF%D1%83%D1%82%D0%B0%D1%82%D0%B8-%D1%81-%D0%BE%D1%82%D0%B2%D0%B0%D1%80%D0%B0-%D0%BE%D1%82-%D0%B6%D0%B5%D0%BD%D1%81%D0%BA%D0%B0-%D0%BA%D1%80%D1%8A%D0%B2-%D0%B1%D0%BE%D0%B3%D0%B0%D1%82-news680101.html", "text": "Народът е луднал по магиите и ги ползва за какво ли не – за любов, за пари, за отърваване от лапите на правосъдието. Надхитрянето на съдбата става с помощта на безскрупулни магове, които нямат страх ни от царя, ни от Бога. За това сигнализира ясновидката Василка Анакиева в навечерието на църковния празник на св. Киприян, който е бил най-големият борец срещу магьосничеството. Василка живее в кюстендилското село Граница. Тя разкрива пред \"Ретро\" ужасяващи окултни факти, които смразяват кръвта. “При мен непрекъснато идват хора, поразени от тежки магии, заклинания и ритуали. Те са направени с части от животни, човешки екскременти, пръст от гробове”, обясни сензитивната жена. Напоследък мутресите в София използвали една изпитана магия, идваща от древна времена. Анакиева разказа, че със своите способности вижда как много жени решават да откраднат някой мъж, бизнесмен, депутат или политик за себе си с помощта на кръв по време на менструалния цикъл. Тя не издаде точните подробности на гнусотията, но обикновено тя се слагала в кафето. Дори да се съсири в него, тя не се разпознавала. “Това се казва захранка. Магията е прастара и цели човекът да свикне с дадената жена и после да не може да живее без нея. Виждала съм как такъв мъж става зомбиран – непрестанно търси вниманието, компанията и ласките на жената”, описа последствията на ритуала Василка. Друг вариант на любовната магия се извършвал с мляко от кърмачка. Понякога то се добавяло в напитката на адамовците самостоятелно или в комбинация с кръв при цикъла за подсилване на ефекта. Жертвите дълго време не знаели какво им е, а когато се усетели, вече било прекалено късно, защото били с тотално разцентрована психика и често се свършвали от любовна мъка. Магическите ритуали целят да се кодира лоша сила в космическото пространство. Този енергиен въртоп после се насочвал и надвисвал над човека и започвал да го атакува. Колоритната кюстендилка твърди още, че е виждала свои колеги да обикалят по гробовете и да отмъкват различни части. После с тяхна помощ други могъщи магове, с които работели в комбина, вършели пъклени дела по поръчка. “Могат да ти турят магия пред къщата, в кладенеца, в чашата със сок, без да се усетиш. Не минава много време и тази сила започва да те яде отвътре. То не ти дава мира. Ето защо болшинството от хората у нас, дори да нямат проблеми, започват да полудяват и да се самоубиват”, дава своето паранормално обяснение на случващото се около нас ясновидката. И допълва: “Много хора се подсмихват и си мислят, че това са бабини деветини, но трябва да имат едно наум, че негативното вмешателство въобще не е мит. То е напълно реално. Става дума за вид енергия, както духа и душата, която носим, но насочена за лошо”, заявява убедено оракулът от Граница. Анакиева заявява, че се е убедила в съществуването на фина енергия, след като я зърнала с очите си при смъртта на своята майка. “Майка ми издъхна върху корема ми както я бях прегърнала. Тогава видях как от тялото є излезе едно огнено балонче и излетя нагоре. Това е душата – пламъче, което гори в тялото ни и после си заминава. От същия произход е космическата енергия, която на Великден се дава свише в Йерусалим. Там под формата на благодатния огън тя слиза на Земята”, обяснява даровитата нашенка. По думите на Василка тя не прави магии, но когато дойдат страдалци при нея - гледа на всеки да помогне. В своята практика е установила, че ако човек пие вода от параклис, наточена в специален лунен ден, течността имала свойството да изчиства тялото от вредни геопатогенни полета и негативни влияния. “От мене да знаете - другото средство е сребърната вода. Тя чисти всичката негативна енергия. Как мислите, дали е случайно, че от далечни времена децата се кръщават в сребърни съдове. Този метал се използва в медицината и хирургията. Ако молитвените ритуали действат отвън, като изчистват аурата, то тази вода прочиства отвътре, т.е. на физическото ниво. Трябва да мине през всички заразени зони на хранопровода, червата и да излезе навън с урината”, разяснява какво е паранормалното лечение Анакиева. А след това реши да издаде още магии, които се вършат у нас. По думите є друг ритуал, който много се използвал, бил създаване на амулет с въже от обесен. Той целял да наклони везните на Темида в “правилната” посока .Изработката обаче струвала много пари, тъй като намирането на материалите било много трудно. В магическия бранш се давали луди пари за въжетата от плат или сезал, на които са издъхнали самоубийци. Въпреки голямото търсене предлагането не било високо. “Често се прибягва до алтернативи - взимат въже и на него бесят бездомни котки и кучета. После с това се прави магия за успех при съдебни дела. Било обвиняем за убийство или при имотен спор, той отива в съдебната зала и носи амулета от въжето в ръцете си”, разрива покъртителни неща възрастната жена. Тогава адвокатът на отсрещната (или прокурорът) получавал адско главоболие и падала пелена пред ума му, за да не успее убедително да защити тезата си. Нерядко самият ритуал е бил насочван и към съдията, внушавайки му да отсъди в “правилната” посока. Третият вид магия, който Василка Анакиева разкри, е за разделяне на влюбени. Много често хората завиждали на чуждото щастие и искали да разделят двама души. В този случай маговете взимали козина от черно куче и бяла котка. “Някои ги дерат, а други само стрижат козината. Тя се изгаря, а с пепелта се посипва прагът на дома. Не след дълго хората започват да се ядат помежду си като куче и котка. Това се прави за омраза. В семействата се развива една лоша атмосфера на непоносимост и те се пръскат на различни посоки”, категорична е посветената жена. Крастави жаби също се използвали, като с тях можело да се доведе и до заболяване на някого от партньорите. Василка споделя, че при нея напоследък идвали хора с родово проклятие и заключен късмет. Тя твърди, че с помощта на дарбата си и висшите сили разваля и помага. “Сега имам един ски състезател от Банско. Той имаше направена магия, заради която все в неприятности се забъркваше. Беше развил страхова невроза, защото преди време без вина е бил нарочен нещо от мафията. Когато дойде при мене, не беше на себе си, просто не беше адекватен. След като изчистих с Божията помощ всичко, в момента работи в Гърция и е добре”, хвали се ясновидката. На жена от Испания пък спасила живота. Емигранти непрестанно си завиждали и си вредели един на друг. “Ако някой се надигне от казана, гледат да го набутат надолу. При нея една румънска циганка є спретнала магия. Тогава започнали да є се случват неприятни неща. Накрая попаднала на хора, които искали да я отвлекат и да я превърнат в бяла робиня. Аз като видях, че животът є е в опасност, є казах да се прибере веднага в България, докато всичко отмине. През това време работих да премахна злото, което се намираше в нейната къща”, разказва изумителни неща ясновидката. На много от страдалците тя предписва и религиозно лечение, като ги води до вълшебен параклис в съседно на нейното село Горна Гращица.", "date": "2017.08.02", "title": "РАЗКРИТИЕ В ПИК! Феноменът Василка Анакиева: Зомбират депутати с отвара от женска кръв! Богаташи са жертвите на опасната любовна магия"}
{"url": "http://pik.bg/%D0%BA%D1%80%D0%B5%D0%BC%D1%8A%D0%BB-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-%D0%BA%D0%BD%D0%B4%D1%80-%D0%B8-%D0%B8%D1%80%D0%B0%D0%BD-%D0%BD%D0%B5-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%BD%D0%B0%D1%81%D1%82%D0%BE%D1%8F%D1%89%D0%B0%D1%82%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F-news680219.html", "text": "ТАСС Подписването на закона за засилване на санкциите срещу Русия, Иран и Северна Корея от американския президент Доналд Тръмп не променя по никакъв начин настоящата ситуация, заяви прессекретарят на руския президент Дмитрий Песков, предава . „Де факто това нищо не променя. Какви ответни мерки? Няма нищо ново, вече бяха приети ответни мерки“, отбеляза Песков, отговаряйки на въпрос какъв ефект ще има подписването на закона от Тръмп.", "date": "2017.08.02", "title": "Кремъл: Санкциите на САЩ срещу Русия, КНДР и Иран не променят настоящата ситуация"}
{"url": "http://pik.bg/%D0%BC%D0%B0%D0%B9%D0%BA-%D0%BF%D0%B5%D0%BD%D1%81-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%B7%D0%B0%D1%81%D0%B8%D0%BB%D0%B2%D0%B0%D0%BD%D0%B5-%D0%BD%D0%B0-%D0%B2%D1%80%D1%8A%D0%B7%D0%BA%D0%B8%D1%82%D0%B5-%D0%BC%D0%B5%D0%B6%D0%B4%D1%83-%D0%B4%D1%8A%D1%80%D0%B6%D0%B0%D0%B2%D0%B8%D1%82%D0%B5-%D0%BE%D1%82-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-news680221.html", "text": "ABC News Министър-председателят на Албания Еди Рама заяви, че основната тема на разговора му с американския вицепрезидент Майк Пенс е била засилването на отношенията със САЩ и задълбочаването на връзките между самите държави от Западните Балкани, предава . В сряда Рама написа на своя страница във „Фейсбук“: САЩ призовават за задълбочаване на „връзките със страните от Западните Балкани и също така подчертават необходимостта от увеличаване на сътрудничеството между Вашингтон и страните от региона... за да се справим успешно с предизвикателствата пред сигурността, мира и просперитета в региона и в Европа“. Албания е член на Алианса от 2009 г. и се очаква скоро да започне преговори за пълноправно членство в Европейския съюз.", "date": "2017.08.02", "title": "Майк Пенс призова за засилване на връзките между държавите от Западните Балкани"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%BC%D0%B5%D0%BD%D0%B8-%D0%B2%D1%81%D0%B8%D1%87%D0%BA%D0%B8-%D0%B3%D0%BB%D0%B0%D0%B2%D0%BD%D0%BE%D0%BA%D0%BE%D0%BC%D0%B0%D0%BD%D0%B4%D0%B2%D0%B0%D1%89%D0%B8-%D0%BD%D0%B0-%D0%B2%D0%BE%D0%B9%D1%81%D0%BA%D0%B8%D1%82%D0%B5-news680178.html", "text": "В сряда Турция назначи нови главнокомандващи на сухопътните, военновъздушните и военноморските сили, малко повече от година след неуспешния опит за преврат, пише вестник Хюриет . Това беше решено по време на ежегодната среща на Висшия военен съвет на Турция. Освен това стана ясно, че Хулуси Акар ще продължи да ръководи Генералния щаб до 2019г. Решенията, взети от Съвета, ще бъдат обявени публично след одобрението на президента Реджеп Тайип Ердоган.", "date": "2017.08.02", "title": "Ердоган смени всички главнокомандващи на войските"}
{"url": "http://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BE%D1%87%D0%B0%D0%BA%D0%B2%D0%B0%D0%BC%D0%B5-%D0%B4%D0%B0-%D1%81%D1%82%D0%B0%D0%BD%D0%B5-30-%D1%82%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D1%87%D0%BB%D0%B5%D0%BD%D0%BA%D0%B0-%D0%BD%D0%B0-%D0%BD%D0%B0%D1%82%D0%BE-news680182.html", "text": "МИА Македония засилва сътрудничеството си със страните в региона и очаква да стане 30-та държава членка на НАТО, заяви в сряда македонският министър-председател Зоран Заев по време на срещата на върха на Адриатическата харта, предава . „Интеграцията на Република Македония в НАТО и европейския съюз е стратегическа цел за нашата държава“, уточни Заев. Той подчерта, че членството на Черна гора в Алианса е вдъхновяващо, тъй като показва, че всяка страна може да даде своя принос за колективните нужди и за интереса на собствените граждани. „С нашето участие на Срещата на страните от Адриатическата харта ние казваме: Да, подготвени сме да работим в интерес на гражданите на нашите държави“, допълни премиерът.", "date": "2017.08.02", "title": "Зоран Заев: Македония очакваме да стане 30-та държава членка на НАТО"}
{"url": "http://pik.bg/%D0%B4%D0%B6%D0%B8%D0%B4%D0%B6%D0%B8-%D1%85%D0%B0%D0%B4%D0%B8%D0%B4-%D1%81-%D0%BD%D0%BE%D0%B2%D0%B0-%D0%B3%D0%BE%D1%80%D0%B5%D1%89%D0%B0-%D1%84%D0%BE%D1%82%D0%BE%D1%81%D0%B5%D1%81%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news680170.html", "text": "22-годишната Джиджи Хадид беше избрана за лице на италианска модна къща. Красавицата направи гореща фотосесия и качи в профила си в Instagram снимка от нея. И други кадри обаче се разпространиха в социалните мрежи. На снимката се вижда, че моделът е притиснал многоцветна кожа към гърдите си и носи дълги над коляното чорапи.", "date": "2017.08.02", "title": "Джиджи Хадид с нова, гореща фотосесия (СНИМКИ)"}
{"url": "http://pik.bg/%D0%BC%D0%B0%D0%B9%D0%BA-%D0%BF%D0%B5%D0%BD%D1%81-%D1%81%D1%8A%D1%81-%D1%81%D1%82%D1%80%D0%B0%D1%88%D0%BD%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D0%BD%D0%B8-%D0%BE%D1%82-%D1%80%D1%83%D1%81%D0%B8%D1%8F-%D0%B0%D0%B3%D0%B5%D0%BD%D1%82%D0%B8-%D1%81%D0%B0-%D0%BE%D0%BF%D0%B8%D1%82%D0%B0%D0%BB%D0%B8-%D0%B4%D0%B0-%D1%83%D0%B1%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-news680191.html", "text": "В сряда вицепрезидентът на САЩ Майк Пенс заяви, че миналата година подкрепяни от Русия агенти са опитали да убият министър-председателя на Черна гора, предава \"Фронс прес\" . Още през април Белият дом отбеляза, че има „надеждна информация, че Русия е оказала подкрепа при опита за нападение срещу правителството в изборния ден“ през октомври. „Руските намерения бяха разкрити през последната година, когато подкрепяни от Москва агенти опитаха да попречат на провеждането на изборите, нападайки вашия парламент и дори опитвайки да убият министър-председателя“, подчерта Пенс по време на срещата на върха на Адриатическата харта. Той уточни, че нападението е имало за цел „да разубеди гражданите на Черна гора да влязат в НАТО“. Група сръбски граждани бяха арестувани в навечерието на изборите във връзка с подготвяне на преврат, като все още продължава съдебния процес срещу 14 заподозрени.", "date": "2017.08.02", "title": "Майк Пенс със страшни обвинения: Подкрепяни от Русия агенти са опитали да убият премиера на Черна гора"}
{"url": "http://pik.bg/%D0%BD%D0%B0-47-%D0%B3-%D0%B3%D1%83%D0%B5%D0%BD-%D1%81%D1%82%D0%B5%D1%84%D0%B0%D0%BD%D0%B8-%D0%BF%D0%BE%D0%BA%D0%B0%D0%B7%D0%B0-%D1%81%D0%B5%D0%BA%D1%81%D0%B0%D0%BF%D0%B8%D0%BB%D0%BD%D0%BE-%D1%82%D1%8F%D0%BB%D0%BE-%D1%81%D0%BD%D0%B8%D0%BC%D0%BA%D0%B0-news680200.html", "text": "Гуен Стефани е все още една от най-красивите певици в музикалния бранш. Тя е на 47 г., но по нищо не отстъпва на по-младите си колежки. Певицата, носител на награда \"Грами\", показа своето перфектно тяло по време на почивката й на плаж в Калифорния. Стефани демонстрира стегнатите си коремни мускули и изваяни крака. Макар певицата, майка на три деца, да не бе в компанията на кънтри звездата Блейк Шелтън, нейният сегашен приятел, нямаше как Гуен да остане незабелязана от фотообективите на папараците. Една от тайните на Стефани за идеалните мерки е, че тя прави много кардио тренировки. Звездата от групата No Doubt се завърна на сцената като солов артист през 2016 г. (след близо 10-годишно отсъствие), а сега е жури в музикалното предаване за таланти \"Гласът\".", "date": "2017.08.02", "title": "На 47 г. Гуен Стефани показа сексапилно тяло (СНИМКА)"}
{"url": "http://pik.bg/%D1%81%D1%82%D1%8E%D0%B0%D1%80%D0%B4%D0%B5%D1%81%D0%B8%D1%82%D0%B5-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D0%BC%D1%80%D0%B0%D0%B7%D1%8F%D1%82-%D0%B4%D0%B0-%D0%BF%D0%BE%D1%80%D1%8A%D1%87%D0%B2%D0%B0%D1%82%D0%B5-%D1%82%D0%B0%D0%B7%D0%B8-%D0%BD%D0%B0%D0%BF%D0%B8%D1%82%D0%BA%D0%B0-news680161.html", "text": "Може да си мислите, че сервирането на всички напитки създава еднакво неудобство в самолета, но се оказва, че има една, която е особено дразнеща за кабинния екипаж. Диетичната Кола се налива трудно в чаша на голяма височина, защото се газира повече, в сравнение с недиетичните напитки, според публикуван наскоро пост в блога These Gold Wings. От Yahoo са разговаряли и с други стюардеси, които са потвърдили, че проблемът е реален. Сред тях е и Хедър Пуул, стюардеса в American Airlines, която описва този феномен през 2012 г. в статия в Mental Floss. “Диетичната Кола е най-дразнещото питие, което една стюардеса може да налее на пътник по време на полет, защото за времето, което се пълни една чаша, ние можем да обслужим цял ред пътници,” пише Пуул. “Всъщност съм сънувала кошмари за това как трескаво се опитвам да изсипя никога не свършващата диетична Кола, преди самолетът да е кацнал.” Изсипването на напитката е толова дразнещо, че в These Gold Wings дори има клип от 2013 г. с демонстрация на “хитър начин” да се избегне основния проблем с тази напитка, пишат от \"Профит\". Някои почитатели на газираните напитки отбелязват, че диетичната кола е по-газирана от обикновената Кока-кола не само в самолета, като според тях липсата на захар в напитката намалява вискозитета на течността, което пък позволява на мехурчетата да издържат по-дълго, преди да се спукат. Говорител на Coca-Cola е отказала да коментира научните подробности с HuffPost, но е намекнала, че съставките на диетичната Кола може да са причината за допълнителните мехурчета. Изливането на напитката върху лед само усложнява проблема. Според стюардесата на Southwest Airlines Стефани Майкъл, ефектът е налице при всички така наречени диетични газирани напитки. Някои авиокомпании предоставят на пътниците напитките с кутийките, казва Джей Робърт от Fly Guy. С малко повече късмет ще можете да изпитате този феномен сами.", "date": "2017.08.02", "title": "Стюардесите най-много мразят да поръчвате тази напитка"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D1%82%D0%BF%D1%83%D1%81%D0%BA%D0%B0-%D0%B1%D0%BB%D0%B8%D0%B7%D0%BE-8-%D0%BC%D0%BB%D0%BD-%D0%BB%D0%B2-%D0%B7%D0%B0-%D0%BE%D0%B2%D0%BB%D0%B0%D0%B4%D1%8F%D0%B2%D0%B0%D0%BD%D0%B5-%D0%BD%D0%B0-%D0%BF%D0%BE%D1%81%D0%BB%D0%B5%D0%B4%D0%B8%D1%86%D0%B8%D1%82%D0%B5-%D0%BE%D1%82-%D0%B1%D0%B5%D0%B4%D1%81%D1%82%D0%B2%D0%B8%D1%8F-%D0%B8-%D0%B0%D0%B2%D0%B0%D1%80%D0%B8%D0%B8-news680205.html", "text": "Правителството одобри допълнителни разходи в общ размер 7 746 735 лева за изпълнение на дейности по предотвратяване, овладяване и преодоляване на последиците от бедствия, съобщи пресслужбата на кабинета. Средства се отпускат на Министерството на транспорта, информационните технологии и съобщенията, област Варна и общините Бургас, Велико Търново, Габрово, Перник и Столична община. С тях ще се разплатят извършени непредвидени разходи за спасителни и неотложни аварийни работи при овладяване на бедствени положения и кризисни ситуации, за неотложно възстановяване на инфраструктурни обекти и възстановителна помощ за пострадали от бедствия граждани. Целевите разходи са предложени от Междуведомствената комисия за възстановяване и подпомагане към Министерския съвет и ще бъдат осигурени за сметка на резерва за непредвидени и неотложни разходи по Закона за държавния бюджет на България за 2017 година.", "date": "2017.08.02", "title": "Правителството отпуска близо 8 млн. лв. за овладяване на последиците от бедствия и аварии"}
{"url": "http://pik.bg/%D1%81%D1%82%D1%80%D0%BE%D0%B3%D0%BE-%D1%81%D0%B5%D0%BA%D1%80%D0%B5%D1%82%D0%BD%D0%BE-%D0%B5%D1%82%D0%BE-%D0%B3%D0%B8-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D1%82%D0%B0%D0%B9%D0%BD%D0%B8-%D0%BD%D0%B0-%D0%BF%D1%8A%D1%80%D0%B2%D0%B8%D1%82%D0%B5-%D0%B4%D0%B0%D0%BC%D0%B8-%D0%BA%D0%BE%D0%B8%D1%82%D0%BE-%D1%89%D0%B5-%D0%B2%D0%B8-%D1%88%D0%BE%D0%BA%D0%B8%D1%80%D0%B0%D1%82-news680070.html", "text": "Да си първа дама определено не е лесно. Всяка жена, колкото и да е силна външно, има своите тайни и слабости. Това важи с пълна сила за първите дами. Жената до президента винаги трябва да е перфектна. Тя трябва да изглежда добре, да е поддържана и да се държи на положение, и то без значение как се чувства наистина. Често истинската същност на тези нежни същества остава скрита зад добре обмислена и тренирана фасада. Ще се учудите колко неща не знаете за едни от най-известните първи дами. В класацията си сме събрали най-големите тайни на шест от най-популярните първи дами за всички времена. Ако тези жени бяха обикновени, те не биха предизвикали интерес. Учудващото е, че те са успели да скрият личния си свят, когато цяла нация следи всяка тяхна крачка. В галерията горе може да видите кои са най-големите тайни на по-известните първи дами. Карла Бруни Никола Саркози е 23-тият президент на Франция. Той се сдобива скоростно със съпруга. Саркози и Карла Бруни излизат на 17 декември 2007 г. за пръв път, но снимката им веднага се появява във френската преса. На 2 февруари 2008 г. те вече са женени. Малко по-късни първата дама признава, че е фен на полигамията, вместо традиционния брак. Карла Бруни си пада по грубостите и това да получава внимание от различни мъже по едно и също време. Любовта й към конкретен човек пък не трае повече от 3 седмици. Нанси Рейгън Нанси е била дългогодишен съветник на 40-тия президент на САЩ - нейният съпруг Доналд Рейгън. След неуспешния опит за убийство през 1981 г. тя се ангажира изцяло с неговото благополучие. Малко хора обаче знаят, че те е била обсебена от астрология. Нанси имала личен астролог и консултирала всяко свое решение с Космоса. Джаки Кенеди Жаклин Кенеди е съпругата на президента на САЩ Джон Кенеди. Макар да не е навий, който обществото одобрява, тя пуши - и то доста сериозно. За страстта на Джаки знаели сам приближените й. Имало фотографи, които били близки до Белия дом и също знаели за страстта й, но били предупредени никога да не я снимат как пуши. Принцеса Даяна Всички вярват, че принцеса Даяна е била истински перфектна. Малцина обаче са наясно, че тя не е харесвала тялото си. Това довело до булимия, с която така и не се справя до края на живота си. Кралица Рания Съпругата на йордански крал Абдула II винаги се е държала на положение. Тя обаче имала слабост, която е превърнала във фаворитка на пресата. Рания просто обожавала да носи златни обувки, украсени със скъпоценни камъни. Всеки чифт тежал минимум 400 г, кето изобщо не я притеснявало, дори напротив. Бернадет Ширак Съпругата на френския президент Жак Ширак е жена, надарена със завидно търпение. Класното й поведение пред народа помага всички забежки на съпруга й да останат скрити. Жак Ширак има неподравена страст към жените, но съпругата му дълго се прави, че нищо не се случва. В последните години след падането му от власт голяма част от семейните им тайни излизат наяве.", "date": "2017.08.02", "title": "СТРОГО СЕКРЕТНО! Ето ги големите тайни на първите дами, които ще ви шокират"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%BE%D0%B1%D1%81%D1%82%D1%80%D0%B5%D0%BB%D0%B2%D0%B0%D1%85%D0%B0-%D1%80%D1%83%D1%81%D0%BA%D0%BE%D1%82%D0%BE-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE-%D0%B2-%D0%B4%D0%B0%D0%BC%D0%B0%D1%81%D0%BA-news680206.html", "text": "РИА Новости Руското посолство в сирийската столица Дамаск е било обстреляно от терористи, се съобщава на сайта на руското Министерство на външните работи, предава . Два снаряда са паднали на територията на руската дипломатическа мисия, а други два са избухнали в непосредствена близост. От външнополитическото ведомство подчертаха, че по щастлива случайност няма жертви. Руските власти решително осъдиха атаката и потвърдиха, че Москва ще продължи безкомпромисната борба срещу терористите в Сирия.", "date": "2017.08.02", "title": "ИЗВЪНРЕДНО! Терористи обстрелваха руското посолство в Дамаск"}
{"url": "http://pik.bg/%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B5-%D0%BF%D1%80%D0%B5%D0%B2%D0%B7%D0%B5%D0%BB%D0%B0-%D0%BE%D1%82-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%B8-%D0%BE%D0%B1%D0%B5%D0%BA%D1%82%D0%B8-%D0%B2-%D1%85%D0%B0%D0%BC%D0%B0-news680165.html", "text": "AhlulBayt, цитиран от \"Фокус\". Сирийската правителствена армия е провела изненадващо нападение в североизточната част на провинция Хама, превземайки редица възвишения от силите на „Ислямска държава“ край град Итрия, предаде Скоро след началото на настъплението сирийската армия частите на „Ислямска държава“ са отстъпили, като по този начин под правителствен контрол попада пътя Итрия-Ракка. Тя обаче все още остава уязвима в случай на натиск от ислямистите, чиито позиции са южно от пътя.", "date": "2017.08.02", "title": "Сирийската армия е превзела от \"Ислямска държава\" стратегически обекти в Хама"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BD%D0%B0%D1%80%D0%BE%D0%B4%D1%8A%D1%82-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%80%D0%B5%D1%89%D1%83-%D0%B0%D0%BD%D0%B8-%D1%81%D0%B0%D0%BB%D0%B8%D1%87-%D1%81%D1%8A%D0%B1%D0%B8%D1%80%D0%B0%D1%82-%D0%BF%D0%B0%D1%80%D0%B8-%D0%BD%D0%B0-%D0%BD%D0%BE%D0%B2%D0%B8%D0%BD%D0%B0%D1%80%D0%BA%D0%B0%D1%82%D0%B0-%D0%BA%D0%BE%D1%8F%D1%82%D0%BE-%D0%B1%D0%B5%D0%B4%D1%81%D1%82%D0%B2%D0%B0%D0%BB%D0%B0-%D1%81--news680177.html", "text": "\"Фейсбук\" пламна след скандалното интервю, което новинарката Ани Салич даде наскоро за БГ Радио, за което ПИК първо съобщи. Социалната мрежа ври и кипи заради словесната изцепката на екранната половинка на Ники Дойнов, която се ожали, че със заплатата си в Нова телевизия едвам свързва двата края. Изказването на журналистката бе в подкрепа на всички онези граждани, които пестят от данъци и мамят държавата за реалните си доходи. \"В България много от популярните, не изкарват много пари. Това е пълна измислица - че ние изкарваме много пари. Така, че един много популярен, ако крие данъци, за да спести тези пари и да прави нещо добро или пък да поддържа своя имидж, или около себе си да създава някакво благо, да, бих го оправдала\", произнесе се лицето на Нова в радиоефира. различни по размер бонуси, които й докарвали общ доход от около 18 бона. След срамното изказване на Салич, пенсионерки и майки масово се втурнаха да помагат на бедстващата журналистка. Възмутените граждани предлагат в края на годината с част от средствата, които ще постъпят по сметката на Твърди се, че \"ниската\" заплата, от която водещата се оплаква, е в порядъка на 7-8 хиляди лева на месец, като обаче сумата не е окончателна заради \"Българската Коледа\", да бъде подпомогната самата Салич. От години тя е водеща на благотворителна инициатива под патронажа на президента на Република България. \"Това изказване е цинизъм! Ние с 300 лв. какво да кажем?! Трябва да ги сменят с нови лица на всеки две години. Така започват да се мислят за богопомазани. Губят чувство за реалност. Алчността ги променя до неузнаваемост. Да й дадат DMS-номер за по 2 лв. без ДДС, да й помогнем на тази \"мъченица\", негодуват с право потребителите на социалните мрежи.", "date": "2017.08.02", "title": "ПЪРВО В ПИК! Народът изригна срещу Ани Салич! Събират пари на новинарката, която бедствала с 18 бона на месец (СНИМКА)"}
{"url": "http://pik.bg/%D0%B0%D0%B3%D0%B5%D0%BD%D1%86%D0%B8%D1%8F%D1%82%D0%B0-%D0%BF%D0%BE-%D1%85%D1%80%D0%B0%D0%BD%D0%B8%D1%82%D0%B5-%D1%81%D0%B5-%D1%80%D0%B0%D0%B7%D0%B2%D0%B8%D1%85%D1%80%D0%B8-%D0%B7%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D1%80%D0%BE%D0%B2%D0%B8%D0%BB%D0%B8-%D0%B2-600-%D0%BE%D0%B1%D0%B5%D0%BA%D1%82%D0%B0-%D0%BF%D0%BE-%D0%BC%D0%BE%D1%80%D0%B5%D1%82%D0%BE-%D0%B8-%D1%82%D1%80%D0%B8-%D0%BF%D1%8A%D1%82%D0%B8-%D0%BF%D0%BE%D0%B2%D0%B5%D1%87-news680135.html", "text": "За седмица инспекторите към отделите Контрол на храните към Българската агенция по безопасност на храните извършиха 2326 проверки, 580 от които по българското Черноморие. Вследствие на инспекциите по морето са издадени 60 Предписания, съставени са 22 Акта за установяване на административно нарушение. Възбранени и насочени за унищожаване са близо 260 кг. месо, месни и млечни продукти, над 14 кг. готвени ястия с изтекъл срок на годност, над 25 кг. рибни продукти,  94 яйца и близо 77 кг. храни от неживотински произход. С преустановена дейност са 8 обекта на територията на град Варна. 7 от тях са за лошо хигиенно състояние и неправилно съхранение на храни и 1 обект е бил без регистрация по смисъла на Закона за храните. В резултат на инспекциите в останалите области на страната са издадени 119 Предписания и са съставени 31 Акта. Възбранени и насочени за унищожаване са над 627 кг. месо, месни и млечни продукти, 11 кг. рибни продукти,  94 яйца и близо 69 кг. храни от неживотински произход. Най-често констатираните несъответствия са свързани с пропуски в записите в Системите за управление на безопасността на храните, несъответствия по сграден фонд и оборудване или лошо хигиенно състояние в обектите. Констатирано е също и предлагане на храни с изтекъл срок на годност, неправилно съхранение на храни, пропуски в етикетирането и извършване на неразрешена според удостоверението за регистрация на обекта дейност или обект без регистрация по смисъла на чл.12 от ЗХ, както и лични здравни книжки с изтекъл срок на валидност. През изминалата седмица са извършени 50 проверки на кухненски блокове на детски ясли, детски градини и детски млечни кухни. Издадено е едно предписание.", "date": "2017.08.02", "title": "Агенцията по храните се развихри: За седмица ровили в 600 обекта по морето и три пъти повече в страната"}
{"url": "http://pik.bg/%D0%BE%D1%81%D1%8A%D0%B4%D0%B8%D1%85%D0%B0-96-%D0%B3%D0%BE%D0%B4%D0%B8%D1%88%D0%B5%D0%BD-%D0%BD%D0%B0%D0%B4%D0%B7%D0%B8%D1%80%D0%B0%D1%82%D0%B5%D0%BB-%D0%BE%D1%82-%D0%B0%D1%83%D1%88%D0%B2%D0%B8%D1%86-%D0%B4%D0%B0-%D0%BB%D0%B5%D0%B6%D0%B8-%D0%B2-%D0%B7%D0%B0%D1%82%D0%B2%D0%BE%D1%80%D0%B0-news680172.html", "text": "През 2015 г. Грьонинг беше осъден на четири години затвор за съучастие в убийството на 300 000 евреи. Миналата година федерален съд отхвърли неговото обжалване. Грьонинг остава на свобода, докато очаква резултата от обжалването, както и решението за годността му да отиде в затвора. Прокуратурата в Хановер заяви, че е отхвърлила молба на защитата да бъде отменено излежаването на присъдата. Прокуратурата каза, че лекар е преценил, че Грьонинг е годен да отиде в затвора, стига там да има подходящи медицински грижи. Засега бившият надзирател не е официално призован да започне да излежава присъдата. Германската прокуратура обяви, че 96-годишният бивш надзирател в лагера на смъртта \"Аушвиц\" Оскар Грьонинг е годен да отиде в затвора.Това предаде агенция Асошиейтед прес, цитирана от БТА.", "date": "2017.08.02", "title": "Осъдиха 96-годишен надзирател от \"Аушвиц\" да лежи в затвора"}
{"url": "http://pik.bg/%D1%81%D0%B5%D1%80%D0%B3%D0%B5%D0%B9-%D0%BB%D0%B0%D0%B2%D1%80%D0%BE%D0%B2-%D0%B8-%D1%80%D0%B5%D0%BA%D1%81-%D1%82%D0%B8%D0%BB%D1%8A%D1%80%D1%81%D1%8A%D0%BD-%D1%89%D0%B5-%D0%BE%D0%B1%D1%8F%D0%B2%D1%8F%D1%82-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D1%80%D0%B5%D1%82%D0%B0-%D0%B7%D0%BE%D0%BD%D0%B0-%D0%BD%D0%B0-%D0%B4%D0%B5%D0%B5%D1%81%D0%BA%D0%B0%D0%BB%D0%B0%D1%86%D0%B8%D1%8F-%D0%B2-%D1%81%D0%B8%D1%80%D0%B8%D1%8F-news680223.html", "text": "РИА Новости По време на срещата си в Манила министърът на външните работи на Русия Сергей Лавров и държавният секретар на САЩ Рекс Тилърсън могат да обявят създаването на трета зона на деескалация в Сирия, заяви пред , източник, близък до руското Министерство на отбраната. „Лавров и Тилърсън могат заедно да обявят нейното създаване след срещата си. Но САЩ не са участвали при съгласуването на зоните. Това отново идва от Кайро“, подчерта източникът. По-рано заместник-министърът на външните работи на Русия Сергей Рябков потвърди, че Москва подготвя провеждането на разговор между Лавров и Тилърсън в кулоарите на министерската среща на страните от АСЕАН (Асоциацията на страните от Югоизточна Азия). Държавният секретар на САЩ от своя страна коментира, че има намерение да се срещне със своя руски колега в края на седмица в Манила.", "date": "2017.08.02", "title": "Сергей Лавров и Рекс Тилърсън ще обявят създаването на трета зона на деескалация в Сирия"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B4%D0%B5%D0%B1%D0%BD%D0%B5-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B4%D0%B5%D1%82%D0%B5-%D1%83%D0%BB%D0%BE%D0%B2%D0%B8-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%B0-%D0%BC%D0%B5%D0%B4%D1%83%D0%B7%D0%B0-%D0%BD%D0%B0-%D0%BF%D0%BB%D0%B0%D0%B6-%D0%B2-%D1%8E%D0%B6%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news680110.html", "text": "Много собственици на бийч барове вече се оплакват, че ужасът, който предизвикват сред летовниците медузите, вече сериозно пречи на бизнеса и някои дори са пред фалит в иначе рекордно силния сезон за Гърция.   Въпреки това, вече има сериозна мобилизация за справяне с проблема в района на Коринт и Патра и дори вече има онлайн предупреждения за районите, където са забелязани гигантските медузи, пише в. Български новини. Огромна медуза с тегло 4-5 кг измъкна от водата на плажа в Ахея, близо до Коринт малко дете. Малчуганът извадил на брега мешестия гигант с мрежа, пред сащисаните погледи на плажуващите. Инцидентът показва, колко опасни са плажовете в района на Коринт, които напоследък са нападнати от желеподобните морски животни.", "date": "2017.08.02", "title": "ВНИМАНИЕ, ДЕБНЕ ОПАСНОСТ! Дете улови гигантска медуза на плаж в Южна Гърция (СНИМКИ)"}
{"url": "http://pik.bg/62-%D0%BC%D0%BB%D0%BD-%D0%BB%D0%B5%D0%B2%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B0-%D0%BF%D0%BE%D0%BC%D0%BE%D1%89-%D1%89%D0%B5-%D0%B1%D1%8A%D0%B4%D0%B5-%D0%BF%D1%80%D0%B5%D0%B4%D0%BE%D1%81%D1%82%D0%B0%D0%B2%D0%B5%D0%BD%D0%B0-%D0%BD%D0%B0-%D1%85%D0%BE%D0%BB%D0%B4%D0%B8%D0%BD%D0%B3-%D0%B1%D0%B4%D0%B6-%D0%B5%D0%B0%D0%B4-news680222.html", "text": "правителствената информационна служба Правителството одобри 62 млн. лв. възмездна финансова помощ за „Холдинг БДЖ” ЕАД.Това съобщиха от . 20 млн. лв. от осигурените средства ще послужат за погасяване на задълженията по Втори облигационен заем от 2007 г. на Холдинга. До 42 млн. лв. от финансовата помощ ще бъдат разходвани за изплащане на дълговете на дружеството във връзка с активирана държавна гаранция по договор за заем, сключен между „Холдинг БДЖ” ЕАД и Международната банка за възстановяване и развитие. Средствата ще бъдат възстановени от „Холдинг БДЖ” ЕАД по бюджета на МТИТС в срок до 28 декември 2018 г.", "date": "2017.08.02", "title": "62 млн. лева финансова помощ ще бъде предоставена на \"Холдинг БДЖ\" ЕАД"}
{"url": "http://pik.bg/%D0%B2%D0%B7%D1%80%D0%B8%D0%B2-%D0%BD%D0%B0-%D0%B3%D0%B0%D0%B7%D0%BE%D0%B2%D0%B0-%D0%B1%D1%83%D1%82%D0%B8%D0%BB%D0%BA%D0%B0-%D1%83%D0%B1%D0%B8-%D1%87%D0%BE%D0%B2%D0%B5%D0%BA-%D0%B2-%D1%82%D0%B5%D1%82%D0%B5%D0%B2%D0%B5%D0%BD%D1%81%D0%BA%D0%BE-news680192.html", "text": "", "date": "2017.08.02", "title": "Взрив на газова бутилка уби човек в Тетевенско"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%89%D0%B5-%D0%B4%D0%B2%D0%B5-%D0%B1%D1%8A%D0%BB%D0%B3%D0%B0%D1%80%D0%BA%D0%B8-%D1%81%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%B2-%D1%82%D1%83%D1%80%D1%86%D0%B8%D1%8F-%D1%81%D0%BD%D0%B8%D0%BC%D0%BA%D0%B0-news680194.html", "text": "Две български гражданки са били задържани в Турция, след като в автомобила, с който пътували, били намерени 44 килограма хероин, предаде турската частна телевизия СиЕнЕн-Тюрк. Българките В.Д.В. и Д.Н.И, на 22 и 36 години, имат досиета за търговия с наркотици. Истанбулските полицаи получили информация, че двете пътуват към страната им в края на миналата седмица и че пренесат дрогата. ще 16 души са били арестувани при операцията, съобщават от полицията. Разследващите са установили, че жените са използвани за куриери на наркотиците. При акцията са иззети още 9 кг скънк, което е вид дрога, пистолет и патрони. Жените, които пренасяли наркотиците като куриери, са признали, че са го правили, тъй като се нуждаели от пари. Получили за трафика 1000 евро.", "date": "2017.08.02", "title": "ИЗВЪНРЕДНО! Още две българки са арестувани в Турция! (СНИМКА)"}
{"url": "http://pik.bg/%D0%BD%D0%BE%D0%B2%D0%B0-%D0%BC%D0%BE%D0%B4%D0%B0-%D0%B1%D1%83%D0%BB%D0%BA%D0%B8-%D1%81%D0%B5-%D0%BE%D0%BC%D1%8A%D0%B6%D0%B2%D0%B0%D1%82-%D0%BE%D0%B1%D0%BB%D0%B5%D1%87%D0%B5%D0%BD%D0%B8-%D0%B2-%D0%BA%D0%BB%D0%BE%D0%B7%D0%B5%D1%82%D0%BD%D0%B0-%D1%85%D0%B0%D1%80%D1%82%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news680113.html", "text": "Сватбени рокли от тоалетна хартия бяха представени в Ню Йорк, като един от моделите дори грабна и първа награда. В рамките на събитието бяха показани общо 1517 модела. Конкурсът за булчински рокли от тоалетна хартия се организира от 13 години насам. Гвоздеите в програмата бяха няколко, като един от тях бе флорален тоалет от две части с множество елементи на снежинки. Той буквално сияеше под светлините на прожекторите. Булчинската рокля, която грабна първа награда, е дело на дизайнерката Кари Курлето. Тя я е изработвала цели три месеца. Уникалният модел е комбинация от тоалетна хартия, лепило, лъскави прашинки и лепенки. В него има общо 1500 ръчно изрязани пеперуди, брокат и много панделки. Курлето е работела по тоалетите само през нощта. По средата на работата е била на път да се откаже. Тя често плачела, защото била убедена, че времето няма да ѝ стигне, за да изпипа моделите си до съвършенство. Когато била на ръба, в двора ѝ долетяла пеперуда. Тя кацнала на ръката ѝ. Дизайнерката ясно разбрала намека на съдбата. Освен роклята всички аксесоари за коса, бижута и букети също са направени от тоалетна хартия, за да се съчетават и да отиват на дрехите на Курлето. Дизайнерката получи първа награда в размер на 10 хил. долара. 20% от сумата се даряват на булки, чиито планове са пропаднали в последни момент, пише \"Езине.бг\".", "date": "2017.08.02", "title": "НОВА МОДА! Булки се омъжват, облечени в клозетна хартия (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BC%D1%8A%D0%B6-%D1%81%D0%B5-%D0%B7%D0%B0%D0%BB%D1%8F-%D1%81-%D0%B1%D0%B5%D0%BD%D0%B7%D0%B8%D0%BD-%D0%B7%D0%B0%D0%BF%D0%BB%D0%B0%D1%88%D0%B8-%D0%B4%D0%B0-%D1%81%D0%B5-%D1%81%D0%B0%D0%BC%D0%BE%D0%B7%D0%B0%D0%BF%D0%B0%D0%BB%D0%B8-%D0%B2-%D0%B3%D1%80%D0%B0%D0%B4%D0%B8%D0%BD%D0%BA%D0%B0%D1%82%D0%B0-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news680197.html", "text": "Стоил Стоилов от Самоков заплаши да се самозапали в градинката между Националната художествена галерия и парламента. Малко преди това днес той се обадил в редакцията на Би Ай Ти, за да предупреди за намеренията си. Пред медията той разкава, че преди няколко години откраднал стока, защото бил в тежко състояние, но го хванали и я върнал. След това обаче станал жертва на полицейско насилие. 10 дни бил в реанимацията с различни тежки наранявания. Всичко това се случило през 2013 година. Стоил Стоилов действително извадил бутилка с бензин и опитал да се запали пред полицаите, предава медията.", "date": "2017.08.02", "title": "ИЗВЪНРЕДНО В ПИК! Мъж се заля с бензин, заплаши да се самозапали в градинката на парламента!"}
{"url": "http://pik.bg/%D0%BC%D0%BE%D0%BB%D0%B4%D0%BE%D0%B2%D0%B0-%D0%BE%D0%B1%D1%8F%D0%B2%D0%B8-%D1%80%D0%BE%D0%B3%D0%BE%D0%B7%D0%B8%D0%BD-%D0%B7%D0%B0-%D0%BF%D0%B5%D1%80%D1%81%D0%BE%D0%BD%D0%B0-%D0%BD%D0%BE%D0%BD%D0%B3%D1%80%D0%B0%D1%82%D0%B0-news680147.html", "text": "ТАСС. Правителството на Молдова обяви вицепремиера на Русия Дмитрий Рогозин за Персона нон грата, предаде Това решение е взето днес, на 2 август, по време на заседание на министерски съвет по предложение на министъра на външните работи и европейската интеграция на Молдова Андрей Галбур.", "date": "2017.08.02", "title": "Молдова обяви Рогозин за персона нонграта"}
{"url": "http://pik.bg/%D0%B7%D0%B0%D0%B1%D0%B0%D0%B2%D0%B0%D1%87%D0%BA%D0%B0%D1%82%D0%B0-%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%B0-%D0%B8-%D0%B7%D0%B0-4-%D0%B3%D0%BE%D0%B4%D0%B8%D1%88%D0%BD%D0%B8%D1%82%D0%B5-news680116.html", "text": "И четиригодишните деца да ходят задължително на предучилишна подготовка. За това се обяви министърът на образованието и науката Красимир Вълчев. В момента забавачката е задължителна за 5 и 6 годишните деца. Причината за промяната е, че всички национални и международни изследвания показвали, че децата, които не са посещавали детска градина са сред най-уязвимите за отпадане в прогимназиален курс на обучение. Това важало в много висока степен за малчугани, чийто майчин език не е българският, както и за такива на родители с ниско образование. \"Децата трябва да знаят български език на входа на 1 клас. Иначе рискът да отпаднат от образователната система още в 5-и, 6-и и 7-и клас е много висок\", каза министър Вълчев. Той обясни, че новият механизъм трябва да заработи във всички детски градини и че МОН ще работи с останалите институции по темата. Според Вълчев децата, които са ходили в детска градина имат много по-добри шансове да завършат основно образование, а след това и по-висока степен и получават много повече шансове да се приобщят към пазара на труда.", "date": "2017.08.02", "title": "Забавачката задължителна и за 4-годишните"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0%D1%82%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%B0-%D0%B4%D1%8F%D0%B4%D0%BE-%D0%BE%D1%81%D1%82%D0%B0%D0%B2%D0%B8-7-%D1%85%D0%B8%D0%BB%D1%8F%D0%B4%D0%B8-%D0%BB%D0%B5%D0%B2%D0%B0-%D0%BD%D0%B0-%D0%BF%D0%B5%D0%B9%D0%BA%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news680154.html", "text": "Поредна жертва на престъпна схема се раздели със 7 бона, оставяйки ги на пейка в Пловдив, предаде Трафикнюз. 90-годишният пловдивчанин получил обаждане от мъж, представил се за служител на МВР. Така дядото отнесъл 7000 лева по разпореждане на “ало” измамниците до пейка на автобусна спирка на бул. “Христо Ботев”. Според предварителната информация, за времето между 10 часа и 12 часа вчера, мошениците се свързали по телефона с възрастния човек и го заблудили по схемата за искане на пари във връзка с разследване на полицията. Авторите на престъплението се издирват от служители на Второ РУ.", "date": "2017.08.02", "title": "ПОРЕДНАТА АЛО-ИЗМАМА: Дядо остави 7 хиляди лева на пейка в Пловдив"}
{"url": "http://pik.bg/%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%89%D0%B5-%D0%B1%D0%B8%D1%81%D1%82%D1%80%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B0-%D1%81-%D1%80%D0%BE%D0%BC%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news680199.html", "text": "Вицепремиерът Валери Симеонов приема граждани от Пловдив, с които ще бъдат обсъдени проблемите с ромското население в квартал „Тодор Каблешков“, съобщиха от пресофиса на вицепремиера. Сред темите на разговора са незаконното строителство, нерегламентирания шум и битовата престъпност. В сигнала си, гражданите поставят акцент върху недостатъчно стриктното прилагане на закона, което създава не само социални и битови проблеми, но и икономически – цената на имотите в квартала е паднала драстично. Срещата ще се състои в Министерски съвет утре от 12.30 часа и на нея ще присъстват главният секретар на МВР Младен Маринов и началникът на отдел „Обществен ред и управление при кризи“ Емил Вълков в община Пловдив.", "date": "2017.08.02", "title": "Валери Симеонов ще бистри проблема с ромите в Пловдив"}
{"url": "http://pik.bg/%D0%B8%D1%82%D0%B0%D0%BB%D0%B8%D1%8F-%D1%89%D0%B5-%D0%BE%D1%85%D1%80%D0%B0%D0%BD%D1%8F%D0%B2%D0%B0-%D0%BB%D0%B8%D0%B1%D0%B8%D1%8F-%D0%BF%D1%80%D0%B0%D1%89%D0%B0-%D0%B2%D0%BE%D0%B5%D0%BD%D0%BD%D0%B8-%D0%BA%D0%BE%D1%80%D0%B0%D0%B1%D0%B8-news680156.html", "text": "Италианският парламент разреши началото на военноморска мисия за помощ на либийската брегова охрана за спирането на мигрантските потоци, започващи от нейна територия, които са станали източник за разгорещени политически дебати преди парламентарните избори в Италия в началото на следващата година, предаде  Ройтерс. Италианското правителство планира да изпрати два кораба в либийски води, като министърът на отбраната Роберта Пиноти посочи, че те ще предоставят техническа подкрепа и няма да се месят в суверенитета на северноафриканската държава. „Ако не друго, то нашата цел е да засилим либийския суверенитет“, посочи министърът. Долната камара на италианския парламент гласува с 328 срещу 113 гласа в полза на мисията. Очаква се утре и горната камара да подкрепи решението.", "date": "2017.08.02", "title": "Италия ще охранява Либия, праща военни кораби"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%B8%D0%B6%D1%82%D0%B5-%D1%86%D1%8F%D0%BB%D0%B0%D1%82%D0%B0-%D1%83%D0%BF%D1%80%D0%B0%D0%B2%D0%BB%D0%B5%D0%BD%D1%81%D0%BA%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B4%D0%BE-2021-%D0%B3%D0%BE%D0%B4%D0%B8%D0%BD-news680208.html", "text": "Правителството публикува цялата си програма за периода 2017-2021 година. Документът е на базата на подписаното Коалиционно споразумение между Политическа партия ГЕРБ и Обединени патриоти – НФСБ, АТАКА, ВМРО и е съобразена с приоритетите за управление към него, е записано в увода. Коалиционното споразумение е сключено в сложна и пълна със заплахи международна обстановка, която поставя договарящите се страни пред изискването за изключителна и повишена отговорност при коалиционното управление на страната. Споразумението се основава на убедеността на страните за неотклонно развитие на България като модерна 4 европейска държава. Държава, в която се съблюдава върховенството на закона, с институции, работещи прозрачно и в интерес на гражданите, създавайки условия за достоен живот, развитие на всеки гражданин, свобода и просперитет. Споразумението отчита необходимостта България да бъде пълноценен партньор на европейските институции при вземане на решения, като отстоява националния си интерес. Програмата за управление на правителството съдържа цели и мерки, чрез които ще се реализират основните приоритети на коалицията. В настоящата програма са включени и мерки за намаляване на административната тежест за гражданите и бизнеса и развитието на електронното управление., се казва в програмата. Мерките от Програмата за управление на правителството на Република България за периода 2017-2021 г., предложени от първостепенните разпоредители с бюджет, ще бъдат изпълнявани в рамките на утвърдените им бюджети за съответните години. Изменения и допълнения на Програмата могат да бъдат правени след съгласуване с политическия съвет на коалицията. Вярваме, че не държавата създава икономика, заетост и доходи, те са функция на реалния сектор, пишат министрите. Държавата създава правилата и формира бизнес средата. Тя е длъжна да създава добри правила и да следи за спазването им, да поддържа добра бизнес среда, за да може предприемачите да се чувстват сигурни и мотивирани, да развиват бизнеса си и да правят нови инвестиции. Всички опити държавата да създава мащабна изкуствена заетост за сметка на данъците, събрани от гражданите, водят единствено до натрупване на нови задължения за бъдещите поколения. Усилията на държавата ще бъдат насочени към поддържането на съществуващата икономика и привличане на нови инвестиции. Само с нови инвестиции, осъществени от българските предприятия, както и от чуждестранни инвеститори ще се откриват нови работни места, ще се повишават доходите. Държавата може да подпомага този процес. Преди да започне да помага на бизнеса държавата трябва да направи всичко възможно да не му пречи той да се развива. Същевременно държавата ще предприеме действия за развитие на демографския потенциал, с цел преобръщане на тенденцията за намаляване на българското население, като задължителна предпоставка за успешното привличане на инвестиции. В допълнение към ниските данъци, ключови са работещата съдебна система, бързата и компетентна администрация, но най-вече – намаляване броя и олекотяване на разрешителните и лицензионни режими. Чрез намаляване на административната тежест върху бизнеса, до голяма степен ще се улесни стартирането и правенето на бизнес, страната ще се превърне в по-атрактивно място за нови инвестиции. Фискалната стабилност не е достатъчна за гарантиране на икономически просперитет. През последните години получихме убедителни примери, че трупането на бюджетни дефицити и то за дълъг период от време води до катаклизми в икономиката на дадена държава, които могат да обезверят и променят живота на цели поколения, превръщайки ги в заложници на минали неблагоразумни решения. Правителството няма да повиши данъците. Водещо е разбирането, че свободният, образованият и информиран човек може най-добре да вземе решение как да използва благата, които самият той произвежда. Ако искаме държавата да дава повече пари на бизнеса и гражданите, тя трябва да събира повече данъци от бизнеса и гражданите. Въпреки това съществуват редица възможности държавата да прилага политики за развитие на икономиката чрез грижа за всяко малко и средно предприятие: Силен контрол върху монополите и гарантиране на честна и свободна конкуренция; Справедливо разпределение на публичния ресурс за доставки, строителство и услуги, следвайки принципите на прозрачност, честна конкуренция и най-добро качество на възможно най-добра цена; Национални програми за подпомагане на енергийната ефективност, на периферните и обезлюдени райони, както и за насърчаване на нови земеделски стопанства; Ефективно използване на средствата от европейските фондове, с акцент върху програмите за конкурентоспособност, иновации, образование и наука. Ще бъде променена технологията на функциониране на държавната машина – основно чрез ускорено въвеждане на електронното управление като универсална мярка за достъпност, прозрачност и бързина. Можете да я видите", "date": "2017.08.02", "title": "ИЗВЪНРЕДНО И ПЪРВО В ПИК! Вижте цялата управленска програма на правителството до 2021 година!"}
{"url": "http://pik.bg/%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%B8%D1%81%D0%BF%D0%B0%D0%BD%D1%81%D0%BA%D0%B8-%D0%BF%D0%BB%D0%B0%D0%B6-%D0%B7%D0%B0%D1%80%D0%B0%D0%B4%D0%B8-%D1%81%D0%BA%D0%BE%D1%80%D0%BF%D0%B8%D0%BE%D0%BD%D0%B8-news680150.html", "text": "Властите в испанския автономен град Мелиля на средиземноморското крайбрежие на Африка затвориха местен плаж заради появата на с корпиони , съобщи агенция ЕФЕ. Опасните осемкраки безгръбначи са открити на плажа. Хората са били евакуирани, а плажната ивица е затворена за летовници. Не е ясно колко време ще отнеме почистването на плажа.", "date": "2017.08.02", "title": "Затвориха испански плаж заради скорпиони"}
{"url": "http://pik.bg/%D1%82%D0%B5%D0%B4%D0%B8-%D0%B4%D0%B6%D0%BE%D1%80%D0%B4%D0%B6%D0%BE-%D0%B8%D0%B7%D0%B1%D1%83%D1%85%D0%BD%D0%B0-%D1%81-%D1%8F%D0%BA%D0%BE-%D1%80%D0%B5%D1%82%D1%80%D0%BE-%D0%B2-%D0%BA%D0%BB%D1%83%D0%B1-33-%D1%81%D0%BD%D0%B8%D0%BC%D0%BA%D0%B8-news680190.html", "text": "Всички любители на нощния живот в столицата знаят, че понеделник срещу вторник през нощта е времето, в което градчето на бъдещите висшисти кънти от най-обичаните хитове, изпяти от звездите на най-слушания музикален жанр у нас през годините. И този път настроението беше на макс, понеже човекът зад пулта знае как да се забавлява и да прави шоу, припомняйки заглавията от зората на поп фолка. За поредна нощ в \"Клуб 33\" имаше и много купонджии, които избраха да отпразнуват рождените си дни в най-хитовото заведение. За тях валяха специални поздрави, а купонът продължи до сутринта. Теди Джорджо избухна с поредното яко ретро парти в", "date": "2017.08.02", "title": "Теди Джорджо избухна с яко ретро в \"Клуб 33\" (СНИМКИ)"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D1%81%D1%8A%D0%B4%D1%8A%D1%80%D0%B6%D0%B0-%D0%BD%D0%BE%D0%B2%D0%B8%D1%8F%D1%82-%D1%81%D1%82%D0%B0%D0%BD%D0%B4%D0%B0%D1%80%D1%82-%D0%B7%D0%B0-%D1%81%D0%BF%D0%B5%D1%88%D0%BD%D0%B0-%D0%BF%D0%BE%D0%BC%D0%BE%D1%89-%D0%BA%D0%BE%D0%B9%D1%82%D0%BE-%D1%89%D0%B5-%D0%B1%D1%8A%D0%B4%D0%B5-%D0%BE%D0%B1%D1%81%D1%8A%D0%B6%D0%B4%D0%B0%D0%BD-news680214.html", "text": "В зависимост от спешността на пациентите , която ще се определя с телефонно интервю , линейките ще пристигат до мястото на инцидента за срок от 8 минути до 2 часа . Времето, в което спешните екипи могат да останат на адрес, преди да започнат да превозват пациенти до болница, не трябва да надхвърля 10 минути . 20 минути пък е срокът, в който линейките трябва да напуснат болницата, след като са транспортирали до нея пострадали лица. Не се предвижда единствено ограничение на времето, в което линейката трябва да пътува с пациент до дадена болница. Правилата са заложени в новия стандарт по спешна медицина , който бе публикуван днес на страницата на Здравното министерство за обществено обсъждане. При отклонения от въпросните часови рамки, местният център за спешна помощ ще трябва да предостави анализ за причините за закъсненията, както и да изготви план за разрешаването на проблема. До изготвянето на нов стандарт по спешна медицина се стигна, след като предишният, създаден от бившия здравен министър Петър Москов, падна в съда, атакуван от пациентски организации и болнични директори. Мотивите им бяха, че във въпросния стандарт са заложени прекалено завишени критерии към лечебните заведения, които предоставят спешност. Така, ако по силата на предишния стандарт, болниците трябваше да разполагат със 700 кв. м. за спешен център, сега според новите правила те ще трябва да осигурят площ, която да „позволява оптимално функциниране\" на спешната дейност. И в новия стандарт за състоянието на пациента ще се разпитва по телефона и в зависимост от отговорите спешността ще се разпределя по кодове – червен, жълт и зелен. За критичните пациенти с код червен линейката ще трябва да пристигне на мястото до 8-ата минута. За пострадали, определени с код жълт – до 20-ата минута, а за пациенти с код зелено – до 120-ата минута. В новия стандарт е заложен и раздел за използването на въздушен транспорт за спешна медицинска помощ. До аеротранспорт ще се прибягва тогава, когато общото време за оказване на бърза помощ с линейка надхвърля с повече от 30 минути времето, в което пациентът би получил помощ с въздушен транспорт. В заключение в проекта за нов стандарт се посочва, че съгласно Националната здравна карта за покриване на потребностите на населението в страната е необходимо да функционират 38 спешни отделения.", "date": "2017.08.02", "title": "Вижте какво съдържа новият стандарт за спешна помощ, който ще бъде обсъждан"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%81%D0%B8%D0%BD%D0%B0-%D0%BD%D0%B0-%D0%B1%D0%B8%D0%B2%D1%88%D0%B5%D1%82%D0%BE-%D0%B3%D0%B0%D0%B4%D0%B6%D0%B5-%D0%BD%D0%B0-%D1%82%D0%BE%D0%BD%D0%B8-%D0%B4%D0%B0%D1%87%D0%B5%D0%B2%D0%B0-%D1%81%D0%BD%D0%B8%D0%BC%D0%BA%D0%B8-news680180.html", "text": "Флагман.бг, позовавайки се на 28-годишният бургазлия Димитър Милков, който е син на бившето гадже на фолк певицата Тони Дачева, е закопчан при специализирана акция на Криминална полиция, служители на Четвърто РУ и СПС към ОДВМР-Бургас, съобщи отлично информирани източници. Криминално проявеният мъж е син на създателя на Първа частна милиция и бивш общински съветник Найден Милков. Милков – младши е сгащен с марихуана в жк „Меден рудник”, но при обиска в дома ченгетата открили още дрога и мобилна нарколаборатория за произвoдство на синтетична дрога. Намерени са и прекурсори за наркотични вещества, както и току-що приготвен метамфетамин, намиращ се още в тавичка от йенско стъкло. Общото тегло на откритата синтетична дрога е близо 40 гр. Заедно с Димитър е арестуван и 37-годишният Идриз М. от Бургас, у когото са открити четири пликчета с бяло кристалообразно вещество с различен грамаж. Припомняме, че Димитър не за пръв път има проблеми с органите на реда. В края на 2014 г. той беше арестуван за изнасилване. В последствие се оказа, че е набеден от девойката, подала жалба срещу него. Преди два месеца пък тогавашната приятелка на Димитър го обвини, че я е пребил от бой.", "date": "2017.08.02", "title": "ИЗВЪНРЕДНО! Арестуваха сина на бившето гадже на Тони Дачева! (СНИМКИ)"}
{"url": "http://pik.bg/%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B0%D1%82%D0%B0-%D0%BC%D0%B0%D1%84%D0%B8%D1%8F-%D1%81%D0%B5-%D1%81%D1%8A%D1%8E%D0%B7%D0%B8%D0%BB%D0%B0-%D1%81-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B8%D0%BC%D0%B0-%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8%D1%8F-%D0%B7%D0%B0-%D1%82%D0%B0%D0%B5%D0%BD-%D0%B2%D0%BD%D0%BE%D1%81-%D0%BD%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B8-%D0%B8-news680118.html", "text": "New Europe Италианската полиция съобщава, че значителни количества либийски и сирийски суров петрол може би са внасяни от местната мафия, която се е съюзила с „Ислямска държава“ да го внася контрабандно в страната, предаде Фокус, като се позова на Полицията все още няма сигурни доказателства, че петролът идва от „Ислямска държава“ или друга терористична организация, защото товарите минават през междинни лица, които помагат на официалните износители да прикрият следите си. Италианската мафия внася тайно петрол в Италия, създавайки компании фантоми в чужбина, представящи се за износители на петрол. Те продават суровата суровина директно на операторите на бензиностанции при значително по-ниски цени, а по-късно закриват фиктивни фирми. Мафията използва тази схема и за да избягва ДДС и да пере пари. Логистиката е свързана с танкери, срещащи се с по-малки кораби край Турция или Либия. Трафикантите товарят петрола от по-малките съдове на по-големите, а след това малките се насочват отново към страната си на произход, докато големите се отправят към пристанищата в Южна Италия. По-рано миналия месец италиански разследващ журналист докладва материал на „Ислямска държава“, наречен „Черните знамена от Рим“, в който ислямистите сочат, че подкрепата на мафията им е необходима, за да проникнат в Италия.", "date": "2017.08.02", "title": "Италианската мафия се съюзила с \"Ислямска държава\"! Има подозрения за таен внос на сирийски и либийски суров петрол на Ботуша"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%B3%D1%80%D0%BE%D0%BC%D0%B5%D0%BD-%D0%BF%D0%BE%D0%B6%D0%B0%D1%80-%D0%B1%D1%83%D1%88%D1%83%D0%B2%D0%B0-%D0%BA%D1%80%D0%B0%D0%B9-%D0%B1%D1%83%D1%80%D0%B3%D0%B0%D1%81%D0%BA%D0%BE-%D1%81%D0%B5%D0%BB%D0%BE-news680125.html", "text": "МВР „Обхванати са десети дка площ. Има пет противопожарни автомобила, но не може да се насмогне. Изгорели са складове, линейки от Айтос хвърчат към мястото за жертви”, съобщават очевидци пред \"Флагман\". Пожар гори край вилна зона в село Изворище, огънят е обхванал фронт от няколко километра. Това съобщиха от пресцентъра на . Пет пожарни екипа от Бургас гасят пожара, като от МВР уточняват, че огънят е в сухи треви край вилна зона в село Изворище. Малко преди 13.00 часа днес на тел 122 е съобщено за пожар във вилна зона край село Изворище, община Бургас. Незабавно на посоченото място били изпратени пет екипа огнеборци. Към момента огънят е обхванал сухи треви на голяма площ и две постройки. По първоначална информация фронтът на стихията е от няколко километра. Създадена е организация за събиране на свободния от дежурство състав, който да се включи в гасителните действия. Към момента пожарът не е локализиран, няма данни за загинали и пострадали хора. Действията на пожарникарите са затруднени от сухите треви и вятъра. По последна информация пожарът е изпепели няколко постройки, има и загинали животни.", "date": "2017.08.02", "title": "ИЗВЪНРЕДНО! Огромен пожар бушува край бургаско село"}
{"url": "http://pik.bg/%D0%B2%D1%83%D0%B7%D1%84-%D0%BE%D1%82%D0%BA%D1%80%D0%B8-%D0%B4%D0%B2%D0%B5-%D0%BD%D0%BE%D0%B2%D0%B8-%D0%B1%D0%B0%D0%BA%D0%B0%D0%BB%D0%B0%D0%B2%D1%8A%D1%80%D1%81%D0%BA%D0%B8-%D0%BF%D1%80%D0%BE%D0%B3%D1%80%D0%B0%D0%BC%D0%B8-news680144.html", "text": "Тази година се отличава с много новости около Висшето училище по застраховане и финанси (ВУЗФ). Освен, че ВУЗФ отпразнува 15 години от създаването си, сега университетът откри и две нови бакалавърски програми. Новите специалности, за които зрелостниците вече могат да кандидатстват са „Бизнес икономика ,предприемачество и иновации“ и \"Бизнес информационни системи и комуникации\". „Продължаваме политиката си да откриваме програми, които да създават не само добри специалисти, но и лидери и подготвени мениджъри. Горди сме с това, че успяваме – над 90% от студентите ни започват работа още докато учат или веднага, след като завършат, а 30% от тях заемат мениджърски позиции. Това означава, че наистина успяваме да подготвим студентите си“, категорична е Детелина Смилкова, вицепрезидент на ВУЗФ. В специалност „Бизнес информационни системи и комуникации“ студентите ще получат познания в две атрактивни области - икономика и информационни технологии. В програмата се изучават предмети като бизнес интелиджънс системи, информационни системи и технологии в управлението, когнитивни процеси и вземане на решения, а завършилите ще имат възможност да се реализират като специалисти, които да изготвят софтуерни решения в различни области на икономиката. Другата нова специалност – „Бизнес икономика, предприемачество и иновации“, е създадена специално за онези, които желаят да основат и развият свой собствен бизнес или да създадат успешна кариера като функционални специалисти и мениджъри. Студентите ще се обучават в области като маркетинг, иновации, инвестиции, финанси, човешки ресурси, организация на производството, логистика. Приемът във ВУЗФ тази година ще продължи до 25 септември. Дотогава дванадесетокласниците могат да кандидатстват както за някоя от новите програми, така и за други специалности като „Бизнес психология“, „Международни финанси“ и „Финансов мениджмънт и маркетинг“, като изпратят есе на актуална тема и попълнят онлайн тест. При формирането на състезателния бал се взимат оценките от тях, от дипломата за средно образование и от издържаните матури.", "date": "2017.08.02", "title": "ВУЗФ откри две нови бакалавърски програми"}
{"url": "http://pik.bg/%D0%BD%D0%B0%D0%B4%D0%B5%D0%B6%D0%B4%D0%B0-%D1%81%D0%B0%D0%B2%D1%87%D0%B5%D0%BD%D0%BA%D0%BE-%D0%B7%D0%B0%D1%80%D0%B0%D0%B1%D0%BE%D1%82%D0%B2%D0%B0%D0%BB%D0%B0-%D0%BD%D0%B0-%D1%81%D0%B5%D0%BA%D1%81-%D1%82%D0%B5%D0%BB%D0%B5%D1%84%D0%BE%D0%BD-news680099.html", "text": "Бившият пилот на хеликоптер от въздушните сили на Украйна, а по-късно депутат, Надежда Савченко в миналото си е работила на секс телефон. Това разказа самата тя в интервю за изданието \"Главком\". Савченко се е била посветила на тази професия заради парите, като заплащането е оправдало напълно очакванията й. \"Заплатата по това време беше страхотна — $100. Тогава бях на 21 години, макар че имаше изискване да бъда поне на 23 години, за да ме назначат\", признава Савченко. Бившата военнослужеща добавя, че не всеки може да се справи с тази работа, но тя е успяла благодарение на \"адекватното отношение към всички\". \"Ние с моята приятелка си търсехме работа и видяхме обява във вестника: \"Девойка с приятен глас, с умение да разговаря на различни теми. - Аз не знаех какво точно да очаквам. Отидох на интервю, дадоха ми някакъв булеварден роман, казаха ми да прочета на микрофон сцена със секс. Аз отначало мислено се посмях над това. Много от момичетата, които също бяха дошли да кандидатстват бяха в шок и си тръгнаха. Аз, обаче, си казах: \"Ти си актриса, ще успееш да го прочетеш правилно\", споделя Савченко. Трябва да се отбележи, че в последно време Савченко се хвали с неща, които са твърде далеч от политиката и войната. Например, тя разказа също така, че е учила за моделиер на дрехи и се отличавала с изискан вкус.", "date": "2017.08.02", "title": "Надежда Савченко заработвала на секс телефон"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BD%D0%B0%D1%80%D0%B5%D1%87%D0%B5-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%B8%D1%81%D1%82%D0%B8%D0%BD%D1%81%D0%BA%D0%B0-%D0%B4%D1%83%D0%BF%D0%BA%D0%B0-news680164.html", "text": "Президентът на САЩ Доналд Тръмп заявил пред членове на своя голф клуб в Ню Джърси, че прекарва голяма част от времето си далеч от Вашингтон, защото Белият дом е \"истинска дупка\", предаде Асошиейтед прес. Белият дом не е отговорил все още на молба за коментар по повод съобщението, което е публикувано на сайта golf.com. Откакто стана президент, Тръмп прекарва почти всеки уикенд в някой от имотите, които притежава или е наел, включително в Бедминстър, Ню Джърси, където е голф клубът му.", "date": "2017.08.02", "title": "Тръмп нарече Белия дом \"истинска дупка\""}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%BA%D0%B0%D0%BA%D0%B2%D0%BE-%D0%BE%D0%B7%D0%BD%D0%B0%D1%87%D0%B0%D0%B2%D0%B0%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D1%84%D0%B0%D0%BC%D0%B8%D0%BB%D0%B8%D0%B8-news680077.html", "text": "Във фамилните имена на българите има влияния от езика на различни етноси и групи, населявали земите ни от древността до наши дни. Една голяма част от тях са свързани и с културното ни наследство, формирано в течение на петте века господство на Османската империя, обяснява д-р Петя Банкова от Института по етнология и фолклор в Етнографския институт с музей при БАН. По презимената на българите може да се \"прочете\" историята на нацията в областта на икономиката, бита, културата, морала, географската принадлежност, връзка с други етноси, личностна характерология на индивида и др., твърди пред БТА Катя Бакърджиева, която изследва народопсихологията в българските фамилни имена, пише \"БГ Нау\". Много от нашите фамилни имена са с турска, персийска или гръцка етимология, за други има и българска и турска дублетика (например Зидаров-Дюлгеров, Железов-Демиров и др.). Фамилните имена, свързани с професии и занаяти са многобройни и са характерни главно за Възраждането - Житаров, Харманджиев, Оризаров, Брашнаров, Овчаров и др. Срещат се и дублетни форми: Овчаров-Чобанов, Биволарски - Мандаджиев (от \"манда\" - бавен). Българинът е добър занаятчия и това е оставило следа върху презимената, някои от които се отнасят до минал бит като: Дръндаров (от \"дръндар\" - чепкало), Калайджиев, Гайтанджиев, Кенаров и др. Други имат своето значение и днес: Златаров-Сарафов-Куюмджиев и др. Присъстват и дублети: Зидаров- Дюлгеров, Пчеларов-Кованлъков, Шивачев-Терзиев. Срещат се и фамилии, които доказват връзката на населението с морето: Гемиджиев-Шаланов, Рибаров-Балъков, Вапоров (от \"вапор\" - параход), Моряков, Корабов и др. Има и презимена, свързани с професии от културния живот: Даскалов, Калиграфов (краснописец), Газетаров (вестникар), Писаров, Подвързачов и др. Художествените занаяти намират отражение в имена като: Марангозов (резбар), Зографов, Молеров (художници), Майсторов-Устов и др. Връзка с лечителстовото и езотеризма откриваме във фамилиите: Докторов-Хекимов, Знахаров, Вещеров (лечители), Гледачев, Билкаров. Фамилните имена, свързани с бита, физиологията, качествата на характера събуждат особен интерес. Сред тях са фамилии като: Белмустаков, Абрашев (луничав), Герджиков-Гюзелев-Дилберов (красив), Слабаков, Левентов (строен), Кьорчев (сляп), Дюстабанов (с плоско стъпало), Маразов (често боледуващ), Пелтеков (заекващ) и др. Колоритни са презимена като: Сайбиев (добър стопанин), Въртикъщов, Тевекелиев (щедър), Късметлийски, Чалъмов- Чалъшканов (усърден, сръчен), Умников, Губиделников, Тембелиев, Чапкънов (хитрец), Бербатов (нечист), Яланджиев (лъжец), Дремджиев и др. Сферата на социалния живот също дава отражение върху фамилните имена. Съществуват две категории от тях - свързани с прослойката на бедните от една страна и на заможните - от друга Първите се отнасят до вида на работа: Гавазов, Измекяров (слуги); до облеклото, както и до прехраната: Голчев, Мамалигаров и др. Имената на заможните показват по-висок ранг: Десподов, Болярски; богатство: Алтънов, Сребров, Тузсузов (богаташ). Не липсва и отрицателна отсянка: Кожодеров, Лихварев и др. Други имена, отразявящи социалното положение: Чорбаджиев, Чифликчиев, Консулов и др. Християнската религия присъства също във фамилните имена. Най-разпространената фамилия от този вид е Попов, както и Хаджиев (поклонник на Божи гроб). Съществуват и фамилии, които имат връзка с църкви и манастири - Свещаров, Клисаров и др., както и Иконописов, Зографов. По-отвлечено значение имат имената Шейтанов, Духовников, Ангелатов и др. Интересни са фамилиите Черноризов, Чернокапов, Отшелников, дори и Шаманов (езически жрец). Чрез близостта с гръцката църква идват имената Папазов (от \"поп\"), Парадизов (от \"рай\") и др. От взаимодействието на българи и турци са се появили имената: Ходжев (турски духовник), Текелиев (турски параклис), Дервишев (мохамедански калугер) и др. Отношение към изкуството откриваме и във фамилните имена - Гайдаров, Кавалджиев, Сантурджиев (от \"сантура\" - подобие на китара), Зурлов, Бозуков, Тъпанджиев, Даулджиев. Майсторите на чанове и хлопки носят имената Хлопатаров, Чанов. Презимената Пеев, Пейчев, Орфеев говорят за певческа дарба, а Хороводов - за владеене на танца. Художниците са се изявявали главно в изписване на църкви и манастири, така са се появили фамилиите Иконописов, Зографов. Фамилните имена, свързани с флората, доказват тясната връзка на народа ни с природата и родната земя - например Боров, Босилков, Брезински, Буков, Върбанов, Върбов-Ракитов, Гиргинов, Горянски, Грозданов, Грудов, Гюлмезов (от \"гюл\" - роза), Зеленогорски, Зюмбюлев, Луков, Мешеков (вид дъб), Орешарски, Орманджиев (от \"орман\" - гора), Папуров, Пчелинов, Пиперков, Пънчев-Кютюков, Рапонов (от \"ряпа\"), Розов, Семков, Сусамов, Съчков, Тополов-Каваков, Трендафилов-Гюлов, Трьнков, Трънски, Фиданов, Флоров, Хардалов, Церов (вид дъб), Чамкориев (от \"чамкория\" - борова гора), Чамсакъзов (от \"чамсакъз\" - борова смола), Черешаров, Чимширов, Чинаров-Ябланов, Чушков, Шипкалиев, Шипковенски, Шумков, Шумарев, Щирков, Яворов, Яворски, Ясенов. Домашните животни са били пръв помощник в работата на селянина - и от тук идват фамилии като: Волов, Говедаров, Жребецов, Катърски и др. Срещат се и такива, които говорят за животни-пазители или вредители: Котев, Мишков, Вълков и др. Фамилиите Свинаров, Мисирков, Кокошкаров, Скумриев идат от названия на животни, които присъстват на трапезата като храна. Други разкриват връзката с дивата природа: Самсаров (от \" самсар\" - белка), Мечков, както и митични: Змеев-Аждеров, а и обобщаващи: Зверев, Животинов. Богато е разнообразието от имена на птици: Кълвачев, Гълъбов, Соколов и др. И тук се срещат дублети: Сърнев-Караджов, Славеев-Бюлбюлев-Бюлбюлиев и др.", "date": "2017.08.02", "title": "МИСТЕРИЯ! Какво означават българските фамилии"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-96-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BF%D1%80%D0%B8%D0%BD%D1%86-%D1%84%D0%B8%D0%BB%D0%B8%D0%BF-%D1%81%D0%B5-%D0%BE%D1%82%D1%82%D0%B5%D0%B3%D0%BB%D1%8F-%D0%BE%D1%82-%D0%BF%D1%83%D0%B1%D0%BB%D0%B8%D1%87%D0%BD%D0%B8%D1%8F-%D0%B6%D0%B8%D0%B2%D0%BE%D1%82-news680106.html", "text": ". Принц Филип, 96-годишният съпруг на британската кралица Елизабет II се оттегля от публичния живот с последна поява по време на официално мероприятие днес, предава агенция Ройтерс Последната му обществена проява ще бъде днес, когато той ще присъства на парад на морската пехота в Бъкингамския дворец и ще се срещне със служещи в нея. От Бъкингамския дворец уточняват, че принц Филип може в бъдеще да придружи съпругата си при определени събития.", "date": "2017.08.02", "title": "ОФИЦИАЛНО! 96-годишният британски принц Филип се оттегля от публичния живот"}
{"url": "http://pik.bg/%D1%81%D0%B0%D1%88%D0%BA%D0%B0-%D0%B2%D0%B0%D1%81%D0%B5%D0%B2%D0%B0-%D0%BD%D0%B0-%D0%BB%D1%8E%D0%B1%D0%BE%D0%B2%D0%BD%D0%B0-%D0%B2%D1%8A%D0%BB%D0%BD%D0%B0-%D0%B5%D1%82%D0%BE-%D0%BA%D1%8A%D0%B4%D0%B5-%D1%87%D0%B0%D0%BB%D0%B3%D0%B0-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D1%89%D0%B5-%D0%BF%D0%B0%D0%B4%D0%BD%D0%B5-%D0%BD%D0%B0-%D0%BA%D0%BE%D0%BB%D0%B5%D0%BD%D0%B5-%D0%BF%D1%80%D0%B5%D0%B4-%D0%BC%D1%8A%D0%B6%D0%B0-%D1%81%D0%B8-%D1%85%D1%80%D0%B8-news680075.html", "text": "Да се обясни в любов на човека, който остана с нея след бурния ѝ период на музикалната сцена, Сашка Васева ще се заеме тази есен и то в Къщата на \"ВИП Брадър\". Именно в ролята на Купидон ще влязат продуцентите на предаването, което тази година ще се върти изцяло на романтична вълна. Изпълнителката на \"Левовете в марки\" има брак с бизнесмена Христо Бакърджиев, с когото преминаха през доста катаклизми в личен план, но в момента отново живеят кротко и щастливо. Възможност да покаже дали е преодоляла бурната раздяла с Християн Гущеров ще получи и друга звезда на фолк хоризонта - Мария. Изпълнителката на \"Червения картон\" вече е щастливо обвързана с друг мъж, а след като вдигна пищен рожден ден на дъщеричката си Марая, стана ясно, че поддържа добри отношения и с първия си съпруг Димитър Андонов, пише \"Монитор\". За да продаде личното си пространство в рамките на два месеца, Мария е получила оферта, възлизаща на около 80 хиляди лева. Къщата на Големия брат по традиция ще даде покрив и на върволица от силиконки. Сред ухажваните красавици, чиято основна задача ще е да разсмиват зрителите с изцепки от сорта на \"Столицата на Великобритания е Англия\", са Джулиана Гани и Мая Салмова, по-известна като \"феномена\" Мис Тигрова.", "date": "2017.08.02", "title": "Сашка Васева на любовна вълна! Ето къде чалга легендата ще падне на колене пред мъжа си Христо "}
{"url": "http://pik.bg/%D0%BD%D0%B0%D0%BC%D0%B5%D1%80%D0%B8-%D1%81%D0%B8-%D0%BC%D0%B0%D0%B9%D1%81%D1%82%D0%BE%D1%80%D0%B0-%D1%86%D0%B5%D1%86%D0%B8-%D0%BA%D1%80%D0%B0%D1%81%D0%B8%D0%BC%D0%B8%D1%80%D0%BE%D0%B2%D0%B0-%D1%81%D1%82%D0%B0%D0%B2%D0%B0-%D0%BC%D0%B8%D0%BB%D0%B8%D0%BE%D0%BD%D0%B5%D1%80%D1%81%D0%BA%D0%B0-%D1%81%D0%BD%D0%B0%D1%85%D0%B0-%D1%84%D0%B0%D1%82%D0%B0%D0%BB%D0%BD%D0%B0%D1%82%D0%B0-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B0-%D0%BA%D0%B0%D0%B7%D0%B0-%D0%B4%D0%B0-%D0%BD%D0%B0-news680121.html", "text": "Фаталната Цеци Красимирова най-накрая е намерила щастието в любовта. Синеоката моделка е получила предложение за брак от сина на Цоло Вутов - 39-годишния милионер Владимир. Двамата са заедно само от няколко месеца, но вече са решили, че са родени един за друг и няма смисъл да бавят венчавката. Владимир е лудо влюбен в Цеци и още от началото на отношенията им я засипал с подаръци, за да я накара да се чувства специална. Откакто била с него, Красимирова не спирала да се усмихва и пред близките си споделяла, че досега не е била толкова обичана. Двамата предпочитат да пазят отношенията си в тайна. Цеци си давала сметка, че досега всичките й връзки са били публични и са приключили с раздяла. Самият Владимир също държал да не става герой в медиите и оценявал факта, че бившата моделка не желае да си прави реклама на негов гръб. Затова решил изненадващо да й падне на колене с предложение за брак в последния уикенд на юли, при което тя веднага приела, твърди седмичник. Венчавката ще остане в пълна тайна и ще се състои в тесен семеен кръг. Не е ясно само дали Цеци ще се завърне в България заради потенциалния си съпруг. Той е поел бизнеса на татко си и едва ли планува заминаване в чужбина. Тя пък наскоро заяви, че заради дъщеря си Джудит, която учи в Барселона, няма намерение да си идва обратно тук. Бъдещият тъст на Красимирова, милионерът Цоло Вутов е основател, управител и собственик на 50% от \"Геотехмин\" ООД - група, която включва над 26 дружества от различни сектори - миннодобивна индустрия, строителство, инфраструктура и екологичен инженеринг.", "date": "2017.08.02", "title": "НАМЕРИ СИ МАЙСТОРА! Цеци Красимирова става милионерска снаха! Фаталната красавица каза \"Да\" на сина на Цоло Вутов (СНИМКА)"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B0%D0%BD%D0%B4%D1%80%D0%B5%D0%B0-%D0%BF%D1%83%D1%81%D0%BA%D0%B0-%D0%B4%D1%83%D0%B5%D1%82-%D1%81%D1%8A%D1%81-%D1%81%D1%83%D0%BF%D0%B5%D1%80-%D0%B7%D0%B2%D0%B5%D0%B7%D0%B4%D0%B0---%D0%B8%D0%BC%D0%B5%D1%82%D0%BE-%D0%BC%D1%83-%D0%B5-%D1%81%D0%BD%D0%B8%D0%BC%D0%BA%D0%B0--%D0%B2%D0%B8%D0%B4%D0%B5%D0%BE-news680158.html", "text": "След като в началото на седмицата Андреа обяви, че подготвя колаборация с дъщерята на Орхан Мурад - Сузанита, сега издаде и за още един съвместен проект, който предстои да види бял свят. Вторият дует обаче е с чуждестранна звезда и ще бъде на английски език, стана ясно от пост на певицата във фейсбук профила й. \"Един проект, по който работим почти година. И който нямам търпение да ви представя, заедно с моя албански колега Sergio. Парчето е на английски и съм сигурна, че много ще ви хареса! Не мога да разкривам повече!\", сподели изпълнителката за предстоящата колаборация с албанския хитов певец. Sergio е изпълнителят на хита \"Without You\".", "date": "2017.08.02", "title": "ИЗНЕНАДА! Андреа пуска дует със супер звезда - името му е... (СНИМКА + ВИДЕО)"}
{"url": "http://pik.bg/%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BF%D0%B0%D0%BD%D0%B8%D1%87%D0%B5%D1%81%D0%BA%D0%B8-%D0%B1%D1%8F%D0%B3%D0%B0-%D0%BE%D1%82-%D1%82%D0%B0%D0%BB-%D0%B0%D1%84%D0%B0%D1%80-%D0%BA%D1%80%D0%B0%D0%B9-%D0%BC%D0%BE%D1%81%D1%83%D0%BB-news680149.html", "text": "РИА Новости, Иракските сили за сигурност започнаха операция срещу терористите от „Ислямска държава“ в град Тал Афар, разположен западно от Мосул, предаде позовавайки се на местни медии. По-рано министър-председателят на Ирак Хайдер ал Абади заяви, че градът ще стане следваща цел на армията след Мосул и ще бъде освободен „със същата решителност“. „Операцията започна вчера. Около 18 селища в района на Тал Афар“ са освободени“, заяви началник-щабът на кюрдските въоръжени сили „Пешмерга“ Джабар Явар. Офицерът от иракската армия Фахд Абдула Таай съобщи, че около 100 танка и бронирани машини, заедно с войници стоят готови на 40 км. от града. Планира се , че в щурма ще участват около 40 хил. войници, служители на федералната полиция и на антитерористичните управления. Според иракските военни в града се намират около 1000 терористи от „Ислямска държава“, част от които преди са действали в Мосул. Според Джабар Явар градът ще бъде освободен „до две седмици“ поради падналия боен дух на терористите. Тал Афар, разположен на около 50 км. западно от Мосул, остава последния сериозен градски център, контролиран от терористите.", "date": "2017.08.02", "title": "\"Ислямска държава\" панически бяга от Тал Афар край Мосул"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B0%D0%BD%D1%82%D0%BE%D0%BD-%D1%85%D0%B5%D0%BA%D0%B8%D0%BC%D1%8F%D0%BD-%D0%B7%D0%B0%D1%80%D1%8F%D0%B7%D0%B0-%D0%B2%D0%B0%D1%81%D0%B8%D0%BB%D0%B5%D0%BD%D0%B0-%D0%BC%D0%B0%D1%87%D0%BE%D1%82%D0%BE-%D0%BD%D0%B0-%D0%B1%D0%B8-%D1%82%D0%B8-%D0%B2%D0%B8-%D0%BD%D0%B0-%D0%BF%D0%BE%D1%87%D0%B8%D0%B2%D0%BA%D0%B0-%D1%81-%D0%B4%D1%80%D1%83%D0%B3%D0%B0-%D0%B6%D0%B5%D0%BD%D0%B0-%D1%81%D0%BD%D0%B8%D0%BC%D0%BA-news680042.html", "text": "Водещият на сутрешния блок на Би Ти Ви, Антон Хекимян, се е отдал на пълен релакс, откакто излезе в отпуска и отстъпи мястото си в студиото на колежката си Биляна Гавазова. Изненадващо обаче ергенът не споделя ваканцията си със своята дългогодишна приятелка - репортерката от Нова телевизия Василена Гръбчева, а с друга жена. 33-годишният Антон се е покрил в родната си Стара Загора, където продължават да живеят майка му и най-близките му роднини. Хекимян нарочно е избрал да прекара ваканцията си в Града на липите, за да може максимално да се откъсне от светския живот и интригите в столицата. Водещият е организирал времето си така, че всеки ден да разпуска с близките си и верните си приятели. Вместо да палува по морето с гаджето си Василена, днешния ден Антон е посветил изцяло на своята баба. Достолепната дама е рожденичка, а заради напреднала й възраст любимият й внук е посветил отпускарското си време изцяло на нея. \" Баба Тонка на 89! Да ни е жива и здрава!\", пожела си Хекимян.", "date": "2017.08.02", "title": "ПЪРВО В ПИК! Антон Хекимян заряза Василена! Мачото на Би Ти Ви на почивка с друга жена (СНИМКА)"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B7%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D1%81-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BE%D1%82%D0%B2%D0%B0%D1%80%D1%8F-%D1%81%D0%B5-%D0%BD%D0%BE%D0%B2%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D1%81%D1%82%D1%80%D0%B0%D0%BD%D0%B8%D1%86%D0%B0-%D0%B2-%D0%B4%D0%B2%D1%83%D1%81%D1%82%D1%80%D0%B0%D0%BD%D0%BD%D0%B8%D1%82%D0%B5-%D0%BE%D1%82%D0%BD%D0%BE-news680163.html", "text": "прессекретариата на държавния глава Президентът на Република България Румен Радев даде висока оценка на подписания вчера Договор за приятелство, добросъседство и сътрудничество между Република България и Република Македония и подчерта, че от днес е отворена нова европейска страница в двустранните отношения. Това съобщиха от . Президентът Радев напомни, че подписването на Договора е станало възможно благодарение на дългогодишните усилия на дипломати и държавници. Българският държавен глава призова за скорошна ратификация на Договора от парламентите на двете страни, изпълнение на условията, заложени в Договора, и осъществяване на договорените проекти в името на благоденствието на гражданите на двете държави. Той подчерта необходимостта от системни усилия за реализацията на Договора. Румен Радев честити празника Илинден на всички граждани на Република България и Република Македония.", "date": "2017.08.02", "title": "Румен Радев за договора с Македония: Отваря се нова европейска страница в двустранните отношения"}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BD%D0%B0%D0%BD%D0%B0-%D0%B2-%D0%B1%D0%B8%D1%82%D0%BA%D0%B0%D1%82%D0%B0-%D1%81-%D1%80%D0%B0%D0%BA%D0%B0-news680143.html", "text": "Омбудсманът Мая Манолова подкрепи кампанията на Нана Гладуиш \"Сърдечни приятелки\", която нейната фондация \"Една от осем\", бореща се с рака на гърдата,  провежда в цялата страна, съобщиха от пресцентъра на омбудсана. Както вече стана ясно, в момента телевизионната водеща е в Израел за химиотерапия, след като се оказа, че 5 години след лечението, коварната болест отново се е върнала. Въпреки това обаче, екипът на Нана пътува с розовия кемпер, запазена марка на фондацията и с още по-голям хъс и ентусиазъм помага и подкрепя жени, които в момента провеждат лечение. Днес розовият кемпер бе пред УМБАЛ \"Св. Марина\" във Варна, а по-късно бе паркиран на едно от най-комуникативните места в морската столица, в Района на козирката и информационния център над подлеза. \"Сърдечни приятелки” има за цел да изнесе дейността на фондацията от София, засега в 25 града на страната. Жените, които минават през терапия и тези, които са приключили и се връщат към нормалния си живот, имат нужда да говорят и да споделят, имат много въпроси, на които не винаги намират отговор в болниците. В момента раздаваме брошури на различни теми, всичко е свързано с лечението - за химиотерапията, как да си разчетат епикризата, защото много жени не знаят нищо за характеристиката на самото заболяване, а са длъжни да знаят, какво да кажат на детето си. С нас има психолог, който прави индивидуални психологически консултации и групови такива. С нас има гримьор и арт терапевт. Жената по време на терапия, освен косата си, губи и вежди, мигли. Той е тук да покаже как да се гримира, да изглежда по-добре. С нас има кулинарен блогър, да говори за здравословното хранене, даваме практически консултации - как сме минали през лечението, как по-лесно да се преодолеят последствията от химиотерапията\", обясни Диди Гунева, сътрудник във фондацията, по време на съвместна пресконференция в УМБАЛ \"Света Марина\". Омбудсманът Мая Манолова подари на мобилния екип от розовия кемпер икона на Света Богородица, която да ги закриля, както и още дузина по-малки икони с лика на Божията майка, на жени, които в момента провеждат лечение в университетската болница. Всички те бяха осветени ден по-рано от отец Александър в Софийския храм \"Св. Св. Кирил и Методий\".", "date": "2017.08.02", "title": "Мая Манолова подкрепи Нана в битката с рака"}
{"url": "http://pik.bg/%D0%B8%D0%B7%D0%BB%D0%B8%D0%B2%D0%B0%D1%82-60-%D0%BC%D0%B8%D0%BB%D0%B8%D0%BE%D0%BD%D0%B0-%D0%BB%D0%B5%D0%B2%D0%B0-%D0%BD%D0%B0-%D0%B1%D0%B4%D0%B6-%D0%B7%D0%B0-%D0%BF%D0%BE%D0%BA%D1%80%D0%B8%D0%B2%D0%B0%D0%BD%D0%B5-%D0%BD%D0%B0-%D0%B4%D1%8A%D0%BB%D0%B3%D0%BE%D0%B2%D0%B5%D1%82%D0%B5-news680127.html", "text": "Министерски съвет реши над 60 млн. лв. да бъдат преведени възмездно от Министерството на финансите към БДЖ, съобщи днес пред журналисти министърът на транспорта Ивайло Московски. Той обясни, че допреди няколко месеца не е имало законово основание да бъде предоставен ресурс на железниците да могат да си погасяват дълговете заради изчакването на т.нар. нотификация или одобрение за държавна помощ за БДЖ. Тъй като това стана факт преди няколко месеца, отпускането на средства вече е възможно, посочи министърът, цитиран от БТА. Московски съобщи, че 42 млн. лв. още днес ще бъдат върнати на бюджета, тъй като те трябва да погасят една активирана стара държавна гаранция, т.е. ангажимент от бюджета към Световна банка. Министърът посочи, че 42 млн. лв. от дълговете на БДЖ ще бъдат погасени с тази сума и 20 млн. лв. от тях ще бъдат разпределени за погасяване на т.нар облигационен заем към пет банки, които всъщност са финансирали тази облигация на железниците. \"Там дългът продължава да е над 150 млн. лв., но с тези 20 млн. лв. поемаме един ангажимент, който ще ни позволи останалите пари да бъдат разсрочени за следващата година\", каза министър Московски. Той подчерта, че става въпрос за възмездно финансиране, т.е. останалите сектори в държавата и данъкоплатците няма да бъдат ощетени с тези пари, които получава БДЖ. Системата на транспорта има ангажимент да възстанови тези средства към бюджета до края на 2018 г., подчерта транспортният министър. Московски каза, че, погасявайки дълговете, дружеството ще може да си стъпи на краката. Надявам се през есента успешно да стартира и процедура, която да позволи закупуване на нов подвижен състав за БДЖ, което да осмисли огромните инвестиции, които правим в железопътна инфраструктура, съобщи още министърът на транспорта.", "date": "2017.08.02", "title": "Изливат 60 милиона лева на БДЖ за покриване на дълговете"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D1%81-%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D0%B5%D1%82%D0%BE-%D0%BF%D1%80%D0%B0%D0%B2%D0%B8-%D1%81%D0%B8%D0%BB%D0%B0%D1%82%D0%B0-%D1%81%D1%82%D0%B0%D0%B2%D0%B0-%D0%B4%D0%B5%D0%B2%D0%B8%D0%B7-%D0%BD%D0%B0-news680145.html", "text": "Девизът на Българското председателство на Съвета на Това стана обяви Лиляна Павлова. Решението за слогана е потвърдено с решение на Министерски съвет. Един от основните акценти като приоритети за българското председателство е това да бъдем единни, коментира пред журналисти Лиляна Павлова. Проведени са , които са показали, че именно това е най-харесваният слоган. \"Утвърждавайки слогана на българското председателство, завършваме и визуализацията му\", каза още Павлова. Ресорният министър уточни, че това проучване е направено от . Фокус групите, сред които е проведено не са получавали предварително готови слогани, а е трябвало сами да предложат такъв. Сред предложенията е имало девизи като: \"Силни заедно\", \"Европа във вярна посока\", \"Европа на новото поколение\" и др. Освен това социологически проучвания показват и приемането на - та - конкурентоспособност, кохезия, консенсус. Предстоят поредица от обсъждания на национално ниво с гражданите, с неправителствения сектор на национално и регионално ниво относно заявените приоритети по трите ключови послания. Павлова изтъкна още, че социологическото изследване показва още, че 72% от запитваните свързват темата конкурентоспособност с развитие на икономиката, инвестициите. Павлова не скри задоволството си, че 10 години след присъединяването, България е една от държавите, в които виждаме Тя каза още, че днес е бил приет и календарът на събитията, съгласуван е и със секретариата на съвета на ЕС. \" \", заяви Павлова. Всъщност стартираме с първото събитие на 4-ти януари пред Народния театър по настояване на председателя на ЕК Жан-Клод Юнкер. Павлова определи като категорична лъжа и манипулация твърденията, че България се отказва от събития. Тя изтъкна, че в страните членки по устав се провеждат само неформалните заседания на съветите на министрите. \"В България планираме провеждането на \", уточни тя. По думите й като брой събития - България има най-много в сравнение с малтийското и естонското председателство. Календарът предвижда 2 . \"Това е рамката и на този принцип се провежда всяко председателство\", каза още Павлова. Тя уточни, че . До тогава е активен сайтът на естонското председателство. Министър Павлова още веднъж увери, че ремонтът на НДК ще бъде завършен преди началото на председателството, каквито са и уверенията на министъра на културата Боил Банов, който е принципал на НДК. ЕС е \"Съединението прави силата\". социологически проучвания сред различни фокус групи EXACTA не по тяхна заявка, а по инициатива на социологическата агенция посланията на българското председателство, свързано с трите \"К\" 80% от българите одобряват посланията на българското председателство. положително отношение към членството на България в ЕС и то сред 75% от анкетираните. България е напълно готова да поеме председателството 12 неформални заседания на съвета на министрите 30 събития у нас и над 1500 в Брюксел и Люксембург сайтът на българското председателство ще бъде активен от 1-ви декември", "date": "2017.08.02", "title": "ИЗВЪНРЕДНО В ПИК TV! Лиляна Павлова с важна новина: \"Съединението прави силата\" става девиз на председателството ни"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89-%D0%BA%D1%80%D0%B0%D0%B9-%D0%BF%D0%B0%D1%81%D1%82%D0%B8%D1%80-%D0%BF%D0%BE%D1%87%D0%B8%D0%BD%D0%B0-%D1%81%D0%BB%D0%B5%D0%B4-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BE%D1%82-%D0%B1%D0%B8%D0%B2%D0%BE%D0%BB-news680097.html", "text": "47-годишен пастир е починал след като е бил нападнат от бивол. Сигналът за намерен мъж в безпомощно състояние в землището на село Ръжево Конаре е получен около 17.50 часа вчера, съобщиха от пловдивската полиция. Незабавно към мястото са изпратени екипи на РУ – Хисаря и Бърза помощ. Установена е самоличността на пострадалия – 47-годишен мъж, който според първоначалните данни бил нападнат от бивол, съобщава \"Дарик\". Пастирът бил транспортиран в пловдивска болница с множество наранявания, където по-късно е починал. По случая е образувано досъдебно производство. Работата продължава разследващ полицай.", "date": "2017.08.02", "title": "ШОКИРАЩ КРАЙ! Пастир почина след нападение от бивол"}
{"url": "http://pik.bg/%D1%81%D1%82%D0%BE%D0%BB%D0%B8%D1%87%D0%BD%D0%B0-%D0%BE%D0%B1%D1%89%D0%B8%D0%BD%D0%B0-%D1%81%D0%B5-%D0%B0%D0%BA%D1%82%D0%B8%D0%B2%D0%B8%D0%B7%D0%B8%D1%80%D0%B0-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D1%81%D1%8A%D1%81-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B0-%D0%B0%D0%BF%D0%B0%D1%80%D0%B0%D1%82%D1%83%D1%80%D0%B0-%D0%B4%D1%8A%D1%80%D0%B2%D0%B5%D1%82%D0%B0%D1%82%D0%B0-news680076.html", "text": "Столична община ще обяви поръчка за експертиза, която може да включва и специална апаратура за проверка на опасните дървета в града. След инцидента, при който във вторник изсъхнало дърво падна върху млада жена в София, Столичната община взима спешни мерки за предотвратяване на подобни случки, обяви изпълняващият длъжността директор на \"Зелена система\" Димитър Данчев. Според него причината за инцидента е изсъхналото дърво. По думите му Столичната община редовно извършва окастряне на изсъхнали дървета, както и на такива със сухи клони. Данчев обаче допълни, че балансът на дървото е бил нарушен заради \"некомпетентна намеса\" на непрофесионалисти, които са рязали дървото. Местните власти ще обявят обществена поръчка за извършване на експертизи за наличие на гъби и вредители в дървесината. Ще се търси и доставчик на специална апаратура, чрез която ще може да се определи дали дадено дърво е опасно, макар видът му да не издава това. \"Столичната община непрекъснато премахва опасни дървета и извършва санитарна сеч\", увери Данчев.", "date": "2017.08.02", "title": "Столична община се активизира, проверява със специална апаратура дърветата"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D0%B3%D0%B0%D1%84-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F%D1%82-%D1%82%D0%B5%D0%BB%D0%B5%D0%B3%D1%80%D0%B0%D1%84-%D1%83%D0%BC%D0%BE%D1%80%D0%B8-%D0%BF%D0%BE-%D0%B3%D1%80%D0%B5%D1%88%D0%BA%D0%B0-%D1%81%D1%8A%D0%BF%D1%80%D1%83%D0%B3%D0%B0-%D0%BD%D0%B0-%D0%BA%D1%80%D0%B0%D0%BB%D0%B8%D1%86%D0%B0%D1%82%D0%B0-%D0%BF-news680142.html", "text": "Един от най-старите и най-популярни вестници на Великобритания \"Дъ Телеграф\" по грешка публикува на сайта си новина за смъртта на 96-годишният съпруг на британската кралица принц Филип, съобщава в своя блог в Туитър авторката от \"Гардиън\" Рианън Луси Кослет, която работи на свободна практика. Тя помества и линк към материала на \"Телеграф\" със заглавие\"НЕ ПУСКАЙ, НЕ ПУСКАЙ, НЕ ПУСКАЙ Единбургският херцог принц Филип почина на ХХ години\", като нарича гафа истински кралски провал. В бележка под заглавието е написано, че новината трябва да се пусне като основна. След като журналистите поправят грешката си, следвайки въпросния линк, може да се види материал за последната официална поява на принц Филип. ПИК съобщи по-рано днес, че принцът се появява пред обществеността за последно в сряда и спира изявите си. Очевидно медията е публикувала случайно подготвен по-рано текст в случай на смърт на съпруга на кралицата.", "date": "2017.08.02", "title": "ЕКСКЛУЗИВНО В ПИК! Уникален гаф! Британският \"Телеграф\" умори по грешка съпруга на кралицата принц Филип"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BD%D0%B0%D0%BF%D1%80%D0%B0%D0%B2%D0%B8-%D0%BD%D0%B5%D0%B9%D0%BC%D0%B0%D1%80-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D1%81%D0%B8-%D0%BC%D0%B8%D0%BD%D1%83%D1%82%D0%B8-%D0%BD%D0%B0-%D0%BD%D0%BE%D1%83-%D0%BA%D0%B0%D0%BC%D0%BF-news680148.html", "text": "Неймар пристигна на стадион \"Камп Ноу\" с личния си автомобил тази сутрин, но не за да тренира с Барселона. Той е бил в мрачно настроение и е отказал да говори пред чакащите го на бариерата медии. Бразилецът е отишъл да се сбогува със своите съотборници. Провел е разговор с Меси и компания, след което си тръгнал от стадиона. Той настоял пред ръководството всичко около преминаването му в Пари Сен Жермен да бъде уточнено до края на тази седмица, за да може да се концентрира върху тренировките с новия си тим. Босовете на Барселона обаче продължават да са против такава сделка и правят всичко възможно тя да не стане реалност. Очаква се днес да има нова среща между тях, Неймар и баща му, който е негов агент, пише \"Топспорт\", позовайки се на информация на \"Ел Мундо Депортиво\".", "date": "2017.08.02", "title": "Ето какво направи Неймар в последните си минути на \"Ноу Камп\""}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D1%81%D0%BE%D1%84%D0%B8%D1%8F-%D1%88%D0%BE%D1%84%D1%8C%D0%BE%D1%80-%D1%83%D0%BC%D1%80%D1%8F-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-news680098.html", "text": "Смъртта на шофьор причини катастрофа на ул. \"Гюешево\" и бул. \"Гешов\" и затрудни движението в района. Линейка дойде на мястото на инцидента след 25 минути. В автомобила, запречил движението, се виждаше водача, който е в безсъзнание. Оказа се, че той е починал. Предполага се, че му е прилошало в движение.", "date": "2017.08.02", "title": "ТРАГЕДИЯ В СОФИЯ! Шофьор умря зад волана, блокира движението"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BE%D1%82%D0%BA%D1%80%D0%B8%D1%85%D0%B0-%D1%80%D0%B0%D0%B7%D1%87%D0%BB%D0%B5%D0%BD%D0%B5%D0%BD%D0%B8-%D1%82%D1%80%D1%83%D0%BF%D0%BE%D0%B2%D0%B5-%D0%B2-%D1%80%D0%B5%D0%BA%D0%B0-%D0%BC%D0%BE%D1%81%D0%BA%D0%B2%D0%B0-news680090.html", "text": "На южния бряг на река Москва са открити десет найлонови торби и две картонени кутии. След като ги отворили полицията се натъкнала за ужасяваща гледка, разчленените тела на мъже и жена. Старши началник на полицията Юлия Иванова заяви, че първото тяло на жената е намерено на 29-ти в два черни чувала. Три дни по-късно е открито и нарязаното тяло на мъжа, разпределено в осем торби и две картонени кутии. Следователите се опитват да съберат телата на жертвите и да установят самоличността им.", "date": "2017.08.02", "title": "ИЗВЪНРЕДНО В ПИК! Откриха разчленени трупове в река Москва"}
{"url": "http://pik.bg/%D0%BF%D0%BE-%D0%B1%D0%BE%D0%B3%D0%B0%D1%82%D0%B0-%D0%BE%D1%82-%D0%BF%D1%80%D0%B8%D0%BD%D1%86%D0%B5%D1%81%D0%B0-%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D0%B8%D0%BC%D0%BE%D1%82%D0%B8-%D0%B8-%D0%BC%D0%B8%D0%BB%D0%B8%D0%BE%D0%BD%D0%B8-%D0%B8%D0%BC%D0%B0-%D0%B8%D0%B2%D0%B0%D0%BD%D0%BA%D0%B0-%D1%82%D1%80%D1%8A%D0%BC%D0%BF-news680064.html", "text": "Дъщерята на американския президент Доналд Тръмп Иванка отчете, че притежава имущество на стойност най-малко 66 млн. долара, става ясно от подадените от нея документи, разкриващи финансовото й състояние. Миналата година тя е спечелила 13,5 млн. долара, в това число над 2,4 млн. долара от новия хотел „Тръмп“, който се намира до Белия дом и който стана причина главни прокурори да подадат иск срещу щатския президент в съда. Те обявиха, че в хотела са настанявани правителствени представители при посещения в САЩ, като така Тръмп е „получил милиони от чужди правителства“. Съпругът на Иванка Джаред Къшнър, който е високопоставен съветник на Тръмп, коригира документите, след като ги подаде. Той призна, че случайно е пропуснал да съобщи, че притежава над 70 имота на обща стойност най-малко 10,6 млн. долара. По-рано тази година Иванка Тръмп и съпругът й се отказаха от ръководството на своите компании и напуснаха апартамента си в Манхатън, за да се преместят във Вашингтон.", "date": "2017.08.02", "title": "ПО-БОГАТА ОТ ПРИНЦЕСА! Ето колко имоти и милиони има Иванка Тръмп"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%B1%D0%BE%D0%B5%D0%BF%D1%80%D0%B8%D0%BF%D0%B0%D1%81%D0%B8-%D0%B2-%D0%BD%D0%BE%D0%B2%D0%B8-%D0%BF%D0%B0%D0%B7%D0%B0%D1%80-news680102.html", "text": "Незаконни боеприпаси са открити в дома на 52-годишен мъж от Нови пазар, съобщиха от ОД на МВР в Разград. Претърсването е извършено вчера, след сигнал, получен в разградската дирекция. Със съдействието на полицията в Шумен, в хода на образувано досъдебно производство по описа на ОД на МВР-Разград са намерени и иззети 56 патрони, 22-ри калибър; един боеприпас, калибър 7,62; ракетен пистолет; бронзова антична статуетка и две старинни монети. По случая се води разследване.", "date": "2017.08.02", "title": "Спипаха незаконни боеприпаси в Нови пазар"}
{"url": "http://pik.bg/%D0%B5%D0%B4%D0%BD%D0%BE-%D0%B2%D1%80%D0%B5%D0%BC%D0%B5-%D1%81%D0%B5-%D1%82%D0%B0%D1%82%D1%83%D0%B8%D1%80%D0%B0%D1%85%D0%B0-%D1%81%D0%B0%D0%BC%D0%BE-%D0%B7%D0%B0%D1%82%D0%B2%D0%BE%D1%80%D0%BD%D0%B8%D1%86%D0%B8%D1%82%D0%B5-news680104.html", "text": "Вече започвам да се чувствам неудобно, че нямам обица на ухото, не си връзвам косата на опашка и най-вече нямам татуировка. Като изляза на улицата, страх ме хваща от младежите, които срещам – бръснати, с разпрани дънки и целите в огромни татуировки на всички видими места, дори на пръстите на ръцете, приличат на престъпници. Грозна гледка! Като ги видя, се сещам за онзи водещ от „Мастър шеф”, който готвеше японски ястия и имаше рисунки дори на шията и главата си и на много тв зрители им се отяждаше. Онзи ден пък в автобуса се качи младо момиче с къса пола и обеца на носа, а целите й крака бяха изрисувани с цветни татуировки – всички в рейса изпаднахме в шок и се възмутихме на глас. Ама кой ти слуша. Може да е модерно, но не е естетично някак си. Помня, че едно време при социализма се татуираха само затворниците. Татусите бяха знак за голяма простотия и много ниско обществено положение. А днес, ако не си нашарен, значи си демоде. То младежите вече и на коламаска и маникюр ходят, изобщо – ето каква мода ни довлече Европата. Величко Сакалиев, София", "date": "2017.08.02", "title": "Едно време се татуираха само затворниците"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%B3%D1%80%D0%B0%D0%B4%D1%81%D0%BA%D0%B8-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BD%D0%B5%D1%81%D1%82%D0%BE%D1%80%D0%BE%D0%B2-%D0%BD%D1%8F%D0%BC%D0%B0-%D0%BD%D0%B8%D1%82%D0%BE-%D0%B5%D0%B4%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%BE-%D0%B7%D0%BD%D0%B0%D0%BA%D0%BE%D0%B2%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-news680037.html", "text": "Не зная да е разкрито нито едно от знаковите убийства на прехода. Това призна в студиото на Би Ти Ви Нестор Несторов, градски прокурор на София през 90-те и два пъти член на ВСС. „Онова, което достига до прокуратурата е, че не достигат данни, които да сочат към конкретен извършител. Проверяват се различни версии, но в крайна сметка не може да се стигне до някъде, има безизходица. Или извършителят не е оставил никакви следи, или те са елиминирани, прикрити по някакъв начин. Не се съмнявам да е оказван чадър от когото и да е”, подчерта Несторов. В същото време, той призна, че не знае защо не е бил информиран чрез бюлетина на МВР за знаковия грабеж с двойно изнасилване на децата на сем. Анчови в Чепинци през 1998 г., за който само двама от извършителите влязоха в затвора. Несторов разбрал за случая чак когато Цветан Цветанов като вътрешен министър го споменал (т.е. около десетилетие по-късно). „Съдебната система се включва когато извършителят става известен, дотогава оперативно-издирвателната дейност е възложена на органите на МВР”, подчерта бившият прокурор. По думите му ако на този етап не е свършено достатъчно, няма как едно престъпление да бъде разкрито. Несторов се обяви за удължаване на давността за разследване на тежките престъпления, която сега е 20 години, но, според него, трябва да е 35 до 50 години: „Възможно е някой, който е извършител, след 30 години да направи самопризнания, той ще остане ненаказан”. По думите му трябва да се сложи ред и в процедурите по отлагане на дела, защото в момента това се прави произволно: в едни случаи за след 4-5 месеца, а в други – за след 20 дни. Като градски прокурор и съдебен кадровик той беше обект на проверки заради имотното си състояние. Днес Нестор Несторов не се определя като заможен човек. „Аз адвокатствам. В България пенсиите са ниски, получавам тавана от 910 лв.”, обясни той и допълни, че получава като хонорари до около 5000 лв. годишно и има приходи от наем.", "date": "2017.08.02", "title": "Бившият градски прокурор Несторов: Няма нито едно разкрито знаково убийство"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D0%B4%D0%BE%D0%B1%D1%80%D0%B8-%D1%83%D0%BF%D1%80%D0%B0%D0%B2%D0%BB%D0%B5%D0%BD%D1%81%D0%BA%D0%B0%D1%82%D0%B0-%D1%81%D0%B8-%D0%BF%D1%80%D0%BE%D0%B3%D1%80%D0%B0%D0%BC%D0%B0-news680105.html", "text": "Кабинетът одобри управленската си програма за мандата, съобщи министърът на транспорта Ивайло Московски. При формирането на коалиционното правителство ГЕРБ и „Обединени патриоти” си стиснаха ръцете около основни приоритети след дълги преговори, но изработването на цялостния документ продължи до сега. „Управленската програма е доста амбициозна, изисква много концентрация и труд от министрите”, обясни Московски, като уточни, че тя не се различава като теми и параметри от одобрените вече от ГЕРБ и ОП приоритети. По думите му в неговия сектор - „Транспорт”, тя е доста прагматична. Той уточни, че магистрала „Хемус” остава приоритетна.", "date": "2017.08.02", "title": "ИЗВЪНРЕДНО В ПИК TV! Правителството одобри управленската си програма"}
{"url": "http://pik.bg/%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B4%D0%BE-%D1%81%D1%82%D0%B5%D0%BD%D0%B0%D1%82%D0%B0-%D0%BE%D1%81%D1%82%D0%B0%D0%B2%D0%B0%D1%82-%D0%B1%D1%80%D0%BE%D0%B5%D0%BD%D0%B8-%D1%87%D0%B0%D1%81%D0%BE%D0%B2%D0%B5-%D0%B4%D0%BE-%D0%BC%D0%B0%D1%87%D0%B0-%D0%BD%D0%B0-%D1%81%D0%B5%D0%B7%D0%BE%D0%BD%D0%B0-news680080.html", "text": "Лудогорец Георги Дерменджиев Владислав Стоянов Марселиньо Кафу Вандерсон Барселона Тази вечер в 21:30 часа приема Апоел (Беер Шева) в среща реванш от 3-ия предварителен кръг на Шампионската лига. Макар и в изключително ранна фаза от сезона, това може спокойно да бъде определен като мачът на сезона за разградчани. \"Орлите\" загубиха първата среща в Израел с 0:2 и сега бъдещето им в турнира на шампионите е поставено на карта. А не е тайна, че основната цел пред играчите на е отново да влязат групите на най-комерсиалния клубен турнир. Още повече, че и бъдещето на наставника до голяма степен ще зависи от това дали отборът му ще продължи напред в тази надпревара. Дори и да отпадне днес, Лудогорец ще има утешителна награда от 3 милиона евро, които ще влязат в касата на клуба, както и шанс да продължи участието си във втория по сила турнир на УЕФА - Лига Европа, пише \"Спортал\". Големите пари обаче са в Шампионската лига, където само от евентуално влизане в групите разградчани биха си докарали 12,7 миилона евро. За всяка победа там пък отборът може да си заслужи още по 1,5 миилона евро. И не на последно място, там ще имат шанс да  се срещнат с най-големите отбори в света. Първо обаче Лудогорец трябва да направи поредната велика евро вечер и да се класира за плейофната фаза, преди да мисли за по-големи подвизи. Изоставане от два гола в евротурнирите е много трудно да бъде наваксано. Още повече, че израелският тим не допусна гол на свой терен, което означава, че ако отбележи довечера, това двойно повече ще усложни задачата на \"зелените\", които вече ще се нуждаят от цели 4 попадения, за да продължат напред. Все пак Лудогорец неведнъж е доказвал, че е способен на големи подвизи в Европа. Сега отборът трябва да се мобилизира до краен предел и да покаже истинските си възможности. Напоследък \"орлите\" не са на познатото ниво от миналия сезон, но е напълно възможно играчите довечера да избухнат и да за пореден път да покажат на какво са способни. В състава на Лудогорец няма големи кадрови проблеми, като единствено вратарят продължава да е извън сметките. Иначе треньорския щаб може да разчита на всички свои играчи. Очаква се отново на вратата на започне Броун, а в защита да действат Саша, Моци, Терзиев и Натанаел. Анисе и Дяков ще са двамата опорни халфове, докато ще играе като плеймейкър. и ще действат на крилата, а атаката отново ще води Кешерю. Гостите имат доста повече проблеми преди мача, като нападателят Нив Зирхан отпадна от сметките, както и бившият талант на Исаак Куенка. За сметка на това Маор Меликсон и Елианив Барда са възстановени и отпътуваха с отбора. Мохамед Гадир обаче също е с травма и до последно ще е под въпрос за двубоя. Най-вероятно гостите ще играят с Хаимов на вратата и Китон, Витор, Цедек и Корхут в защита. В средата на терена ще действа триото Ейбиндер, Огу и Ради, а в предни позиции ще започнат Меликсон, Гадир и Нвакаеме. Броун, Саша, Моци, Терзиев, Натанаел, Дяков, Анисе, Марселиньо, Кафу, Вандерсон, Кешерю Хаимов, Битон, Витор, Цедек, Коркут, Енбиндер, Огу, Ради, Нвакаме, Меликсон, Гадир \"Лудогорец Арена\", Разград Сердар Гюзюбуюк (Холандия) 21:30 часа", "date": "2017.08.02", "title": "Лудогорец до стената! Остават броени часове до мача на сезона"}
{"url": "http://pik.bg/%D0%BA%D0%BE%D0%BD%D1%82%D1%80%D0%B0-%D0%B3%D1%80%D1%83%D0%B5%D0%B2%D1%81%D0%BA%D0%B8-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8%D0%BB-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B8%D0%BC-%D0%B4%D0%BE%D0%B3%D0%BE%D0%B2%D0%BE%D1%80%D0%B0-news680103.html", "text": "\"ТВ Нова\". Председателят на опозиционната македонска партия ВМРО-ДПМНЕ Никола Груевски се срещна с министър-председателя на България Бойко Борисов. Двамата са обсъдили двустранните отношения като са подчертали общите ангажименти към насърчаването на добросъседските отношения в сферите от общ интерес, както и към интеграцията на Македония в Европейския съюз и НАТО, предаде македонската медия Груевски подчерта, че ВМРО-ДПМНЕ е за задълбочаване на приятелството между Македония и България, икономическото развитие и по-доброто сътрудничество между македонския и българския народ. По отношение на Договора за добросъседство, приятелство и сътрудничество, Груевски подчерта, че ВМРО-ДПМНЕ по отношение на тази тема има принципни, дългогодишни и аргументирани позиции, чиято основна идея е да се постигне споразумение, в което няма да има чувство за победител и победен и което ще реализира идеята за истинско и равноправно приятелство и сътрудничество между двете държави и народи. Той информира своя събеседник, че съгласно становището на Централния комитет на партията ВМРО-ДПМНЕ няма да даде подкрепа на договора, който е подписан от правителството на Зоран Заев и за който ВМРО-ДПМНЕ е имал конструктивни и съществени забележки и предложения за неговото подобряване. Двете страни подчертаха значимостта и необходимостта от по-бърза интеграция на Република Македония в НАТО и в Европейския съюз, като приоритет, който ще осигури трайна стабилизация на региона и ще осигури условия за допълнително икономическо развитие на същия. Събеседници обсъдиха и сътрудничеството в областта на Европейската народна партия, където членуват и ВМРО-ДПМНЕ, и ГЕРБ.", "date": "2017.08.02", "title": "КОНТРА! Груевски предупредил Борисов: Няма да подкрепим договора"}
{"url": "http://pik.bg/%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D1%81%D0%B5-%D0%BB%D1%8E%D0%BB%D0%B5%D1%8F%D1%82-%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D0%BA%D0%BB%D0%B0%D1%82%D0%B8-%D0%B2%D1%80%D0%B0%D0%BD%D1%87%D0%B0-news680045.html", "text": "Земетресение отново разтресе Вранча, Румъния. Земетресението е било с магнитуд от 4.9 по скалата на Рихтер. Бедствието е регистрирано в 4.32 часа местно и българско време. По информация на Европейският сеизмологичен център земетресението е станало на 150 дълбочина. Трусът е регистриран на 131 километра северно от Букурещ.", "date": "2017.08.02", "title": "БАЛКАНИТЕ СЕ ЛЮЛЕЯТ! Силно земетресение разклати Вранча"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BD%D0%B5-%D0%BD%D0%B0%D1%81%D0%B8%D0%BB%D0%B2%D0%B0%D0%B9%D1%82%D0%B5-%D0%BA%D1%8A%D1%81%D0%BC%D0%B5%D1%82%D0%B0-%D1%81%D0%B8-%D1%81-%D1%82%D0%B5%D0%B7%D0%B8-%D0%B7%D0%BE%D0%B4%D0%B8%D0%B8-%D0%BC%D0%BE%D0%B3%D0%B0%D1%82-%D0%B4%D0%B0-%D1%81%D1%82%D0%B0%D0%BD%D0%B0%D1%82-%D0%BE%D0%BF%D0%B0%D1%81%D0%BD%D0%B8-news680061.html", "text": "Всеки човек може да стене лош, когато брани собствените си интереси и цели. Но има 3 зодии, които могат да станат доста по-жестоки, ако засегнете нещо важно и скъпо за тях. Всички зодиакални знаци искат най-доброто за себе си и близките си, но тези три зодии наистина се превръщат в злодеи, ако достойнството им е накърнено. Вижте кои са те: Овен Представителите на зодия Овен са безкомпромисни, целенасочени и готови да постигнат всичко и на всяка цена. И ако до някаква степен в някои сфери на живота това е добро качество, то за техните близки хора е наистина по-лошо от подозираното. Стрелец Те са добри с онези, които заслужат уважението им, но са лошо настроени към всички, които умишлено причиняват зло. Стрелците имат усет към хората, които се държат непочтително без причина и именно към тях проявяват безкомпромисната си природа. Козирог Козирозите стават непоносими, когато не стане така, както те искат. Наумят ли си нещо, то трябва да се случи на минутата, иначе стават лоши към всички околни. Те са силни характери, но желанието има да се налагат над останалите може да им изиграе лоша шега.", "date": "2017.08.02", "title": "ВНИМАНИЕ! Не насилвайте късмета си с тези зодии, могат да станат опасни"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D1%80%D0%B8%D0%B3%D0%BE%D1%80-%D0%B7%D0%B4%D1%80%D0%B0%D0%B2%D0%BA%D0%BE%D0%B2-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B4%D0%B0%D0%BB%D0%B0%D0%B2%D0%B5%D1%80%D0%B8%D1%82%D0%B5-%D1%81-%D0%B3%D0%BE%D1%80%D0%B8%D0%B2%D0%B0-%D0%B8-%D0%BB%D0%B5%D0%BA%D0%B0%D1%80%D1%81%D1%82%D0%B2-news679760.html", "text": "ДАНС е лишила от достъп до класифицирана информация третия по ранг началник на отдел в Агенция \"Митници\" Сергей Наков и той тихомълком е уволнен, но не се знае каква е причината и дали срещу него се води разследване. Това заяви шефът на Българска легия \"Антимафия\" Григор Здравков в студиото на ПИК ТV. Тихомъком е свалена от шефския пост и Мая Коларова във варненската митница и е преместена на друга длъжност, но и в нейния случай не е известно каква е причината и дали се води разследване. 40% от алкохола, който туристите поглъщат по Черноморието по време на т.н. алкохолни турове, е нелегален. Доставят го в големи бели туби. Къде се предлага нелегален алкохол може да се разбере веднага, като се погледнат цените на напитките в офертите за ол инклузив. Ако те са ниски, очевидно става дума за стока без акциз и ДДС. Общо държавата губи годишно 70 милиона лева от нелегален алкохол и 1 милиард лева от нелегални горива. Нелегалните горива и лекарства пристигат по море и може би не е случаен фактът, че собственикът на веригите от бензиностанции и аптеки с най-евтини стоки е именно от Варна. И още убийствени разкрития на Григор Здравков за контрабандата на цигари и алкохол, консумирани по пиянските алкохолни турове по морето, и за търговията с дрога в затворите, както и за последствията от скандала в ДАИ - Хасково. Има ли свещени крави в незаконния трафик през границата и при осъдените на затвор? \"Ако погледнете сайта на митниците, ще видите какво правят с алкохола - по 20 и 50 л залавят, а загубите са десетки милиони от нелегалния алкохол. Всички знаем какви литри се леят по морето, това са 50 млн. лв. загубени акцизи година и поне половината от тях влизат в джоба на разни хора като такса \"спокойствие\", заяви Здравков в студиото на ПИК TV. Големият проблем според него е и в част от големите производители, които с \"байпас\" произвеждат и нелегални количества алкохол, които предоставят на големите заведения в туби. \"Не става дума за алкохол менте, а за нелегални количества. Това се вижда и по цената, като е евтино за 100 г и струва по-малко от акциза, значи не е минало по законовия път. Проблемът е в начина на управление и управленския екип и никой няма да се справи. Това си продължава повече от 10 години. Ето сега ДАНС тихомълком отне допуска до секретна информация на третия човек в \"Митници\", който беше шеф на митническо разузнаване. Работил е години наред, сега го разжалват тихомълком, но никой не казва защо. Явно са ме намерили някакви неща и го отстраняват. А това е човекът, който е отговарял за разузнаването за наркотици, за горива, за алкохол и какво ли не\", разкри шефът на \"Антимафия\". По думите му за такива разследвания и корупция, никога не се обявява публично, защото си пазят реномето и затова никога не се чува за големи удари в тези структури срещу служителите. По същото време била преназначена и шефка на митниата във Варна на по-ниско ниво, след като имало сигнали срещу нея заради карго товари от Китай. \"ДАНС я разследва и прокуратурата ще повдига обвинение. До момента тя е отстранена, като по взаимно съгласие е понижена. Но този случай също се укрива\", разкри Здравков. Шефът на \"Антимафия\" заяви, че около 40% от алкохола е нелегален и е без акзис, но по думите му горивата и цигарите са мното по-сериозен проблем. \"От горивата се губи 1 млрд. лв. годишно и си представете колко оттези пари отиват за подкупи. Кога ще съберат тези пари, защо до момента не залавят тези количества, сложете и ДДС към този милиард и ще видите и още по-страшната картинка. Да не говорим пък за лекарствата, които не са от ЕС и са контрабандни и тук се препакетират и се продават. Оттам идват и част от ниските цени лекарствата в някои аптеки\", обясни Здравков. По думите му двата големи канала за лекарства са от Китай и Индия и се пазаруват оттам и се препакетират и продават евтино у нас. \"Не е задължително да са вредни, просто са нелегални и не се плащат законовите такси, което е измама спрямо държавата. Темата за хранителните добавки също е голяма, тъй като лекарства се продават като такима, за да са по-ниски ставките. Още един проблем е и с цигарите, които се продават навсякъде\", разкри още Здравков и попита защо в митниците не се работи и по този въпрос.", "date": "2017.08.02", "title": "ИЗВЪНРЕДНО В ПИК TV! Григор Здравков с шокиращи разкрития за далаверите с горива и лекарства, защо ДАНС лиши шеф в митниците от достъп до секретна информация и какъв алкохол пием на морето (ОБНОВЕНА)"}
{"url": "http://pik.bg/%D0%B2%D0%B7%D1%80%D0%B8%D0%B2-%D0%BD%D0%B0-%D0%B3%D0%B0%D1%80%D0%B0-%D0%B2-%D0%BA%D0%B8%D1%82%D0%B0%D0%B9-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news680036.html", "text": "Взрив е прогърмял във вагон на товарен влак на гарата в китайския град Чунцин, при който са ранени седем души, предаде РИА Новости. Според полицията товарният влак е пристигнал на гарата в Чунцин от град Хуайхуа в провинцията Хунан. Взривът се е случил във вагон, в който са били превозвани авточасти, медикаменти, козметика и батерии. Сред пострадалите има служители на гарата и пътници, чакащи влака си на перона на гарата. Всички са откарани в болницата. Все още не се знаят причините за взрива. Властите са започнали разследване.", "date": "2017.08.02", "title": "Взрив на гара в Китай, има ранени"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B2-%D0%BF%D0%B8%D0%BA-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE-%D0%BF%D1%80%D0%BE%D1%80%D0%BE%D1%87%D0%B5%D1%81%D1%82%D0%B2%D0%BE-%D0%BD%D0%B0-%D0%B2%D0%B0%D0%BD%D0%B3%D0%B0-%D0%B1%D0%BE%D0%BC%D0%B1%D0%B0-%D0%BE%D1%82-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%83%D0%B4%D1%80%D1%8F-%D0%BD%D1%8E-%D0%B9%D0%BE%D1%80%D0%BA-%D0%BA%D0%BE%D1%88%D0%BC%D0%B0%D1%80%D1%8A-news680047.html", "text": ", разкрива сензационно д-р Бахчеванов. Сензационно и неизвестно до днес пророчество на феноменалната Ванга разкри пред ПИК известният билколечител д-р Стоян Бахчеванов. Той е един от най-известните ученици на всепризнатия Петър Димков. Д-р Бахчеванов (на снимката под Ванга) е автор на няколко книги, побиращи билковото наследство на Димков, и е записвал негови рецепти и размисли. Според него събитията са свързани по следния начин. На 21 август в Щатите се чака едно от най-грандиозните слънчеви затъмнения в историята. В същото време Северна Корея вече обяви, че разполага с ядрено оръжие, което може да достигне до Ню Йорк и Източното крайбрежие на САЩ. Указаното от Ванга време е „седмица след затъмнението“ – тоест, края на август. Дали ще се случи и дали тълкуванието на д-р Бахчеванов е правилно? Времето ще покаже. Факт е, че цял свят от години е вперил тревожен поглед в предсказанията на Ванга. „Сън“ вече я нарече „Нострадамус на Балканите“ и припомни, че е предрекла атентатите в САЩ, цунамито в Азия от 2004 г., брекзита и разпада на Европа.", "date": "2017.08.02", "title": "СЕНЗАЦИЯ В ПИК! Неизвестно пророчество на Ванга: Бомба от Северна Корея удря Ню Йорк! Кошмарът идва след Голямото слънчево затъмнение на 21 август!"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B7%D0%B0%D0%B5%D0%B2-%D0%B8%D0%BD%D1%81%D0%BF%D0%B5%D0%BA%D1%82%D0%B8%D1%80%D0%B0%D1%85%D0%B0-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D0%B0-%D0%B7%D0%B0-%D0%B1%D0%BE%D1%80%D0%B1%D0%B0-%D1%81-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news680050.html", "text": "След церемонията по полагането на венци на гроба на Гоце Делчев премиерите на България и Македония Бойко Борисов и Зоран Заев посетиха военното летище в Скопие. Там двамата инспектираха хеликоптера, който дадохме преди време на македонците, за да им помага в гасенето на пожари. С посещението на летището двудневният престой на българската делегация в Македония приключва и тя се връща в София. Македонския премиер изпрати министър-председателя Борисов с топла прегръдка и с очакване скоро отново да се видят.", "date": "2017.08.02", "title": "Борисов и Заев инспектираха хеликоптера за борба с пожарите (СНИМКИ)"}
{"url": "http://pik.bg/%D1%8F%D0%BD%D0%BA%D0%B0-%D1%82%D0%B0%D0%BA%D0%B5%D0%B2%D0%B0-%D0%BB%D1%8F%D1%82%D0%BD%D0%B0%D1%82%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D0%BD%D0%B5-%D0%B5-%D1%82%D0%BE%D0%BB%D0%BA%D0%BE%D0%B2%D0%B0-%D0%B3%D0%BE%D0%BB%D1%8F%D0%BC%D0%B0-news680043.html", "text": "Не трябва да се намалява лятната ваканция, защото тя не е толкова голяма, каза Янка Такева по Би Ти Ви. Председателят на Синдиката на българските учители отхвърли предложението на просветното министерство учебната година да започва на 1 септември. \"Ние имаме летни кампании и помагаме на деца, които имат проблеми да наваксат с пропуснатия учебен материал. Освен това много деца отиват на летни училища, записват се на езикови курсове\", посочи още тя. Профсъюзният лидер в коментар на предложението на Министерството на образованието и науката за въвеждане на уседналост на родителите при записването на първокласници Такева заяви, че този проект трябва да бъде обсъден.", "date": "2017.08.02", "title": "Янка Такева: Лятната ваканция не е толкова голяма"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B6%D0%B5%D1%81%D1%82%D0%BE%D0%BA-%D1%81%D0%BA%D0%B0%D0%BD%D0%B4%D0%B0%D0%BB-%D1%82%D1%80%D0%B5%D1%81%D0%B5-%D1%81%D0%BF%D0%BE%D1%80%D1%82%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%B8%D0%B7%D0%BF%D1%80%D0%B0%D0%B2%D0%B8-%D0%B4%D0%BE-%D1%81%D1%82%D0%B5%D0%BD%D0%B0%D1%82%D0%B0-%D1%84%D0%B5%D0%B4%D0%B5%D1%80%D0%B0%D1%86%D0%B8%D1%8F%D1%82%D0%B0-%D0%BF%D0%BE--news680040.html", "text": "Министерството на спорта дава срок от седем дни на Българската федерация по шахмат да върне над 2 млн. лв., които са разходвани незаконосъобразно. Това става ясно от съобщение на ведомството. В периода от 2011 до 2014 година от Mинистерството на Федерацията са били дадени 2 097 61,43 лв., които не са разходвани по предназначение. Българската федерация по шахмат поискала парите за плащане на такси за провеждане на първенства и турнири към Европейския шахматен съюз. Спортното министерство проверява БФШахмат по подозрения за злоупотреби След проверка станало ясно, че част от проведените турнири не са били включени в официалния календар на ЕШС и спортната федерация не е начислявала и събирала такси за домакинство и други, съгласно правилата на ЕШС. Отчетените от страна на Българската федерация по шахмат суми за разходваните финансови средства не са въз основа на първични счетоводни документи, съгласно Закона за счетоводството, твърдят от спорното министерство.Средствата са преведени по сметката на компания с неясен собственик със същото наименование, а именно European Chess U nion, регистрирана на адрес: 16192 Coastal Highway, Lewes Delaware, USA, а сметката по която са преведени парите е открита в АБАНКА – Любляна, Словения. Официалното седалище по това време на ЕШС е в Хюнеберг Зее, Швейцария, с операционен офис в Белград, Сърбия, като официалната сметка на ЕШС е открита в Bank Credit Suisse, Швейцария. С оглед на констатациите от спортното министерство дават на президента на Българската федерация по шахмат 7-дневен срок, считано от 1 август 2017 г., за предприемане на действия по възстановяване разходваната сума.", "date": "2017.08.02", "title": "ИЗВЪНРЕДНО В ПИК! Жесток скандал тресе спорта! Министърът изправи до стената федерацията по шахмат за 2 млн. лева "}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%80%D1%83%D1%81%D0%B8%D1%8F-%D0%BF%D0%B5%D1%82%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%B2%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D0%B4%D0%B2%D0%B5-%D0%B4%D0%B5%D1%86%D0%B0-news680038.html", "text": "Частен микробус се сблъска с камион в Шилкински район в Русия. Произшествието е настъпило тази вечер на 161-ви километър на магистралата Чита – Хабаровск. Петима души са загинали, включително две деца, пише руският сайт \"Лайф\". Един човек е ранен и е откаран в тежко състояние в болница.", "date": "2017.08.02", "title": "Жестока катастрофа в Русия! Петима загинаха, включително две деца"}
{"url": "http://pik.bg/%D0%BE%D0%B1%D1%80%D0%B0%D1%82-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D1%83%D1%87%D0%B8-%D0%BF%D1%80%D0%B5%D0%B7-%D1%8E%D0%BB%D0%B8-news680062.html", "text": "Министерството на образованието и науката се отказа от идеята учениците да учат и през юли. От ведомството признаха, че температурите през този месец наистина са високи, а училищата не са климатизирани.", "date": "2017.08.02", "title": "Обрат! Няма да се учи през юли"}
{"url": "http://pik.bg/%D1%80%D1%83%D1%81%D0%B8%D1%8F-%D0%B4%D0%B0%D0%B2%D0%B0-%D0%BA%D1%8A%D1%80%D0%B2%D0%B0%D0%B2-%D0%BA%D1%83%D1%80%D0%B1%D0%B0%D0%BD-%D0%B2-%D1%81%D0%B8%D1%80%D0%B8%D1%8F-%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D1%81%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%B4%D0%BE-%D0%BC%D0%BE%D0%BC%D0%B5%D0%BD%D1%82%D0%B0-news680053.html", "text": "", "date": "2017.08.02", "title": "Русия дава кървав курбан в Сирия! Ето колко са жертвите до момента"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%B3%D1%80%D0%BE%D0%BC%D0%B5%D0%BD-%D0%BF%D0%BE%D0%B6%D0%B0%D1%80-%D0%B1%D1%83%D1%88%D1%83%D0%B2%D0%B0-%D0%BA%D1%80%D0%B0%D0%B9-%D0%BF%D0%BE%D0%BF%D0%BE%D0%B2%D0%B8%D1%86%D0%B0-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%82-%D1%85%D0%BE%D1%80%D0%B0-news680067.html", "text": "Голям пожар гори край пловдивското село Поповица, съобщава Би Ти Ви. Запалил се е огромен по площ сеновал към местна кравеферма. На мястото са изпратени шест пожарни екипа. Работниците са евакуирани. Сигналът е подаден в пожарната малко след 10 ч. тази сутрин. Гъстият дим и пламъците се виждат от главния път Пловдив – Свиленград. Засега обаче няма опасност от задимяване и спиране на движението.", "date": "2017.08.02", "title": "ИЗВЪНРЕДНО! Огромен пожар бушува край Поповица, евакуират хора"}
{"url": "http://pik.bg/%D0%B3%D0%BE%D1%80%D1%81%D0%BA%D0%B8-%D0%BF%D0%BE%D0%B6%D0%B0%D1%80%D0%B8-%D0%B2%D0%B8%D0%BB%D0%BD%D0%B5%D1%8F%D1%82-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8-%D0%B3%D1%8A%D1%80%D1%86%D0%B8%D1%8F-news680056.html", "text": "В Македония към момента от стихията са обхванати борови гори. Бедствието се е разпростряло в районите на 7 населени места. За това Оперативният координационен център за защита от горски пожари в Македония предложи правителството да поиска международна помощ за гасенето на пожара. Ситуацията в западната ни съседка се усложнява от високите дневни температури, достигащи около 40 градуса. Силният вятър и липсата на дъжд също пречи на огнеборците. Пожарите са извън контрол. Силният вятър и високите температури в Гърция също възпрепятстват местните огнеборци. Сериозни горски пожари възникнаха в Гърция и Македония. В гасенето на огъня са се включили десетки военнослужещи. Те обаче не са достатъчни за погасяването на огнената стихия. Пожари са засегнали и Гърция. Към момента в южната ни съседка има горски пожари на 5 места - остров Спесес, в областта Атика и на полуостров Пелопонес.", "date": "2017.08.02", "title": "Горски пожари вилнеят в Македония и Гърция"}
{"url": "http://pik.bg/%D0%BC%D0%B0%D0%B7%D1%83%D1%82-%D0%B7%D0%B0%D0%BC%D1%8A%D1%80%D1%81%D0%B8-%D0%BF%D0%BB%D0%B0%D0%B6%D0%B0-%D0%B2-%D0%B0%D1%85%D1%82%D0%BE%D0%BF%D0%BE%D0%BB-news680044.html", "text": "Плажът в Ахтопол е замърсен с мазут, съобщи зрител на Нова телевизия. „Явно разливът на мазут, който замърси плажовете на Несебър, Поморие и Равда, се пренесе още по-надолу по Южното Черноморие. Днес пострадахме и детето ми, и аз“, споделя Цветелина. Тя е изпратила снимка за рубриката „Моята новина“ на Нова телевизия, на която се виждат следите от мазут по крака й. „С всяка вълна морето изхвърляше мазут. Чистихме, но нямаше смисъл, защото изхвърляше нов“, добавя Цветелина. Екипажът на кораба, който предизвика замърсяването на плажовете в Слънчев бряг, Равда и Несебър, а сега и в Ахтопол, не може да бъде глобен, защото няма да мине през българско пристанище. Българската страна е уведомила компетентните органи в Украйна. Наскоро Анна Желязкова от регионалната екоинспекция каза, че не е констатирано замърсяване на морската вода. „Тя е без нефтен филтър. Няма съдържание на нефт в морските води. Втвърдени топчета са открити на брега“, добави тя.", "date": "2017.08.02", "title": "Мазут замърси плажа в Ахтопол"}
{"url": "http://pik.bg/%D0%B7%D0%B2%D0%B5%D1%80%D1%81%D0%BA%D0%B8-%D1%83%D0%B4%D0%B0%D1%80-%D0%B1%D0%BC%D0%B2-%D1%81%D0%B5-%D0%B7%D0%B0%D0%B1%D0%B8-%D0%B2-%D1%81%D1%82%D1%8A%D0%BB%D0%B1-%D0%B4%D0%B2%D0%B0%D0%BC%D0%B0-%D1%81%D0%B0-%D0%B1%D0%BE%D0%BB%D0%BD%D0%B8%D1%86%D0%B0-news680078.html", "text": "Лек автомобил БМВ с транзитен номер се удари в стълб на „Тролейбусен транспорт“ и вследствие на сблъсъка в болница са двама младежи-собственикът на возилото и негов познат. Инцидентът е станал преди час на ул.“Любен Боянов“ до Регионална библиотека“ Н.Фурнаджиев“ в Пазарджик, съобщава \"Монитор\". Най-вероятно младежът е карал с много висока скорост, не е успял да вземе завоя в посока моста на река Марица, колата се е завъртяла и се е спряла в стълба. В резултат на удара се е отворила въздушната възглавница в колата и тя е омекотила нараняванията по двамата спътника. По неофициална информация БМВ-то е било доставено в България преди три дни, а купувачът му го закарал на сервиз за обстоен преглед. След като било установено, че колата е в изправност, стопанинът ѝ заедно с майстора решили да я тестват из града. На отсечката от пожарната служба  в посока библиотеката, където има завой на път с предимство, станала и злополуката. Едното от момчетата е със счупен крак, а другото има по-леки травми. В момента и двамата са настанени в болницата за преглед и лечение.", "date": "2017.08.02", "title": "Зверски удар! БМВ се заби в стълб, двама са болница"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B2%D0%B5%D1%89%D0%B0%D1%8F%D1%82-%D0%BA%D0%B0%D1%80%D0%BC%D0%B8%D1%87%D0%BD%D0%B0%D1%82%D0%B0-%D0%BF%D0%B0%D0%BC%D0%B5%D1%82-%D0%B2%D0%BB%D0%B8%D0%B7%D0%B0-%D0%B2-%D0%B4%D0%B5%D0%B9%D1%81%D1%82%D0%B2%D0%B8%D0%B5-news680049.html", "text": "Луната е в знака Стрелец и образува тригон първо с Марс, а по-късно и със Слънцето. Преминавайки през този знак, тя носи философска нагласа на хората. Не се учудвайте, ако забележите в другите прояви на демонстрация на компетентност. Почти всеки се опитва да ви убеди в нещо. Вслушвайте се, може да научите нещо полезно и интересно, съветва астрологът Ивелина Пенчева. Активността също се засилва. Благоприятно време за интелектуална и научна работа, за уреждане на юридически дела. „10-ят лунен ден продължава до 16:36 часа.  Мощната енергия на този лунен ден е добре да бъде използвана само за съзидателни и мирни цели. Денят е свързан с включване на кармичната памет, добър за завършване на домашни и семейни конфликти, срещи с роднини. Добре е да се сключват договори. Може да ви се открие входът на тайни източници на знание. Добре е да се разглеждат семейни фотографии, да си спомняте за предците си, да разказвате за традициите на своите деца“, добавя астрологът. „Отделете време за родители, роднини, бъдете с децата си, своето семейство. Именно при корените си човек може да намери нов източник на енергия. За здравето е един от най-благоприятните дни, когато даже при най-безнадеждно болните се подобрява самочувствието. Не трябва да се гладува. Полезно е да се пият повече течности“, съветва Ивелина Пенчева. „11-ят лунен ден, който започва след 16:36 часа, е сложен и енергийно много силен. Сънищата в него нямат никакво значение. Свързан е с енергията на Кундалини. Максимално нараства жизненият потенциал. Бъдете предпазливи и внимателни във всички дела“, предупреждава астрологът. „През този ден може да се сблъскате с някаква загадка, на която да ви се наложи да търсите отговора, но може и да се отклоните от пътя в търсене на изход от сложните ситуации. Ако ви се удаде да се справите с тези задачи успешно, значи сте силни и енергични, при вас всичко е наред. Препоръчва се очистване и молитва. Уязвими са стомахът и гръбначният стълб“, добавя Ивелина Пенчева.", "date": "2017.08.02", "title": "ЗВЕЗДИТЕ ВЕЩАЯТ! Кармичната памет влиза в действие"}
{"url": "http://pik.bg/%D0%BA%D0%BE%D0%BC%D0%B0%D0%BD%D0%B4%D0%B8%D1%80%D1%8A%D1%82-%D0%BD%D0%B0-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B0%D1%82%D0%B0-%D0%B3%D0%B2%D0%B0%D1%80%D0%B4%D0%B8%D1%8F-%D0%BE%D0%B1%D1%8F%D0%B2%D0%B8-%D0%BA%D1%80%D0%B0%D1%8F%D1%82-%D0%BD%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D0%B2-%D0%B4%D0%BE%D0%BD%D0%B1%D0%B0%D1%81-news680013.html", "text": "„Российская газета“. Командващият Националната гвардия на Украйна, генерал-лейтенант Юрий Алеров, заговори за скорошен край на гражданската война в Донбас. Той не се е впуснал в конкретика, а само загадъчно е отбелязал, че в него има такова „вътрешно усещане“, пише Дали вътрешният глас го е подвел, ще покаже времето. Засега украинските медии цитират думите на генерала: „Знаете ли, имам вътрешно усещане, че войната няма да продължи още дълго.“. Освен това, той е подчертал, че независимо от политическите изменения, които могат да настъпят в Украйна, Националната гвардия ще развива своя потенциал, за да може „да противодейства, колкото може по ефективно на различни заплахи за законността“. Впрочем, той не уточни, дали за него „заплаха за реда“ са отказващите да живеят по законите на Майдана жители на Донбас. Струва си да се отбележи, че Алегров започна да говори за своите усещания, веднага след като американските медии обявиха, че Пентагона и Държавния департамент на САЩ все пак са разработили план за доставка на „отбранителни летални оръжия“ за Украйна. И украинските генерали, очевидно, започнаха да ги сърбят ръцете. За това, как точно Киев има намерение „да завърши войната“, може да се съди и по неотдавнашното заявление на съветника на Министъра на вътрешните работи на Украйна, Зоряна Шкиряка. Например, на 15 юни той отбеляза, че : „Тези, които днес не слушат, то нека си отворят ушите: Задължително ще освободим тази територия (Донбас – бел.ред.) и ще има чистка. Не си струва да се съмнявате в това.“ За тази цел на Украйна ѝ е нужно „отбранително оръжие“?", "date": "2017.08.02", "title": "Командирът на украинската гвардия обяви краят на войната в Донбас"}
{"url": "http://pik.bg/%D1%85%D0%B0%D0%BA%D0%B5%D1%80%D0%B8-%D1%80%D1%83%D1%81%D0%B8%D1%8F-%D1%81%D1%8A%D1%81-%D0%B7%D0%B0%D0%B1%D1%80%D0%B0%D0%BD%D0%B0-%D0%BD%D0%B0-%D0%BE%D0%BF%D1%80%D0%B5%D0%B4%D0%B5%D0%BB%D0%B5%D0%BD%D0%B8-%D0%BC%D0%B0%D1%82%D0%B5%D1%80%D0%B8%D0%B0%D0%BB%D0%B8-%D1%89%D0%B5-%D0%BF%D0%B0%D0%B7%D0%B8-%D0%B4%D0%B5%D1%86%D0%B0%D1%82%D0%B0-%D0%B2-%D0%BD%D0%B5%D1%82%D0%B0-news680058.html", "text": "Русия ще задейства до 2020 г. Национална система за филтриране на интернет трафика (НаСФИТ), която \"да защитава децата от негативно и опасно съдържание\", съобщава \"Известия\", като цитира шефа на прокремълската Лига за безопасен интернет (ЛБИ) Денис Давидов. Непълнолетните потребители ще могат да посещават само доверени сайтове, включени в \"бял списък\". Русия ще задейства до 2020 г. Национална система за филтриране на интернет трафика (НаСФИТ), която \"да защитава децата от негативно и опасно съдържание\", съобщава \"Известия\", като цитира шефа на прокремълската Лига за безопасен интернет (ЛБИ) Денис Давидов. Непълнолетните потребители ще могат да посещават само доверени сайтове, включени в \"бял списък\".", "date": "2017.08.02", "title": "Хакери! Русия със забрана на определени материали, ще пази децата в нета"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D0%B0%D0%B1%D1%81%D1%83%D1%80%D0%B4-%D0%B7%D0%B0%D1%82%D0%B2%D0%BE%D1%80%D0%BD%D0%B8%D1%87%D0%BA%D0%B0%D1%82%D0%B0-%D0%B0%D0%BD%D0%B8%D1%82%D0%B0-%D0%BC%D0%B5%D0%B9%D0%B7%D0%B5%D1%80-%D0%B8-%D1%83%D0%B1%D0%B8%D1%82%D0%B8%D1%8F%D1%82-%D0%B9-%D0%BC%D1%8A%D0%B6-%D0%BF%D1%80%D0%B5%D0%B2%D0%B7%D0%B5%D1%85%D0%B0-%D0%B5%D1%84%D0%B8%D1%80%D0%B0-%D0%BD%D0%B0-%D0%BD%D0%BE%D0%B2%D0%B0-%D1%82%D0%B2---%D0%BC%D0%B5%D0%B4%D0%B8-news680057.html", "text": "Тотален абсурд сътвори в родния ефир Нова телевизия с шоуто \"Черешката на тортата\", видя ПИК. Скандалната миска Анита Мейзер, срещу която тече процес за убийство по непредпазливост на мъжа й Николай Димов, превзе ефира на медията! Макар от няколко месеца да търка наровете на затвора в Сливен, криминално проявената варненка всяка вечер се навира в очите на зрителската аудитория, обяснявайки колко е влюбена в Николай и как щастливо живеят?! Възможно ли е куп яко платени редактори и още толкова шефове да причиняват подобно нещо на зрителите, а да не говорим за близките на мъртвеца? Не само, че в продължение на цял час неприятната мутра на затворничката се появява в ефир като участник в \"Черешката на тортата\", но и по няколко пъти на ден медията върти автореклами на кулинарното предаване. И това не е всичко - Нова тв рекламира епизодите с подсъдимата като \"Най-доброто\" от шоуто. Обичайна практика е по време на отпускарския сезон телевизиите да пълнят ефирното си време с повторение на стари предавания, но е меко казано абсурдно, направо си е цинично персона с вече доста дебело криминално досие да бъде лансирана като хрисима и влюбена в мъжа си (вече убит!) принцеса, каквато се опитваше да се представи Мейзер във въпросното предаване. Излиза, че дори и зад решетките, където очаква съдийската присъда за смъртта на мъжа си, Анита Мейзер продължава да се изявява като звездна и хайлайф персона. Нищо, че на съвестта й тежи живота на един мъж. Скандално е на никой в Нова телевизия да не му е направило впечатление факта, че в момента срещу героинята им тече мащабен процес за това, че на 14 август м.г. по непредпазливост е причинила смъртта на Николай Димов и предложила подкуп от 30 000 евро на полицай от \"Криминална полиция\", за да не извърши действие по служба!", "date": "2017.08.02", "title": "ТОТАЛЕН АБСУРД! Затворничката Анита Мейзер и убитият й мъж превзеха ефира на Нова тв - медията скандално върти повторения с крими героинята от преди година"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BD%D0%B0-%D0%B8%D0%B7%D0%BF%D1%80%D0%BE%D0%B2%D0%BE%D0%B4%D1%8F%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B3%D0%B0%D1%81%D0%B8-%D0%BF%D0%BE%D0%B6%D0%B0%D1%80-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news680072.html", "text": "Историческата визита на премиера Бойко Борисов в Македония приключи подобаващо, макар и неочаквано. На изпроводяк той удари рамо на комшиите за пореден път. След церемонията по полагането на венци на гроба на Гоце Делчев премиерите на България и Македония Бойко Борисов и Зоран Заев посетиха военното летище в Скопие. Оказа се обаче, че докато двамата са подписвали Договора за добросъседство, в Македонски брод е избухнал огън и пожарът се е разпространил на 400 хектара. Когато е научил, Борисов е реагирал мигновено и хеликоптер Ми 17 от Крумово с български екипаж и командир Борислав Тафков, който е бил изпратен преди време в Черна гора за гасене на пожари, веднага беше пренасочен към Македония, за да помогне в потушаване на огнената стихия. На летището Заев специално благодари на Бойко Борисов. Малко след това двудневният престой на българската делегация в Македония приключи и тя се връща в София.", "date": "2017.08.02", "title": "ЕКСКЛУЗИВНО В ПИК! На изпроводяк: Борисов гаси пожар в Македония!"}
{"url": "http://pik.bg/%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%BD%D0%B8-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B7%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D1%81-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news680054.html", "text": "Държавният департамент на САЩ поздрави България и Македония за подписването на договора за добросъседство. На интернет страницата на институцията е публикувано следното съобщение: \"САЩ поздравяват България и Македония за подписването на Договора за приятелство, добросъседство и сътрудничество. Това важно, гледащо напред споразумение признава и преди това силните връзки между двете държави и отваря вратата за дори още по-близко сътрудничество в разнообразни сфери като инфраструктурата и културата. Подписването на договора ще допринесе за политическата стабилност и икономическото развитие в по-широкия регион и предлага окуражаващ пример за това как различията между съседите могат да се разрешат мирно\". Договорът между правителствата в София и Скопие бе подписан вчера при посещение на българска правителствена делегация, водена от премиера Бойко Борисов в македонската столица. Днес той и колегата му Зоран Заев поднесоха венци на гроба на българския революционер Гоце Делчев.", "date": "2017.08.02", "title": "Вашингтон ни поздрави за договора с Македония"}
{"url": "http://pik.bg/%D0%BF%D1%80%D0%B8%D0%B2%D1%8A%D1%80%D0%B6%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%B5%D1%81-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D0%B0-%D1%81%D0%B0%D0%B1%D0%BE%D1%82%D0%B8%D1%80%D0%B0%D0%BB%D0%B8-%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%B8%D0%B2%D0%BD%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-news679996.html", "text": "Independent. Привържениците на оставането в ЕС, във Великобритания са саботирали мнозинството на Консервативната партия в парламента, като са гласували за Лейбъристката партия, като „най-добрия залог“, за да спрат тежък вариант на Брекзит, според огромно изследване на общественото мнение, цитирано от В изследването са участвало повече от 30 хиляди избиратели. Според него излизането от ЕС е бил основния мотив за гласуващите, въпреки че този въпрос не беше широко засегнат в предизборната кампания. Според анкетата партията на Джереми Корбин е спечелила много избиратели от други партии, които са сметнали, че това е най-европейският им избор. Повече от половината противници на Брекзит са гласували за Лейбъристите, много повече от тези за Консерваторите (около 25%) и либерал-демократите(15%). Фокус", "date": "2017.08.02", "title": "Привържениците на ЕС във Великобритания са саботирали Консервативната партия"}
{"url": "http://pik.bg/%D0%BF%D0%B5%D0%BD%D1%82%D0%B0%D0%B3%D0%BE%D0%BD%D0%B0-%D1%81%D0%BF%D0%B8%D1%80%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%B7%D0%B0-%D0%BD%D0%B0%D0%B1%D0%BE%D1%80-%D0%BD%D0%B0-%D0%B8%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BF%D0%BE%D1%80%D0%B0%D0%B4%D0%B8-%D1%81%D1%82%D1%80%D0%B0%D1%85-%D0%BE%D1%82-%E2%80%9E%D0%B8%D0%BD%D1%84%D0%B8%D0%BB%D1%82%D1%80%D0%B0%D1%86%D0%B8%D1%8F%E2%80%9C-news680004.html", "text": "Fox News Следователи от Министерството на отбраната на САЩ са открили, че „съществуват потенциални рискове за сигурността“ в програма на Пентагона, в резултат, от която са набрани над 10 хиляди души, родени извън САЩ, във Въоръжените сили на САЩ, от 2009 г. насам, съобщи , позовавайки се на източници от Капитолийския Хълм и Пентагона, които са притеснени от евентуална „чужда инфилтрация“. След повече от година на разследване, Генералният инспектор на Пентагона е направил доклад, чиито подробности още са секретни, в който се сочат сериозни проблеми с „Наборна програма, жизнена за националния интерес“, федерална програма, която предвижда набирането на имигранти и други пришълци, които получават гражданство по ускорена процедура, в замяна на военна служба. Служители от Министерството на отбраната заявиха, че програмата все още е активна, но признаха, че нови заявления не се приемат повече. Фокус", "date": "2017.08.02", "title": "Пентагона спира програма за набор на имигранти, поради страх от „инфилтрация“"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%81%D0%B5-%D1%80%D0%B0%D0%B7%D0%B2%D0%B8%D1%85%D1%80%D0%B8-%D0%B7%D0%B0-%D0%BA%D1%8A%D1%81%D0%B0%D1%82%D0%B0-%D0%BB%D1%8F%D1%82%D0%BD%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D0%BD%D0%B0-%D0%B4%D0%B5%D1%86%D0%B0%D1%82%D0%B0-news680011.html", "text": "Спорове около идеята за по-кратка лятна ваканция на учениците. Предложението скара учителите и образователното министерство. Против промяната са и граждани, които вече събират онлайн подписи за отмяна на проекта, съобщава Нова тв. Според недоволните реформата във ваканциите ще причини неудобство на учениците, които използват лятото за сезонна работа. Освен това удължаването на учебната година до 6-ти юли означава, че децата ще учат в стаи без климатик в едни от най-горещите дни на лятото. От Синдиката на българските учители п ък излязоха с предложение л ятната ваканция да бъде по-кратка, но само за учениците, които имат пропуски в знанията. Според психолозите, ако новият график на ваканциите влезе в сила, на учениците ще са им нужни поне 2-3 години, за да се настроят. „Тотално ще излязат от нормалния ритъм на натоварване и почивка и това ще доведе до допълнително нервно напрежение и до допълнителен психически тормоз”, обяснява психиатърът д-р Веселин Герев.", "date": "2017.08.02", "title": "Скандал се развихри за късата лятна ваканция на децата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%82-%D1%81%D0%BA%D0%BE%D0%BF%D0%B8%D0%B5-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0%D0%BB-%D1%81-%D0%B3%D1%80%D1%83%D0%B5%D0%B2%D1%81%D0%BA%D0%B8-%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B8%D0%B7%D0%B1%D1%83%D1%85%D0%BD%D0%B0-%D1%81%D1%82%D0%B8%D0%B3%D0%B0-news680019.html", "text": "Бойко Борисов е имал среща на четири очи с лидера на опозицията Никола Груевски. Това разкри военният министър Красимир Каракачанов, който е част от българската делегация в Скопие. Той не разкри какво са си говорили премиерът и председателят на ВМРО-ДПМНЕ. \"Срещата беше протоколна\", отсече Каракачанов, който ще участва в днешното честване на Илинденско-Преображенското въстание в столицата на Македония. Мерките за сигурност са жестоки след подписването на историческия договор между България и Македония. Опозицията и част от македонците се обявиха против него и властите очакват протести. \"Ако не ме лъже паметта, бащата на Груевски е етнически българин. Той сам признава, че се чувства българин. Странно е, че ти си такъв, а синът ти е от опозицията\", коментира Красимир Каракачанов. \"Гоце Делчев е български офицер, завършил е българско военнно училище. Скопие е първият град в българските земи, от който започва бунта срещу гръцката църква и гръцкия владика за българска църква\", заяви пред Нова телевизия военният министър, който е историк. \"Стига сме бъркали кокалите на Гоце Делчев, той сам е написал какъв е\", добави Каракачанов. Държавникът обясни, че комисии от двете академии на науките ще изцследват историята и ще се произнесат кое как е. \"Понеже стана дума за тържеството на гроба на Гоце Делчев, ще го цитирам в писмо до друг революционер: \"Кольо, разделенията не трябва да те плашат. Какво да правим, че сме българи и страдаме от болестта - колкото капи, толкова и капитани\", добави лидерът на ВМРО. \"Договорът между България и Македония според мен изчиства всички рецидиви от глупавата политика за противопоставяне и търсене на проблеми вместо за общо бъдеще\", каза Каракачанов. \"Проблемът отдавна е решен, защото всяка година около 1000 македонски младежи учат в български заведения. На всеки 4-ти гражданин на България произходът му е от македонските земи. Колко македонци пък годишно искат българско гражданство?\", запита той. \"Всички българи трябва да познават историята си. Ако започнем да ги изпитваме българските младежи, ще видим, че и те не познават историята си. Всеки българин ли е роден патриот\", изтъкна Каракачанов. \"Няма защо да си делим Гоце Делчев - той е герой на един народ. Той или Даме Груев и много от паметниците в Скопие, ако човек прочете какво са написали, ще разбере, че няма какво да делим. Борисов е много прав, че договорът, който българите сме готови отдавна да подпишем, понеже нямаме комплекси, се дължи до голяма степен на куража на македонския премиер\", заключи той.", "date": "2017.08.02", "title": "ИЗВЪНРЕДНО ОТ СКОПИЕ! Борисов се срещнал с Груевски на четири очи! Каракачанов избухна: Стига сме бъркали кокалите на Гоце Делчев"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BF%D0%B8%D1%8F%D0%BD%D0%B8-%D1%86%D0%B8%D0%B3%D0%B0%D0%BD%D0%B8-%D0%BE%D1%82-%D1%80%D0%B0%D0%BA%D0%BE%D0%B2%D1%81%D0%BA%D0%B8-%D0%BF%D0%BB%D0%B0%D1%88%D0%B0%D1%82-%D1%81-%D0%B2%D1%82%D0%BE%D1%80%D0%B8-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-news680015.html", "text": "Пияни роми от Раковски, надули музиката посред нощ, нападнаха извиканите на мястото полицаи и ги заплашиха, че ще стане като в Асеновград. Униформените извикали втори екип, но докато той дойде, сипещата закани тумба вече наброявала трийсетина души и за да не се стигне до ексцесии, полицаите се оттеглили. На другия ден тримата най-буйни били разпознати в полицейските регистри, защото имали и други криминални прояви, и органите на реда ги задържали. Случаят е от 9 юли т. г., когато двама дежурни били изпратени в кв. „Секирово” по сигнал, подаден в 23.55 часа. На адреса открили трима почерпени роми, които слушали музика от изнесени пред къщата колони. Патрулните поискали документите им за самоличност, след което ромите ги нападнали, а най-агресивният крещял: \"Махайте се оттук,  искате ли да стане като в Асеновград!\". Започнало меле, при което единият полицай паднал на земята, а пагонът му бил скъсан. Двайсет дни по-късно тримата нападатели вече са с условни присъди, произнесени от Районния съд в Пловдив, пред който признали вината си. Най-агресивният от тях е с наказание от 8 месеца, другите двама - с по четири.", "date": "2017.08.02", "title": "НАПРЕЖЕНИЕ! Пияни цигани от Раковски плашат с втори Асеновград"}
{"url": "http://pik.bg/%D0%B8%D0%BB%D0%B8%D0%BD%D0%B4%D0%B5%D0%BD-%D0%B2%D0%B7%D0%B5-%D0%BF%D1%8A%D1%80%D0%B2%D0%B0-%D0%B6%D0%B5%D1%80%D1%82%D0%B2%D0%B0-%D0%BB%D0%B0%D1%82%D0%B2%D0%B8%D0%B5%D1%86-%D1%81%D0%B5-%D1%83%D0%B4%D0%B0%D0%B2%D0%B8-%D0%BD%D0%B0-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news680020.html", "text": "65-годишен латвиец се е удавил на плажа в Слънчев бряг. Това съобщиха от ОДМВР - Бургас по информация от Районно управление - Несебър. Посочва се, че инцидентът е с чуждестранен турист, който се удавил на плажа в Слънчев бряг пред 11-ти пост до хотел „Европа”. Самоличността му е установена - това е 65-годишен мъж с инициали С. М. от Латвия, отседнал на почивка в Слънчев бряг. Тялото на латвиеца е откарано в „Съдебна медицина” към УМБАЛ - Бургас за извършване на аутопсия. По случая е образувано досъдебно производство.", "date": "2017.08.02", "title": "Илинден взе първа жертва! Латвиец се удави на Слънчев бряг"}
{"url": "http://pik.bg/%D1%87%D0%B5%D1%81%D1%82%D0%B2%D0%B0%D0%BC%D0%B5-%D0%BF%D1%80%D0%BE%D1%80%D0%BE%D0%BA-%D0%B8%D0%BB%D0%B8%D1%8F-%D0%BF%D1%80%D0%B0%D0%B7%D0%BD%D1%83%D0%B2%D0%B0%D0%BC%D0%B5-%D0%B8%D0%BB%D0%B8%D0%BD%D0%B4%D0%B5%D0%BD-%D0%BF%D0%BE-%D1%81%D1%82%D0%B0%D1%80-%D1%81%D1%82%D0%B8%D0%BB---%D0%BC%D0%BE%D1%80%D0%B5%D1%82%D0%BE-%D0%B2%D0%B7%D0%B5%D0%BC%D0%B0-%D0%B6%D0%B5%D1%80%D1%82%D0%B2%D0%B8-%D0%BA%D0%B0%D1%82%D0%BE-%D0%BA%D1%83%D1%80%D0%B1%D0%B0%D0%BD-news680025.html", "text": "На 2 август в България се почита Свети пророк Илия - Илинден. Чества се също денят на Илинденско-Преображенското въстание в България. Има поверие, че на този ден морето взима най-много жертви като курбан за Св. Илия. Според народните поверия, ако на този ден гърми, орехите и лешниците ще бъдат кухи и изгнили. На този ден не се работи, за да не се разсърди Свети Илия, който е почитан като господар на гръмотевиците и градушките. На Илинден се правят курбани за здраве, организират се и големи общоселски събори и тържества. На 2 август (стар стил) в България се отбелязва годишнина от Илинденско-Преображенското въстание Илинденско-Преображенско въстание е въстание в Османската империя, което е организирано от Вътрешната македоно-одринска революционна организация. То избухва на 2 август 1903 г. и обхваща Македония и Одринско. Въстанието отбелязва връхна точка в национално-освободителната борба на македонските и тракийски българи. От потушаването на въстанието само в Източна Тракия има 30 000 български бежанци, които се заселват в днешната Бургаска област. На Илинден имен ден празнуват Илия, Илиян, Илин, Искра, Илина, Илияна, Илинка, Илиан, Илиана, Илко, Илчо, Илка, Лина, Личо, Илонка.", "date": "2017.08.02", "title": "Честваме пророк Илия! Празнуваме Илинден по стар стил - морето взема жертви като курбан"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B4%D0%B2%D1%83%D0%BA%D1%80%D0%B0%D1%82%D0%B5%D0%BD-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B8-%D1%88%D0%B0%D0%BC%D0%BF%D0%B8%D0%BE%D0%BD-%D0%B7%D0%B0-%D0%BF%D0%B5%D0%B4%D0%BE%D1%84%D0%B8%D0%BB%D0%B8%D1%8F-news680021.html", "text": "Легенда на световното джудо е арестуван за педофилия. Двукратният олимпийски шампион петер Зайзенбахер е задържан в квартира в Киев и вече е с повдигнати обвинения, съобщава РИА Новости, цитирайки представител на съдебните власти. Австриецът е бил издирван както в родината си, така и в Грузия и Украйна. Предстои дело за екстрадиция. 57-годишният бивш спортист е обект на разследване от почти 3 години. След дълго мълчание е проговорила една от неговите жертви и това се е оказало ключово. Оказва се, че Петер е изнасилвал две девойки под 14 години, които тренирал в края на миналия век и началото на този. Ако вината му бъде доказана, австриецът ще лежи в затвора до 10 години. Джудистът е шампион от Олимпиадата в Ел Ей през 1984 г. После дублира успеха си на Игрите в Сеул. Това го прави първият джудист с подобно постижение. От 2015 година е селекционер на националите на Азербайджан. Петер ги извежда до два сребърни медала в Рио.", "date": "2017.08.02", "title": "Арестуваха двукратен олимпийски шампион за педофилия"}
{"url": "http://pik.bg/%D0%B3%D0%BB%D0%B0%D0%B2%D1%87%D0%B5%D0%B2-%D1%81%D0%B5-%D0%B5%D0%BC%D0%B0%D0%BD%D1%86%D0%B8%D0%BF%D0%B8%D1%80%D0%B0%D0%BB-%D0%BE%D1%82-%D0%B3%D0%B5%D1%80%D0%B1-%D0%BA%D0%B0%D1%82%D0%BE-%D1%88%D0%B5%D1%84-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news680017.html", "text": "Добре би било всички народни представители да са по-умерени в изказванията си, да има повече политически дебати и по-малко лични нападки, каза пред БТА председателят на парламента Димитър Главчев по повод края на първата пленарна сесия на 44-то Народно събрание. Продължаващото и сега ниско одобрение за институцията той обяснява с това, че голяма част от обществото не вярва, че депутатите работят в техен интерес. Затова е възложил на Националния център за парламентарни изследвания към Народното събрание да прави периодично оценка на въздействието на конкретни законодателни актове. \"Далеч съм от мисълта, че не допускам грешки или нямам никакви слабости\", отговаря Главчев на въпрос приема ли критиките на опозицията към себе си. Той е категоричен, че от парламентарната група на ГЕРБ никога не са се намесвали в работата му като председател на парламента.", "date": "2017.08.02", "title": "Главчев се еманципирал от ГЕРБ като шеф на парламента"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%B2%D0%B8%D0%B4%D0%B5%D0%BE-18-%D1%81%D0%BE%D0%B4%D0%BE%D0%BC-%D0%B8-%D0%B3%D0%BE%D0%BC%D0%BE%D1%80-%D0%BD%D0%B0-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D0%B2%D0%B8%D0%B6%D1%82%D0%B5-%D0%B1%D0%B5%D0%B7%D0%BA%D1%80%D0%B0%D0%B9%D0%BD%D0%B0%D1%82%D0%B0-%D0%BE%D1%80%D0%B3%D0%B8%D1%8F-%D0%BD%D0%B0-%D0%BF%D0%B8%D1%8F%D0%BD%D0%B8%D1%82%D0%B5-%D0%B8-%D0%B4%D1%80%D0%BE%D0%B3%D0%B8-news680024.html", "text": "Видео, което описва много точно \"пейзажа\" в момента на черноморската ни перла Слънчев бряг беше разпространено в интернет. Не е тайна, че това е меката на алкохолния туризъм за много от чужденците, избрали Черноморието за почивката си. Вечер улиците на курорта са пълни с пияни и надрусани младежи от чужбина, обикновено англичани, които седят или лежат безпомощни на земята, повръщат, влачат се... Авторът на клипа се чуди дали туристите така ще правят и в родните си страни.", "date": "2017.08.02", "title": "ШОКИРАЩО ВИДЕО (18+)! Содом и Гомор на Слънчев бряг! Вижте безкрайната оргия на пияните и дрогирани чужденци"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D1%81%D1%8A%D0%B1%D0%B8%D1%82%D0%B8%D0%B5-%D0%BF%D1%80%D0%B5%D0%BC%D0%B8%D0%B5%D1%80%D0%B8%D1%82%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D0%BE%D0%BB%D0%B0%D0%B3%D0%B0%D1%82-%D0%B7%D0%B0%D0%B5%D0%B4%D0%BD%D0%BE-%D0%B2%D0%B5-news680030.html", "text": "Премиерът Борисов и Зоран Заев положиха венци на гроба на Гоце Делчев в двора на църквата \"Свети Спас\" Скопие. В каменен саркофаг там се намират посмъртните останки на българския революционер (1872-1903), подарени от българската комунистическа власт на Югославия през 1946 г. Гоце Делчев е една от най-безспорните личности в историята на България и радетел за освобождението на македонските земи на България от османско робство. Това е исторически момент, след като вчера беше подписан договора за добросъседство. \"Да останем задружни и да поставим Р Македония на заслуженото й място\", каза в словото си премиерът Зоран Заев. „Днес, когато се прекланяме пред загиналите за свободното бъдеще, с чисто сърце модем да кажем, че и нашите поколения се бореха за права, за свобода и за човешки животи”, подчерта Заев. По думите му, успехът в развитието на Македония не е на един човек – за това са застанали заедно македонци, албанци, турци, сърби, румънци, роми и други, успехът не е на една група или политическа партия. „Успехът е на всички, без значение от вероизповеданието, етническа принадлежност, пол или убеждения. Успехът е на Македония“, подчерта македонския премиер. \"Изпращам апел за максимална сериозност и ангажираност на всички политически обекти и институции за общата инициатива и действие, днес, когато става въпрос за новата Република Македония в периода след сериозна политическа криза в историята на съвременната държавност. Каквато Македония си изградим, такава ще я имаме. Трябва да празнуваме основаването на държавността на Р Македония и почитаме воините от Илинден и да си спомняме за всички, които са вградили животите в стените на македонската държава. Да изразим почитта към всички онези, които са страдали заради разни идеоложки и политически цели“, коментира македонският премиер. „Правителството на Македония постави добри основи за сътрудничество и с другите съседи от региона. Имаме право да очакваме, че в бъдеще ще има и други протегнати ръце към нас“, добави Заев. „Да се обединим заради стратегическите цели, които са от изключителна важност за единността на държавата ни. Очаквам всеки, без разлика от различията, по която и да е основа, да види себе си и да помисли за промените, с които заедно ще напишем новата история на Р Македония. Да останем задружни и да поставим Р Македония на заслуженото й място. Пред себе си имаме цели, както казва Гоце Делчев – трудът е силата, с която човек става голям във всяка инициатива. Нека ни е честит 2 август, денят на нашата Република“, обясни македонският премиер Заев. Обстановката е много тържествена, но има засилена охрана – целият район край църквата, откъдето минават делегациите, е отцепен. Почти не може да бъдат видени цивилни, а българската делегация е ескортирана от хеликоптер. На церемонията от българска страна присъстваха вицепремиерът и външен министър Екатерина Захариева, вицепремиерът и министър на отбраната Красимир Каракачанов, енергийният министър Теменужка Петкова, транспортният министър Ивайло Московски, посланикът ни в Скопие Иван Петков, депутатът в Европейския парламент Андрей Ковачев и др. Сега на дневен ред е ключовият въпрос дали договорът ще бъде ратифициран от македонския парламент. Засега настроенията са това да се случи. На този етап от опозиционното вече ВМРО-ДПМН излязоха с изявление, че подкрепят споразумението, но имат забележки по пет точки, сред които са езикът и македонското малцинство в България. Тепърва в срок от три месеца от влизането на договора в сила ще се създадат комисии от двете академии на науките, които да изчистят въпросите по общата ни история.", "date": "2017.08.02", "title": "ЕКСКЛУЗИВНО В ПИК! Историческо събитие! Премиерите на България и Македония полагат заедно венци на гроба на Гоце Делчев (ВИДЕО/СНИМКИОБНОВЕНА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B1%D1%80%D0%B0%D0%B4%D1%8A%D1%80%D1%8A%D1%82-%D0%BF%D0%B0%D1%86%D0%BE-%D0%B2%D0%BB%D0%B8%D0%B7%D0%B0-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%B7%D0%B0%D0%BF%D0%BB%D0%B0%D1%88%D0%B2%D0%B0%D1%82-%D0%B3%D0%BE-%D0%B4%D0%BE-6-%D0%B3%D0%BE%D0%B4%D0%B8%D0%BD%D0%B8-%D0%B2-%D0%BA%D0%B0%D1%84%D0%B5%D0%B7%D0%B0-news679980.html", "text": "Брадърът Пацо е на път да влезе за цели шест години в затвора. Зевзекът е обвинен, че е организирал нелегално казино в неработещото заведение на баща си. От няколко дни, окръжна прокуратура Стара Загора е завела официално обвинение срещу него. На база на събраните доказателства, те установили, че Пацо е устроил нелегално казино в управлявано от него неработещо заведение. Бившата футболна надежда събирал там любители на хазарта и често си организирали незаконни залагания на редица игри, пише „Телеграф”. , допълва прокурорът по делото Тодор Асенов. По всяка вероятност Пацо ще бъде изправен пред съда през септември, тъй като все още не е приключило досъдебното производство срещу него. Според полицията той се занимава с нелегално казино от края на 2016 година. Според източници, близки до разследването, Брадъра сам е организирал всичко, поръчвал е нужните материали от интернет и е доверявал дейността си само на доверени хора. Предпазливостта на Панайот обаче не е била достатъчна, тъй като в полицията постъпил сигнал за дейностите му. Иззети са десетки тестета карти, чипове, зарове, специални комплекти за хазартни игри в куфарчета, както и електронна машинка за залагания. Междувременно приятели, познати и съграждани на Пацо скочиха в негова защита. Майка му също е категорична, че той просто се събира с приятели, за да играят карти и да се забавляват. „ , твърди още Нели Кючукова. В случай, че го признаят за виновен, Пацо може да лежи от 1 до 6 години в затвори. Заплашва го и глоба от 1000 до 10 000 лв. Заради чистото си съдебно минало обаче, той най-вероятно ще получи условно наказание.", "date": "2017.08.02", "title": "ЕКСКЛУЗИВНО! Брадърът Пацо влиза в затвора, заплашват го до 6 години в кафеза"}
{"url": "http://pik.bg/%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%B5-%D0%BF%D1%80%D0%B5%D0%BD%D0%B5%D1%81%D0%BB%D0%B0-%D0%B7%D0%B0-%D1%87%D0%B5%D1%82%D0%B2%D1%8A%D1%80%D1%82%D1%8A%D0%BA-0308-%D0%BF%D0%BE%D1%85%D0%BE%D0%B4%D0%B0-%D1%81%D1%80%D0%B5%D1%89%D1%83-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news680005.html", "text": "AFP, цитирана от Фокус. Опозицията във Венецуела е решила да пренесе за четвъртък (03.08), планирания поход срещу правителството, което, според тях, е решило да управлява страната завинаги, предава Демонстрацията, която беше планирана за днес (02.08), „ще бъде проведена в четвъртък, денят, в който диктаторът ще узакони измамното“ събрание, което ще се опита да пренапише конституцията и да управлява завинаги, според един от лидерите на опозицията Фреди Гевара.", "date": "2017.08.02", "title": " Опозицията във Венецуела е пренесла за четвъртък (03.08) похода срещу правителството"}
{"url": "http://pik.bg/%D1%82%D0%B0%D0%B7%D0%B8-%D0%BD%D0%B0%D0%BF%D0%B8%D1%82%D0%BA%D0%B0-%D0%B5-100-%D0%BD%D0%B0%D1%82%D1%83%D1%80%D0%B0%D0%BB%D0%BD%D0%B0-%D0%B8-%D0%BF%D0%BE%D1%87%D0%B8%D1%81%D1%82%D0%B2%D0%B0-%D0%BD%D0%B0%D1%88%D0%B8%D1%82%D0%B5-%D0%B0%D1%80%D1%82%D0%B5%D1%80%D0%B8%D0%B8-%D0%BE%D1%82-%D1%82%D0%BE%D0%BA%D1%81%D0%B8%D0%BD%D0%B8-%D1%85%D0%B8%D0%BC%D0%B8%D0%BA%D0%B0%D0%BB%D0%B8-%D0%B8-%D0%BC%D0%B0%D0%B7%D0%BD%D0%B8%D0%BD%D0%B8-%D0%BA%D0%BE%D0%B8%D1%82%D0%BE-news679968.html", "text": "Тази напитка е 100% натурална и почиства нашите артерии от токсини, химикали и мазнини, които могат да ни навредят. Съставки, които ще трябват: 8 скилидки чесън 8 резена лимон (2 лимона) джинджифил корен (4-5cm) 4 литра вода Започнете с измиване и почистване на джинджифила, нарежете го на малки парчета и направете същото нещо с чесъна. Сложете лимоните с тяхната кора и нарязаните чесън и джинджифил в блендер. Разбъркайте добре получената хомогенна смес и я добавете в 4 литра вода. След това сложете в тенджера на умерен огън и изчакайте да заври. Когато водата заври, отстранете от котлона и оставете настрани, за да се охлади. Прецедете течността и я съхранявайте в стъклен буркан или бутилки. Консумирайте напитката всеки ден най-малко 2 часа преди хранене. След известно време, ще забележите невероятни резултати! Споделете тази рецепта за природна лечебна напитка, така че всеки да види, преди да бъде изтрита завинаги! zajenata.bg", "date": "2017.08.02", "title": "Тази напитка е 100% натурална и почиства нашите артерии от токсини, химикали и мазнини, които могат да ни навредя"}
{"url": "http://pik.bg/%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%B8%D1%82%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8-%D0%BD%D0%B0-%D1%81%D0%B0%D1%89-%D0%B8-%D1%80%D1%83%D1%81%D0%B8%D1%8F-%D0%B7%D0%B0-%D0%BE%D0%BE%D0%BD-%D1%81%D0%B0-%D0%BE%D0%B1%D1%81%D1%8A%D0%B4%D0%B8%D0%BB%D0%B8-%D0%B4%D0%B2%D1%83%D1%81%D1%82%D1%80%D0%B0%D0%BD%D0%BD%D0%B8%D1%82%D0%B5-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D0%BA%D0%BD%D0%B4%D1%80-%D0%B8--news680003.html", "text": "ТАСС Постоянният представител на Русия за ООН Василий Небензя и неговия американски колега Ники Хейли, на първата си среща, са обсъдили двустранните отношения, борбата с тероризма и ситуацията около Корейската народно-демократична република (КНДР), предаде , позовавайки се на комюнике на американското представителство в ООН. „Посланик Хейли е приветствала посланик Небензя и го е поздравила за встъпването му в новата длъжност в ООН. Двамата са обсъдили борбата с тероризма, опасните провокации на Северна Корея, особено нейните последни ракетни изпитания, а също така и по-нататъшните отношения между САЩ и Русия в ООН“, пише в комюникето. По-рано, постоянният представител на Русия съобщи, че е обменил „няколко думи“ с американския си колега и планира да се срещне с нея по-късно „за предметен разговор“. Фокус", "date": "2017.08.02", "title": "Постоянните представители на САЩ и Русия за ООН са обсъдили двустранните отношения, КНДР и борбата с тероризма"}
{"url": "http://pik.bg/%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F%D1%82-%D0%BC%D1%83%D0%B7%D0%B5%D0%B9-%D0%BD%D0%B0-%D1%81%D0%B8%D1%80%D0%B8%D1%8F-%D0%B2-%D0%B4%D0%B0%D0%BC%D0%B0%D1%81%D0%BA-%D0%BE%D1%82%D0%BD%D0%BE%D0%B2%D0%BE-%D0%B5-%D0%BE%D1%82%D0%B2%D0%BE%D1%80%D0%B5%D0%BD-%D0%B7%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D1%8F-news680009.html", "text": "РИА Новости. Националният музей на Сирия в Дамаск отново е открит за посетители, благодарение на създадената зона за деескалация в крайградския район „Източна Гута“ и съблюдаването на примирието, съобщи Според думите на директора на музея – Джеха Обукахля – заради войната, историческият комплекс е бил затворен за няколко години, защото служителите са се притеснявали от обстрели и терористи, които, предрешавайки се като посетители, са могли да откраднат исторически ценности и експонати.", "date": "2017.08.02", "title": "Националният музей на Сирия в Дамаск отново е отворен за посещения"}
{"url": "http://pik.bg/%D1%80%D0%B5%D0%BA%D1%81-%D1%82%D0%B8%D0%BB%D1%8A%D1%80%D1%81%D1%8A%D0%BD-%D0%B4%D0%BE%D0%BD%D1%8A%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D0%B0%D0%B7-%D0%BD%D0%B5-%D1%81%D0%BC%D0%B5-%D0%B4%D0%BE%D0%B2%D0%BE%D0%BB%D0%BD%D0%B8-%D0%BE%D1%82-%D0%BD%D0%BE%D0%B2%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-news680002.html", "text": "The Voice of America, цитирано от Фокус. Държавният секретар на САЩ Рекс Тилърсън изненада репортерите пред Държавния департамент, като се присъедини към ежедневния брифинг за първи път, за да изложи гледището си за американската външна политика, спрямо Северна Корея, Венецуела, Китай, Близкия Изток и Украйна. Той сподели, че той и президента на САЩ, Доналд Тръмп, не са доволни от новите санкции срещу Русия, предаде На въпрос по темата, след контрасанкциите от Русия, Тилърсън отговори, че той на няколко пъти е предупредил колегата си Сергей Лавров, че отношенията между двете страни са лоши, но могат да станат и още по-лоши и това се е случило. Държавният секретар е казал, че санкциите срещу Русия, които Конгресът прие с огромно мнозинство, не са „от помощ“, според неговата гледна точка. „Това действие на Конгреса, да наложи тези санкции и начина, по който го направи, нито аз, нито президента сме щастливи от това,“, подчерта Тилърсън,“Ние бяхме пределно ясни в позицията си, че не мислим, че това ще подпомогне нашите усилия, но това е решението, което беше взето.“", "date": "2017.08.02", "title": "Рекс Тилърсън: Донълд Тръмп и аз, не сме доволни от новите санкции срещу Русия"}
{"url": "http://pik.bg/%D1%82%D1%80%D0%B8%D0%BC%D0%B0-%D0%B2%D1%8A%D1%80%D1%85%D0%BE%D0%B2%D0%BD%D0%B8-%D1%81%D1%8A%D0%B4%D0%B8%D0%B8-%D0%BD%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D1%81%D0%B0-%D0%BF%D0%BE%D1%82%D1%8A%D1%80%D1%81%D0%B8%D0%BB%D0%B8-%D0%BF%D0%BE%D0%BC%D0%BE%D1%89-%D0%B2-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%87%D0%B8%D0%BB%D0%B8-news680001.html", "text": "РИА Новости Още двама судии от Върховния съд на Венецуела, назначени от опозиционния парламент, са се укрили в посолството на Чили в столицата Каракас, съобщи , позовавайки се на информация от посланика на Чили за Венецуела Ералдо Муньос. По-рано в посолството избяга съдия Еленис дела Вале Родригес. „Тази вечер още двама гости дойдоха в резиденцията на Чили в Каракас, търсейки защита – Беатрис Руис и Хосе Фернандо Нуньес. Те искат убежище“, написа Муньос в социалната мрежа Туитър.", "date": "2017.08.02", "title": "Трима Върховни съдии на Венецуела са потърсили помощ в посолството на Чили"}
{"url": "http://pik.bg/%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%BE%D1%82%D0%BE-%D0%BA%D0%BE%D0%BD%D1%81%D1%83%D0%BB%D1%81%D1%82%D0%B2%D0%BE-%D0%BD%D0%B0-%D0%BA%D0%B8%D1%82%D0%B0%D0%B9-%D0%B2-%D0%BB%D0%BE%D1%81-%D0%B0%D0%BD%D0%B4%D0%B6%D0%B5%D0%BB%D0%B8%D1%81-%D0%BF%D0%BE%D0%B8%D1%81%D0%BA%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D1%81%D1%8A%D1%81-%D1%81%D1%82%D1%80%D0%B5%D0%BB%D0%B1%D0%B0-news680006.html", "text": "Генералното консулство на Китай в Лос Анджелис поиска от американските власти да осигурят безопасността на дипломатическата мисия и нейните сътрудници и незабавно разследване на обстоятелствата около нападението, предаде ТАСС, позовавайки се на заявление на дипломатическото представителство. „Днес стана неясен инцидент, при който беше обстреляно нашето генерално консулство. Изразяваме сериозното си притеснение по този случай. Вече поискахме от американска страна да бъдат предприети всички необходими мерки за осигуряването на безопасността на дипломатите и тяхното работно място. В същото време, поискахме, в най-кратки срокове, да се установят всички обстоятелства около инцидента.“, пише в заявлението на дипломатическото представителство, цитирано от Фокус.", "date": "2017.08.02", "title": "Генералното консулство на Китай в Лос Анджелис поиска разследване на инцидента със стрелбата по сградата му"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B8-%D0%B7%D0%BE%D0%B2%D0%B0%D1%82-%D1%82%D1%83%D1%80%D0%B8%D1%81%D1%82%D0%B8%D1%82%D0%B5-%D0%BF%D0%BE-%D0%BC%D0%BE%D1%80%D0%B5%D1%82%D0%BE-%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%BF%D1%80%D0%B5%D0%B7-%D0%B0%D0%B2%D0%B3%D1%83%D1%81%D1%82-%D0%B4%D0%B5%D0%B1%D0%BD%D0%B5-%D0%BE%D0%BF%D0%B0%D1%81%D0%BD%D0%BE-%D0%BC%D1%8A%D1%80%D1%82%D0%B2%D0%BE-%D1%82%D0%B5%D1%87%D0%B5%D0%BD-news679831.html", "text": "Родните водни спасители край морския бряг отправиха предупреждение към всички, които ще отидат на плажа у нас през август. Тогава опасността от мъртво вълнение в Черно море е най-голяма. Спасителите препоръчват тези, които не могат да плуват, да не влизат във водата. Всички останали да бъдат изключително внимателни. Често мъртвото вълнение е с голяма скорост и увлича навътре в морето. То се наблюдава при по-силно вълнение, не е постоянно и може да сменя мястото си, обясниха спасители пред БНТ. Мъртвото вълнение не е водовъртеж и не завлича към дъното, а навътре, но е опасно, защото се забелязва трудно и е заплаха за къпещите се, казват спасителите. Повечето от инцидентите в морето стават при мъртво вълнение. Водните експерти твърдят, че всеки може да провери дали в морето има мъртво вълнение, и препоръчват при попадане в коварната му прегръдка да не се борят с него, а да плуват успоредно на брега.", "date": "2017.08.02", "title": "Важно! Спасители зоват туристите по морето: Внимавайте, през август дебне опасно мъртво течение"}
{"url": "http://pik.bg/%D0%BB%D1%8E%D0%B1%D0%BE%D0%B2%D0%BD%D0%B0-%D1%81%D1%82%D1%80%D0%B0%D1%81%D1%82-%D0%BF%D0%BE-%D1%81%D0%B8%D0%BB%D0%BD%D0%B0-%D0%BE%D1%82-%D1%81%D0%BC%D1%8A%D1%80%D1%82%D1%82%D0%B0-%D0%BA%D0%B8%D0%BF%D0%B8-%D0%B2-%D1%80%D0%BE%D0%BC%D0%B0%D0%BD%D0%B0-%D0%BF%D1%80%D0%B5%D0%BB%D1%8A%D1%81%D1%82%D0%B8%D1%82%D0%B5%D0%BB%D1%8F%D1%82-news676015.html", "text": "На всички вестникарски павилиони в столицата от днес, а от утре и в цялата страна ще намерите \"Прелъстителят\" на Емил Ришбург - книга номер 3 от златната лятна колекция \"Под знака на любовта 2017\" на издателство \"Милениум\". Това е роман за пламенната страст между младата наследница на голямо богатство Жана Прекур и красивия офицер от флота Жорж Ламбер. Съдбата не е благосклонна към трепетите на сърцата им – вместо за избраника си девойката трябва да се омъжи за коварен измамник, поставил на карта честта ѝ. Ала с един хитроумен трик ролите се разменят – измамникът е измамен, прелъстителят се оказва прелъстен. Ще има ли втори шанс от съдбата? Преодолявайки рисковете и опасностите, надмогвайки като митичен герой самата смърт, верният Жорж руши всички прегради по пътя към дамата на сърцето си. А тя се скрива от света, обвивайки се в мистерия, за да чака търпеливо момента на възмездието. „Прелъстителят“ е история, изпълнена с драматизъм и горещи емоции, която се чете на един дъх. Сюжетът следва най-добрите образци в жанра, а неочакваните обрати са в стила на любимите на много поколения еротични класики. Емил Ришбург е плодовит френски писател на романтични романи с акцент върху драмите в живота и проблемите на истинската любов. Той е сред онези майстори в жанра, чиито истории оставят неизличим отпечатък в съзнанието на читателите. Цената на увлекателните романтични томове от серията „Под знака на любовта“ е само 10 лв. Първите заглавия от поредицата - и са сред най-търсените на „Алея на книгата“ във Варна, която продължава до 6 август. Книгите на издателство „Милениум“ може да откриете в шатра 10 на главната улица между хотел „Черно море“ и Фестивалния комплекс всеки ден от 10 до 22 часа. Те се предлагат с отстъпки от коричната стойност от 20 до 70%. Премиерните заглавия на издателството са сред хитовете на голямото книжно изложение под звездите. На щанда ще откриете безброй предложения от всички жанрове – томове за здраве, здравословно хранене и отслабване, наръчници за билкови лечения, документални и исторически изследвания, криминалета, трилъри, детски класики, философски и езотерични книги, поезия, съвременна проза и много други. Фурор на грандиозното книжно изложение под звездите прави и книгата на Оливър Стоун. Тя бе публикувана сензационно бързо у нас - съвсем скоро, след премиерата на документалния филм на големия режисьор, посветен на руския държавен глава.", "date": "2017.08.02", "title": "Любовна страст по-силна от смъртта кипи в романа \"Прелъстителят\""}
{"url": "http://pik.bg/%E2%80%9E%D0%BF%D1%80%D0%B0%D0%B2%D0%B4%D0%B0%E2%80%9C-%D0%B7%D0%B0%D1%89%D0%BE-%D0%BD%D0%B0-%D0%BA%D0%B8%D1%82%D0%B0%D0%B9-%D0%B5-%D0%BD%D1%83%D0%B6%D0%BD%D0%B0-%D0%B5%D0%BA%D1%81%D1%82%D0%B5%D1%80%D0%B8%D1%82%D0%BE%D1%80%D0%B8%D0%B0%D0%BB%D0%BD%D0%B0-%D0%B2%D0%BE%D0%B5%D0%BD%D0%BD%D0%B0-%D0%B1%D0%B0%D0%B7%D0%B0-news679989.html", "text": "„Правда“. Във Източноафриканската република Джибути се проведе церемония по откриването на първата военна база на Китай, извън пределите на страната. По-рано от Пекин съобщиха, че екстериториалната база ще бъде използвана за организацията на мироопазващи мисии в Източна Африка, както и за по-ефективното оказване на хуманитарна помощ в района, пише руското издание Самата церемония по откриването на базата, съвпадна с празнуването на 90-ия юбилей на Китайската национално-освободителна армия(КНА). По данни от китайските медии, в церемонията по откриването на базата за материално-техническо осигуряване, са взели участие части от почетната гвардия на Китайските въоръжени сили. Очаква се КНА да провежда учения на базата. Персоналът на съоръжението ще наброява до 2000 души. Какво ще се промени, с откриването на екстериториална база на Китай, в региона и на световната сцена, като цяло, имайки предвид, че Китай, през цялата си история е следвал по-сдържана позиция и не е от шумните страни на международната арена? Няма ли това да създаде допълнително напрежение за съседните страни, като ОАЕ, Саудитска Арабия и Катар? Няма ли да доведе до надпревара за въоръжаване и усилване на военното присъствие на други държави в региона? Тези въпроси, „Правда“ зададе на професора по политически науки и заместник-ръководител на Центъра за социални и икономически изследвания на Китай към Института за Далекоизточни изследвания на Руската академия на науките, Павел Каменов. „Правда“: Винаги сме смятали, че китайците не са агресори и не са способни на войнствена риторика, а това ето, че беше проведен доста голям военен парад и прозвучаха доста резки заявления на Си Дзинпин. Беше открита и първата, за цялата история на Китай, екстериториална военна база на Китай в Джибути. Как да си обясним това? П.К.: На това има просто обяснение. Китай – това е растяща с високи темпове, икономически развита държава. Темповете на техния икономически растеж са 6,5-7% на година. Това е по-високо от средните темпове за света. Китай развива и сътрудничество, в това число и икономическо, с десетки страни по света. Активно реализира своята концепция за „един пояс - един път“ и затова те смятат, че имат право на защита на своите икономически интереси зад граница. Там където има големи пари, трябва да се мисли за сигурност: това е необходимост. „Правда“: Ситуацията се променя? Т.е. това означава, че и във военно отношение Китай ще стане доста по-активен? П.К.: Те се чувстват уверени. Просто сега те по-смело провеждат тази политика, която считат за правилна. Китай винаги се е отличавал с неагресивната си риторика, това е истина, но разликата е в това, че сега Китай излезе извън пределите на националните си граници, неговата икономика излезе извън тези граници. Затова се появи и нуждата да се осигури сигурността, например, на морския транзит и комуникация, както и на интересите на страната в отделните части на света. В това отношение тече естествен и закономерен процес. „Правда“: Базата е построена недалеч от Саудитска Арабия, ОАЕ и Катар. Защо е избран именно този район? Какви задачи си поставя Китай? П.К.: За тях е интересен Индийският океан. Точно там на Китай са нужни опорни точки за военноморските и военновъздушните им сили. Тази задача в момента е приоритетна за Китай, тя се явява жизнено важна, защото им е нужно безопасно да пренасят петрол и осигуряването на безопасен път за внос на „черното злато“ от Северна Африка и Близкия Изток. В Джибути, техни съседи ще бъдат американските военни, които също имат база там. „Правда“: Значи и тук се сблъскват интересите на Китай и Америка? Или в отношение на сигурността, напротив, между тях ще има сътрудничество? Не се ли предвиждат коалиционни мероприятия с Русия в региона? П.К.: Китай разширява сферата на своето влияние, сферата на действие на неговите въоръжени сили. Това е очевидно. В Южнокитайско море, между Китай и САЩ има конфликт. Затова те ще действат на същия принцип и в другите региони, където се сблъскват интересите им. Аз лично съм уверен, че Китай, както и преди, не се стреми да разпалва войни, а само желае да си осигури стабилност и защита. Относно коалиционните мероприятия с Русия, в борбата с Ислямска държава в региона, досега няма официални съобщения. Ако разгледаме обстановката там, то засега няма явни признаци това да се случи. Фокус", "date": "2017.08.02", "title": "„Правда“: Защо на Китай е нужна екстериториална военна база?"}
{"url": "http://pik.bg/%D0%B4%D1%8A%D0%B3%D0%BB%D0%B0%D1%81-%D0%BA%D0%BE%D1%89%D0%B0-%D0%BC%D0%BE%D0%B3%D0%B0-%D0%B4%D0%B0-%D1%81%D0%BF%D0%B5%D1%87%D0%B5%D0%BB%D1%8F-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0%D1%82%D0%B0-%D0%BB%D0%B8%D0%B3%D0%B0-%D1%81-%D1%8E%D0%B2%D0%B5%D0%BD%D1%82%D1%83%D1%81-news679987.html", "text": "Новото попълнение на Ювентус Дъглас Коща вярва, че има напълно реален шанс да спечели Шампионската лига с екипа на \"бианконерите\". Бразилецът пристигна в торинския гранд под наем от Байерн (Мюнхен), като \"бианконерите\" имат опция за откупуването му през следващото лято. \"За последните три години Ювентус два пъти игра финал в Шампионската лига. Това е отбор, който има огромни шансове да спечели този турнир в най-скоро време. Искам да стана част от историята на този клуб. Година преди световново първенство, едва ли можех да избера по-добро място, където да продължа кариерата си. Тук съм, за да спечеля всичко, включително и Шампионската лига\", обяви Коща, цитиран от Спортал.", "date": "2017.08.02", "title": "Дъглас Коща: Мога да спечеля Шампионската лига с Ювентус"}
{"url": "http://pik.bg/%D0%B5%D0%BC%D0%B8%D1%80%D1%8A%D1%82-%D0%BD%D0%B0-%D0%BA%D0%B0%D1%82%D0%B0%D1%80-%D0%B5-%D0%BF%D1%80%D0%BE%D0%B2%D0%B5%D0%BB-%D1%82%D0%B5%D0%BB%D0%B5%D1%84%D0%BE%D0%BD%D0%B5%D0%BD-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D1%81-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-news679994.html", "text": "The Peninsula, цитиран от Фокус. Емирът на катар Шейх Тамим бин Хамад ал Тани е провел телефонен разговор с президента на Република България Румен Радев на 01.08, предаде катарският всекидневник Двамата са обсъждали двустранните отношения и начините за развитието им в различни посоки. Освен това те са обсъждали развитието на събитията в региона и по-специално по отношение на кризата в Персийския залив. Президентът е потвърдил позицията на страната си за помощ в усилията за помирение, чрез диалог и дипломатически действия. Емирът е изразил благодарността си за позицията на България, която иска стабилност за региона на Залива.", "date": "2017.08.02", "title": "Емирът на Катар е провел телефонен разговор с Румен Радев"}
{"url": "http://pik.bg/%D0%B6%D0%B5%D0%BD%D0%B0-%D0%BE%D0%BF%D0%B8%D1%82%D0%B0-%D0%B4%D0%B0-%D1%81%D0%B5-%D0%BE%D0%B1%D0%B5%D1%81%D0%B8-%D0%BD%D0%B0-%D1%82%D0%B0%D0%B2%D0%B0%D0%BD-%D0%BD%D0%B0-%D0%BA%D1%8A%D1%89%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-news679995.html", "text": "42-годишна жена опита да сложи край на живота си в пловдивското село Маноле, предава Дамата решила да предприеме фатална крачка в събота вечер. Тя опитала да се обеси на таванското помещение на къщата на сестра й в селото. Намеренията й обаче били осуетени от мъжа й, който я открил. Веднага е била повикана линейка. Жената била отведена в болница, без опасност за живота. След преглед тя била освободена за домашно лечение. В джоба на дрехите й било открито предсмъртно писмо. Работата по случая продължава TrafficNews.bg.", "date": "2017.08.02", "title": "Жена опита да се обеси на таван на къща в Пловдивско"}
{"url": "http://pik.bg/%D0%B0%D1%82%D0%B0%D0%BB%D0%B0%D0%BD%D1%82%D0%B0-%D1%83%D0%B4%D0%B0%D1%80%D0%B8-%D1%80%D0%B5%D0%B7%D0%B5%D1%80%D0%B2%D0%B8%D1%82%D0%B5-%D0%BD%D0%B0-%D0%B1%D0%BE%D1%80%D1%83%D1%81%D0%B8%D1%8F-%D0%B4-news679988.html", "text": "Отборът на Аталанта записа успех с 1:0 в приятелския мач с Борусия (Дортмунд), игран на стадион \"Кешпойнт Арена\" в Алтах, Австрия. Трябва да се отбележи обаче, че германците играха в доста експериментален състав без много от звездите си, като треньорът Петер Бос направи едва две смени, което е доста нетипично за контрола. Цял мач за италианския тим пък записа бившият играч на Лудогорец Хосе Паломино. Единственият гол в мача падна в 71-ата минута. Тогава вратарят Райман сгреши с подаването си напред и подари топката на Ремо Фрюлер, който веднага изведе Йосип Иличич, а словенецът не сгреши и прати топката в мрежата. Това бе последна проверка за Борусия преди мача за Суперкупата на Германия срещу Байерн (Мюнхен) на 5 август, предава Спортал. Аталанта пък продължи с перфектнтото си представяне в контролите, като записа 4-та поредна победа. Следващата проверка на тима е срещу Новара. Иличич (71) Бюрки (Райман 46), Паслак, Топрак, Суботич, Бесте, Гьотце (Загаду 63), Дауд, Роде, Пулишич, Ишак, Филип Бериша, Масиело (Манчини 77), Паломино, Толой, Спинацола (Госенс 77), Фройлер (Песина 77), Кристанте (Хаас 77), Кастане, Петаня (Корнелиус 77), Куртич (Орсолини 76), Иличич (Видо 77)", "date": "2017.08.02", "title": "Аталанта удари резервите на Борусия (Д) "}
{"url": "http://pik.bg/%D0%B4%D0%B0%D0%BC%D0%B8-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%B4%D0%B0-%D0%BD%D0%B0%D0%BA%D0%B0%D1%80%D0%B0%D1%82%D0%B5-%D0%BA%D0%BE%D1%81%D0%B0%D1%82%D0%B0-%D0%B4%D0%B0-%D1%80%D0%B0%D1%81%D1%82%D0%B5-%D0%B1%D1%8A%D1%80%D0%B7%D0%BE-news679991.html", "text": "Мечтата на всяка жена е косата ? да расте колкото се може по-бързо. Как да ускорим растежа на косъма? 1. Подстригвайте често краищата. Не се плашете, че честото подстригване ще накара косата ви да си стои на една и съща дължина. Колкото повече режете краищата ?, толкова повече я стимулирате да расте. Така с всяко следващо подстригване косъмът надскача дължината си. 2. Въздръжте се от желанието си да сте блондинка. Русото е секси, шик и винаги актуално, но за съжаление – вредно за косата. Ако искате косъмът да расте бързо и здравословно, въздържайте се от изтощаващите руси тонове. 3. Всяка вечер разпределяйте естествените масла по косата. Косата се омазнява благодарение на собствените си масла. Те я предпазват от изтощение и стимулират растежа. Ето защо е важно всяка вечер да разресвате косата си, за да разпределите маслата надолу по дължината на косъма. 4. Поддържайте скалпа здрав. От голяма важност за бързия растеж на косата е здравето на скалпа. Предпазвайте го от пърхот, раздразнения, себорея, наранявания, прекалена сухота. Избягвайте да го третирате с химикали, особено агресивни като тези за дълготрайно къдрене. Колкото по-здрава е кожата на скалпа, толкова по-бързо расте косата. 5. Хранете се правилно. Храната има значение за растежа на косата. Неправилното хранене може да забави растежа и дори да предизвика косопад. И обратното – питателната за косата храна я кара да расте нормално. Най-полезните храни за бърз растеж са риба, боб, ядки, целина, пълнозърнести храни. 6. Избягвайте термична обработка. Ако искате косата ви да расте наистина бързо, избягвайте нагряващите уреди за оформяне на косата. Те изгарят косъма и увреждат скалпа. 7. Не ползвайте ежедневен шампоан. Достатъчно е да миете косата си 2 до 3 пъти седмично. Избягвайте да я миете всеки ден, особено с ежедневен шампоан, който има свойството да пресушава скалпа и косъма. 8. Добавете витамини към рутината. Ампулите с витамин Е и А са много полезни за косата. Прилагайте ги веднъж седмично за добри резултати. 9. Завършвайте взимането на душ със студена вода. Горещата вода уврежда косъма. Избягвайте миенето на косата с прекалено топла вода като цяло. Винаги завършвайте със студена струя, за да запечатите косъма и полезните вещества, с които сте го подхранили. 10. Не решете косата, докато е мокра. Разресването на мокро уврежда косъма и го кара да расте по-бавно. az-jenata.bg", "date": "2017.08.02", "title": "Дами, вижте как да накарате косата да расте бързо"}
{"url": "http://pik.bg/%D1%80%D1%83%D1%81%D0%BA%D0%B8%D1%82%D0%B5-%D1%82%D1%83%D1%80%D0%B8%D1%81%D1%82%D0%B8-%D1%81%D0%B0-%D0%BD%D0%B0%D0%B2%D0%BE%D0%B4%D0%BD%D0%B8%D0%BB%D0%B8-%D1%82%D1%83%D1%80%D1%86%D0%B8%D1%8F-news679990.html", "text": "„Ведомости“, цитирано от Фокус. От януари до юли 2017 г., летището в Анталия е приело над два милиона руснаци, според данни на аеропорта. Освен това, туристическият поток през юли е станал най-големия за последните четири години. Само за този месец на курортите около Анталия са пристигнали 684 415 души, което е повече, отколкото в докризисния юли 2014 г., пише руското издание Руснаците, както и по-рано, предпочитат курортите около Анталия. Според статистика техният дял за изтеклите седем месеца е 38,5%, което е няколко пъти повече от немците (15,9%) и украинците(8,1%). Общият брой на туристите кацнали в Анталия за януари-юли е 5,2 милиона души.", "date": "2017.08.02", "title": "Руските туристи са наводнили Турция"}
{"url": "http://pik.bg/%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%B5-%D0%BE%D1%82%D0%BA%D1%80%D0%B8%D0%BB-%D1%81%D1%82%D1%80%D0%B5%D0%BB%D0%B1%D0%B0-%D0%BF%D0%BE-%D0%BA%D0%BE%D0%BD%D1%81%D1%83%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D0%B8%D1%82%D0%B0%D0%B9-%D0%B2-%D0%BB%D0%BE%D1%81-%D0%B0%D0%BD%D0%B4%D0%B6%D0%B5%D0%BB%D0%B8%D1%81-news679998.html", "text": "Los Angeles Daily News. Неизвестен е открил стрелба по сградата на консулството на Китай в Лос Анджелис, Калифорния, след което се е самоубил, предаде Нападателят, който е бил на около 60 години, е стрелял през прозореца на своя автомобил. Няма пострадали хора в резултат от инцидента.", "date": "2017.08.02", "title": "Неизвестен е открил стрелба по консулството на Китай в Лос Анджелис"}
{"url": "http://pik.bg/%D1%80%D0%B0%D0%B7%D0%B1%D0%B8%D0%B2%D0%B0%D0%BD%D0%B5-%D0%BF%D1%8A%D1%80%D0%B2%D0%B8%D1%8F%D1%82-%D0%B9-%D0%BC%D1%8A%D0%B6-%D0%B4%D0%B5%D0%BB%D1%87%D0%BE-%D0%B8%D0%B7%D0%B4%D0%B0%D0%B4%D0%B5-%D0%BA%D0%BE%D0%B1%D0%B8%D0%BB%D0%BA%D0%B8%D0%BD%D0%B0-%D0%B5-%D0%BF%D1%8A%D0%BB%D0%BD%D0%BE-%D0%B4%D1%8A%D1%80%D0%B2%D0%BE-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-news679983.html", "text": "Бившият съпруг на Наталия Кобилкина тотално срина имиджа й на секстигрица. Делчо Добрев, когото психоложката захвърли заради новия си мъж – богатия грък Такис Дретакис, споделил пред приятели, че някогашната му половинка не само не му е доставяла наслада под чаршафите, а дори му досаждала с измислените от нея практики, които като учителка прилагала върху него. не скрил разочарованието си  Делчо. След като му досадило рускинята да го третира като опитно зайче под чаршафите, за да изпробва на живо теориите си, Добрев направо се отказал от секса. Затова в последните месеци, преди да се разделят, двамата си живеели като братче и сестриче, което Делчо публично сподели, пише седмичник. От доста време някогашната половинка на пишман сексоложката води семинари за здравословно хранене и въобще се е превърнал в изключителен аскет. Амбициозната псевдо психоложка разочарова съпруг №2 и веднага след сватбата, като вместо да тръгне на меден месец, обяснила на Такис, че сега й предстоят много важни семинари и затова трябва да обикаля страната, за да помага на закъсалите в личен план дами. Много от заблудените клиентки на хитрата мацка от Ростов на Дон обаче вече са си дали сметка, че измишльотините й няма как да им помогнат да оправят личния си живот, нито ще им спуснат от небето богати мъже. „За нея всичко е пари, просто добре си играе картите, като дърдори глупотевини на наивните жени”, коментират практиките на сексоложката запознати с номерата й.", "date": "2017.08.02", "title": "РАЗБИВАНЕ! Първият й мъж Делчо издаде: Кобилкина е пълно дърво в леглото!"}
{"url": "http://pik.bg/%D0%BE%D0%BA%D0%B0%D1%8F%D0%BC%D0%B0-%D0%BA%D0%B0%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BE%D0%BB%D0%B8%D0%BC%D0%BF%D0%B8%D0%B9%D1%86%D0%B8-%D0%BD%D0%B0-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0-news679982.html", "text": "Съгласно подписания меморандум за сътрудничество в областта на спорта между България и Япония министърът на младежта и спорта Красен Кралев проведе работна среща с ръководителите на официалната делегация от град Окаяма в лицето на господин Кенсуке Фуджи - генерален директор на Спортната дирекция на Община Окаяма и господин Такаюки Ямаджи - старши мениджър. На срещата присъстваха проф. д-р Пюзант Касабян, председател на Българската федерация по бадминтон и генералният секретар на федерацията Володя Златев. Акцент в разговора бяха условията, които предлага град Окаяма за провеждане на ежегодни тренировъчни лагери на български спортни федерации. Стана ясно, че представителите на Окаяма водят преговори за сътрудничество с Българската федерация по бадминтон, предава Спортал. Предстоят им разговори и с федерациите по джудо, волейбол и лека атлетика. Японските общини разполагат с държавна субсидия за подпомагане на гостуването на чуждестранни отбори и предлагат добри условия за подготовка на родните ни спортисти. Националният ни отбор по художествена гимнастика избра японския град Мураями, за да провежда ежегодно подготвителни лагери преди Олимпийските игри в Токио през 2020 г., първият от които стартира през месец юни. Красен Кралев приветства условията за подготовка, които предлага Окаяма и насърчи възможното предстоящо сътрудничество между японската община и български спортни федерации. Министър Кралев, г-н Кенсуке Фуджи и г-н Такаюки Ямаджи изтъкнаха традиционно добрите отношения между България и Япония в областта на спорта и младежките политики. Те бяха категорични, че сътрудничеството между двете страни ще продължи и в бъдеще.", "date": "2017.08.02", "title": "Окаяма кани български олимпийци на подготовка"}
{"url": "http://pik.bg/%D1%83%D0%BD%D0%B8%D0%BA%D1%83%D0%BC-%D0%B5%D1%82%D0%BE-%D0%BA%D0%B0%D0%BA-%D1%80%D0%B0%D0%B1%D0%BE%D1%82%D1%8F%D1%82-%D0%BD%D1%8F%D0%BA%D0%BE%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D0%BF%D0%BE-%D1%81%D0%B2%D0%B5%D1%82%D0%B0-%D1%81%D0%BD%D0%B8%D0%BC%D0%BA%D0%B8-news679556.html", "text": "Тази поредица от фотографии буди милиони въпроси,но не дават никакви отговори . Тук може да видите редица комични ситуации, в които са изпаднали органите на реда. Повечето мементи са необясними, но със сигурност ще се посмеете от сърце, докато ги разглеждате.", "date": "2017.08.02", "title": "Уникум! Ето как работят някои полицаи по света (СНИМКИ)"}
{"url": "http://pik.bg/%D0%BC%D0%B5%D0%B2%D0%BB%D1%8E%D1%82-%D1%87%D0%B0%D0%B2%D1%83%D1%88%D0%BE%D0%B3%D0%BB%D1%83-%D0%B8%D0%B7%D1%80%D0%B0%D0%B5%D0%BB-%D0%B4%D0%B5%D0%B9%D1%81%D1%82%D0%B2%D0%B0-%D1%80%D0%B0%D0%B7%D1%83%D0%BC%D0%BD%D0%BE-%D0%B7%D0%B0-%D1%80%D0%B0%D0%B7%D1%80%D0%B5%D1%88%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D1%80%D0%B8%D0%B7%D0%B0%D1%82%D0%B0-%D0%BE%D0%BA%D0%BE%D0%BB%D0%BE-%D1%85%D1%80%D0%B0%D0%BC%D0%BE%D0%B2%D0%B8%D1%8F-%D1%85%D1%8A%D0%BB%D0%BC-news679971.html", "text": "Hurryiet. Министър председателят на Турция Мевлют Чавушоглу заяви, че Израел е действал „разумно“, като е премахнал детекторите за метал, поставени на входовете към джамията ал-Акса в Ерусалим, които предизвикаха няколко седмици на напрежение и сблъсъци между израелтяните и палестинците, предаде „Най-накрая, Израел се вразуми. Нашата надежда е, че Израел ще възприеме подход, който взема предвид чувствителността на мюсюлманите относно Ерусалим и Харам ал-Шариф“, заяви той. Освен това, Чавушоглу, призова мюсюлманите да покажат подкрепата си за палестинците, като признаят тяхната държава. „Нека да подкрепим милионите палестинци, които са принудени да живеят под израелска окупация или да бягат в чужбина, с действия, а не само с думи“, призова турският премиер на срещата на Съвета за ислямско сътрудничество в Истанбул. „Каним всички, които се изказаха за спирането на несправедливостта, да признаят Палестинската държава“, каза Чавушоглу, цитиран от Фокус.", "date": "2017.08.02", "title": "Мевлют Чавушоглу: Израел действа разумно за разрешаването на кризата около Храмовия хълм"}
{"url": "http://pik.bg/%D0%B4%D0%B8%D0%B5%D0%B3%D0%BE-%D0%BA%D0%BE%D1%81%D1%82%D0%B0-%D1%81%D0%BA%D0%BB%D0%BE%D0%BD%D0%B8%D0%BB-%D0%B4%D0%B0-%D0%BF%D0%BE%D0%B5%D0%BC%D0%B5-%D0%BA%D1%8A%D0%BC-%D0%BC%D0%B8%D0%BB%D0%B0%D0%BD-news679985.html", "text": "Нападателят на Челси Диего Коста е все по-склонен да приеме предложението за трансфер в Милан. Футболистът до последно се надяваше да се завърне в Атлетико Мадрид, но на този етап \"дюшекчиите\" не са пратили оферта за него заради транферното ембарго над клуба. В същото време от Милан са готови веднага да го вземат в редиците си и изглежда и самият играч вече е склонил на подобен вариант, твърди \"Скай Италия\", цитиран от Спортал. Голямо съдействие за този трансфер има мениджърът на играча Жорже Мендеш, който работи доста добре с шефовете на Милан. Големият проблем пред сделката е, че от Милан искат да откупят изцяло правата на Коща, а не да го вземат под наем и след това той да отиде в Атлетико, след като падне трансферното ембарго за испанския клуб. В Милан все пак вярват, че ще успеят да си осигурят услугите на Коста, след като не успяха в опитите да вземат Андреа Белоти от Торино и Пиер-Емерик Обамеянгот Борусия (Дортмунд). В същото време пък стана ясно, че Диего Коста е бил уведомен от Антонио Конте, че не попада в плановете му, като мениджърът е съобщил новината на играча с СМС.", "date": "2017.08.02", "title": "Диего Коста склонил да поеме към Милан"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%BB%D1%83%D0%B8%D1%81-%D0%B8%D0%BD%D0%B0%D1%81%D0%B8%D0%BE-%D0%BB%D1%83%D0%BB%D0%B0-%D0%B4%D0%B0-%D1%81%D0%B8%D0%BB%D0%B2%D0%B0-%D1%81-%D1%88%D0%B5%D1%81%D1%82%D0%BE-%D0%B4%D0%B5%D0%BB%D0%BE-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F-news679986.html", "text": "Бившият президент на Бразилия Луис Инасио Лула да Силва, който вече беше осъден по обвинение за корупция, ще е обект на ново дело, по което е обвинен в мащабна политическа схема за обратно изкупуване, която прати най-голямата икономика в Латинска Америка в политически хаос, предаде Reuters, позовавайки се на източници от бразилския съд. Федералният съдия е споделил, че Лула ще бъде съден за приемането на 320 хиляди долара за ремонт на дом в провинцията, в замяна на политически услуги. Фокус", "date": "2017.08.02", "title": "Бившият президент на Бразилия Луис Инасио Лула да Силва с шесто дело за корупция"}
{"url": "http://pik.bg/%D0%B4%D0%B5%D1%80%D0%BC%D0%B5%D0%BD%D0%B4%D0%B6%D0%B8%D0%B5%D0%B2-%D1%82%D1%80%D1%8F%D0%B1%D0%B2%D0%B0-%D0%BD%D0%B8-%D1%81%D0%B5%D1%80%D0%B8%D0%BE%D0%B7%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D1%81%D1%80%D0%B5%D1%89%D1%83-%D0%B0%D0%BF%D0%BE%D0%B5%D0%BB-%D0%BD%D0%BE-%D0%B2%D1%81%D0%B8%D1%87%D0%BA%D0%BE-%D0%B5-%D0%B2%D1%8A%D0%B7%D0%BC%D0%BE%D0%B6%D0%BD%D0%BE-news679974.html", "text": "Старши треньорът на Лудогорец Георги Дерменджиев вярва в силите на своя отбор в навечерието на реванша с Апоел (Беер Шева) от третия предварителен кръг на Шампионската лига. Шампионите на България загубиха с 0:2 гостуването в Израел и трябва да вкарат в сряда три чисти гола, за да отстранят съперника. \"Очаква ни много сериозен мач срещу добър противник. Резултатът е негативен за нас, но сме направили сериозен анализ на представянето ни. Трябва да направим сериозна промяна, за да осъществим обрат. Във футбола всичко е възможно. Спомняте си мачовете с Цървена звезда. В Разград завършихме 2:2. На реванша противникът поведе, но в крайна сметка ние победихме и се класирахме напред\", припомни Дерменджиев. Той разкри, че само двама футболисти имат здравословни проблеми към днешна дата. Това са Сисиньо и Джоди Лукоки. Двамата обаче тренират с останалите и в последния момент ще се реши дали могат да вземат участие в сблъсъка с шампиона на Израел. \"Играчите знаят каква е цената на мача и мотивацията им е пределна. Има опасност от пренавиване, така че очаквам да бъдем по-нервни в началото. Но рутината, която натрупахме покрай мачовете в Европа, че ще окаже влияние. Апоел е много гъвкъв съперник, може да промени формацията си по всяко време. Ние обаче сме готови за това\", добави Дерменджиев. До този момент Лудогорец никога не е отпадал в третия квалификационен кръг на Шампионската лига.", "date": "2017.08.02", "title": "Дерменджиев: Трябва ни сериозна промяна срещу Апоел, но всичко е възможно"}
{"url": "http://pik.bg/%D0%BC%D0%B0%D1%85%D0%BC%D1%83%D0%B4-%D0%B0%D0%B1%D0%B0%D1%81-%D0%B8-%E2%80%9E%D1%85%D0%B0%D0%BC%D0%B0%D1%81%E2%80%9C-%D1%81%D0%B0-%D0%BF%D1%80%D0%BE%D0%B2%D0%B5%D0%BB%D0%B8-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BF%D0%BE%D0%BC%D0%B8%D1%80%D0%B5%D0%BD%D0%B8%D0%B5-%D0%B2-%D1%80%D0%B0%D0%BC%D0%B0%D0%BB%D0%B0-news679975.html", "text": "Президентът на Палестинската Автономия(ПА) Махмуд Абас е провел среща с делегация на противниците си от „Хамас“ в Рамала, за да се търсят пътища за евентуално помирение между враждуващите палестински фракции, предаде The Times of Israel. Срещата е проведена в щаб-квартирата на ПА в Рамала, на нея са обсъждани възможностите за връщане на контрола на автономията над Газа и снемането на санкциите, които ПА наложи над „Хамас“. Инициатор на преговорите е Абас. Делегацията на Автономията е била оглавена от бившия Министър на образованието на Палестина Насър ал Дин ал Шаер, а от страна на „Хамас“ са присъствали няколко депутати от парламента в Ивицата Газа. Според източници, запознати с преговорите, страните са „разглеждали цялостната ситуация и са търсели начини за постигане на единство и слагане на край на разделението“. Хамас завзе контрола над Газа от Палестинската Автономия чрез кървав преврат през 2007 г. Дългогодишните опити за помирение не дадоха резултат до този момент. Фокус", "date": "2017.08.02", "title": "Махмуд Абас и „Хамас“ са провели разговори за помирение в Рамала"}
{"url": "http://pik.bg/10-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8-%D0%BC%D0%B8%D1%82%D0%B0-%D0%BA%D0%BE%D0%B8%D1%82%D0%BE-%D0%B1%D1%8F%D1%85%D0%B0-%D1%80%D0%B0%D0%B7%D0%B2%D0%B5%D0%BD%D1%87%D0%B0%D0%BD%D0%B8-news679961.html", "text": "Ние, хората, често сме склонни да вярваме на всичко, особено, когато е свързано с медицинската наука. Главно, защото не знаем достатъчно. Някои митове са толкова популярни, че не може да не сте ги чували поне веднъж, пише OFFNews. Тук са събрани няколко от най-популярните митове, които абсолютно не са верни. Прието да се мисли, че хората трябва да се въздържат от плуване 30 минути след хранене. Но няма научно доказателство, че плуването веднага след хранене, ще ви се отрази зле. Учените са разсеяли този мит, отбелязвайки, че организмът не използва толкова допълнително кръв по време на храносмилането, че да се попречи на правилното функциониране на ръцете и краката.  Ако не друго, може да изпитате леки коремни спазми, ако плувате веднага след хранене. Който вярва, че хората използват само 10% от мозъка си, вероятно има толкова мозък. Това е шега, разбира се, но истината е, че хората действително използват всяка част на мозъка си и той винаги е активен. Позитронно-емисионната томография (PET) и ядрено-магнитния резонанс показват, че се използва по време дори прости задачи много повече от 10% от мозъка. Дори когато не мислите за нищо или спите, най-малко 10 процента от мозъка е в употреба. Всяка част на мозъка има специфична функция и няколко области се използват едновременно, за да управляват рутинни дейности, като дишане, хранене, шофиране на кола. Всъщност – щом започнете нов хранотделен режим, математиката и та работят във ваша полза. Математически е по-лесно да отслабвате, отколкото да наддавате. Например, ако погълнете с храната 3500 калории повече, отколкото ще изгорите, ще наддадете 0,14 кг, но ако изгаряте в повече 3500 калории, отколкото ще изяждате, ще загубите 0,45 килограма. Също така, ако искате да отслабнете, можете да се изложите на значителни промени в температурата, което ускорява метаболизма ви. И накрая, горепосочената информация се основава на диета с чисти мазнини – вариациите в математиката се появяват, когато въвеждате други видове храна. Само, ако искате да прекарате деня в тоалетната. Произходът на този мит най-вероятно е, че 1945 г. правителствена агенция заяви, че на човешкото тяло са необходими около 8 чаши течности на ден. Това включва течността от всички храни, които изяждаме и напитките като чай и кафе. Не, късните вечери има нищо общо с наддаването. Яжте колкото искате, стига метаболизмът ви го позволява. Е, ако ядете по-малко калории, отколкото изгаряте, ще отслабнете, но ако поглъщате повече калории, ще надебелеете. Това е единствената логика. Акнето се причинява от три основни фактора: свръхпроизводство на мазнини, наричани още себум, нередовно прочистване на мъртвите кожни клетки, които да предизвикат раздразнение на космените фоликули, както и натрупване на бактерии. Въпреки че никой не бива да се прекалява с яденето на шоколад или мазни храни, няма научно установена връзка между диетата и акнето. Няма, и това е заради нещо, наречено храносмилателна система. Когато погълнете дъвка, тялото я разгражда точно както всяка друга храна, която поглъщате. По време на процеса на храносмилането, организмът извлича веществата, които може да използва, и изхвърля останалите в изпражненията. Въпреки че организмът не може да преработи синтетичните съставки на дъвката, те ще си преминат както обикновено през стомаха, тънките черва и в дебелото черво. Актът на изпукване на кокалчетата на пръстите може да звучи страшно за ушите, но това не води до артрит. Всеки път, когато правите това с кокалчетата се понижава налягането във вътрешността на ставата, което създава ефект на вакуум ефект, което предизвиква образуването на газови мехурчета, които се пукат. Изпукването на кокалчетата на пръстите не води до артрит, но е свързано с травмиране на сухожилията и намалява на силата на ръката. Всъщност трябва да се прави точно обратното. Почивката в леглото ще попречи на долната част на гърба да се възстанови напълно или най-малкото да забави значително възстановяването. Пациентите, които продължават да се занимават с обичайните си дейности, се възстановяват по-бързо и обикновено имат по-малко проблеми с повтарящи се болки и други проблеми на гърба. Интересното е, че много проучвания показват, че това е вярно не само за проблеми с гърба, но и много други медицински проблеми. Тридесет и девет независими проучвания установиха, че излежаването в леглото е по-вредно от широк спектър от заболявания. В поне 12 двойно слепи, рандомизирани, контролирани проучвания, учените са изследвали как децата реагират на диети, съдържащи различни нива на захар. Нито едно от тези проучвания, дори проучвания, насочени специално към деца с дефицит на вниманието и хиперактивност, не успяха да открият каквито и да е било различия в поведението между дeцата, консумирали захар, и тези, които не са го направили. Това включва и изкуствени, и естествени източници на захар. Интересното е, че в изследването родителите, на които им е казано, че децата им са получили захар, отбелязват, че детето им е по-хиперактивно. Изглежда, че всичко е в ума на родителя. Струма.бг", "date": "2017.08.02", "title": "10 медицински мита, които бяха развенчани"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0%D0%BF%D0%B0%D0%B7%D0%B8-%D1%88%D0%B0%D0%BD%D1%81-%D0%B7%D0%B0-%D0%BA%D0%BB%D0%B0%D1%81%D0%B8%D1%80%D0%B0%D0%BD%D0%B5-%D0%BD%D0%B0-%D1%87%D0%B5%D1%82%D0%B2%D1%8A%D1%80%D1%82%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9c%D0%BA%D0%BE%D1%82%D0%BE-news679964.html", "text": "Националният отбор на България по баскетбол запази живи шансовете си за класиране на четвъртфиналите на европейското първенство за юноши до 18 години, дивизия \"В\", след като в четвъртия си мач от група \"В\" се наложи с 83:62 (20:17, 23:11, 15:15, 25:19) над Грузия, предава Спортал.  По този начин възпитаниците на Мануел Марков имат 2 победи и 2 загуби до този момент и при успех над Исландия в утрешния ден почти сигурно ще се класират сред осемте най-добри отбора. Роля за запазването на шансовете на българския тим изигра и благоприятното стечение на обстоятелствата в другите два мача от нашата група - първо Унгария изненадващо се наложи над Беларус с 91:85, а след това фаворитът Хърватия нанесе поражение на непобедения до момента тим на Исландия със 75:45. Срещата с Грузия започна много добре за българския състав, който да вземе крехка преднина след първите 10 минути и поведе с 20:17. В началото на втората четвърт обаче Грузия вдигна оборотите и с добра игра в защита успя да поведе с 25:24. След това обаче дойдоха най-силните минути за българския не само в срещата, но и от началото на шампионата и след серия от 19:3 България взе комфортен аванс от 15 точки на почивката при 43:28. Третата част започна отново по-силно за грузинците и авансът на българския тим бе стопен до 10 точки 3 минути преди края на четвъртта. Последваха обаче нови силни минути за българския тим и авансът на играчите на Мануел Марков отново се върна на 15 точки преди началто на последната част. В нея българският отбор спокойно затвори мача, като дори успя да увеличи преднината си. Най-резултатен за България бе Ивайло Тонев с 21 точки, Кръстан Кръстанов прибави 14, а с 13 остана Иван Алипиев. За Грузия 17 точки реализира Ника Чечелашвили. Решителната среща с Исландия е в сряда от 16:00 часа българско време. Унгария - Беларус 91:85 (21:30, 27:6, 21:22, 22:27) Грузия - България 62:83 (17:20, 11:23, 15:15, 19:25) Исландия - Хърватия 45:75 (9:16, 8:20, 14:18, 14:21) 1. Хърватия 4 4 0 286:205 8 точки 2. Исландия 4 3 1 289:297 7 3. Беларус 4 2 2 344:307 6 4. България 4 2 2 303:297 6 5. Унгария 4 1 3 291:325 5 6. Грузия 4 0 4 253:335 4", "date": "2017.08.02", "title": "България запази шанс за класиране на четвъртфиналите на Европейcкото"}
{"url": "http://pik.bg/%D0%BF%D0%BE%D0%BB%D1%88%D0%B0-%D0%BE%D1%87%D0%B0%D0%BA%D0%B2%D0%B0-%D0%BE%D1%82-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8%D0%B7%D0%BF%D0%BB%D0%B0%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D0%B5%D0%BF%D0%B0%D1%80%D0%B0%D1%86%D0%B8%D0%B8-%D0%BE%D1%82-%D0%B2%D1%82%D0%BE%D1%80%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-news679966.html", "text": "Министърът на отбраната на Полша Антоний Мачеревич заяви, че Германия е длъжна да плати на Полша военните репарации за нанесените поражения и извършените престъпления по време на Втората световна война, предаде ТАСС, позовавайки се на интервю на Марчевич за полска телевизия. „От правна гледна точка, без съмнение, Германия е длъжна да плати на Полша репарациите“, каза той. „Не е вярно, че Полша се е отказала от репарациите, които Германия ни дължи. Тази съветска колония, именувана „Полска народна република“, частично се е отказала от репарации, които са били свързани с територията на марионетъчната съветска държава ГДР.“, добави Марчевич и призна, че действително е имало отказ от репарации, но това „никога не е било закрепено от формално-правова гледна точка, а е било чисто политическо-публицистичен акт.“ Според неговите думи, първите месеци на Варшавското въстание са „били геноцид“. „Това не е била борба с бунтовници, а убийства са се извършвали във всяка къща и всеки апартамент“, подчерта Марчевич. „Германия трябва да се опита да изкупи вината си, да изплати този страшен дълг, който те имат по отношение на полския народ. Това е единственото, което трябва да направят“, констатира полският министър, цитиран от Фокус.", "date": "2017.08.02", "title": "Полша очаква от Германия изплащането на репарации от Втората световна война"}
{"url": "http://pik.bg/%D1%80%D0%B5%D0%BA%D1%81-%D1%82%D0%B8%D0%BB%D1%8A%D1%80%D1%81%D1%8A%D0%BD-%D1%81%D0%B0%D1%89-%D0%BD%D0%B5-%D0%B8%D1%81%D0%BA%D0%B0-%D0%B4%D0%B0-%D1%81%D0%B2%D0%B0%D0%BB%D0%B8-%D1%81%D0%B5%D0%B2%D0%B5%D1%80%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%8F-%D1%80%D0%B5%D0%B6%D0%B8%D0%BC-news679957.html", "text": "AFP. Държавният секретар на САЩ Рекс Тилърсън обеща, че САЩ няма да опитва да свали Ким Чен-ун от власт в Северна Корея, но предупреди, че страната трябва да спре ракетно-ядрената си програма, предаде По време на брифинг с репортери, по въпросите на Северна Корея, Тилърсън заяви, че Вашингтон има желание за диалог със страната, ако лидерите ѝ се съгласят да се обезоръжат. „Не мисля, че може да има диалог със Северна Корея, докато те продължават да произвеждат и изпробват ядрено оръжие, това не би било продуктивно“, предупреди той. Все пак той увери изолираната авторитарна държава, че тя няма нужда от ядрен арсенал, за да се защитава от евентуално нападение на САЩ. „Не предвиждаме смяна на режима. Не искаме режима да се срути. Не искаме ускорено обединение на полуострова“, обеща Тилърсън. „Не търсим повод да пратим нашата армия на север от 38-ия паралел и се опитваме да убедим в това севернокорейеците.“ „Ние не сме ваш враг. Не сме заплаха за вас, но вие представлявате неприемлива заплаха за нас и ние сме задължение да реагираме.“, подчерта държавният секретар, цитиран от Фокус.", "date": "2017.08.02", "title": "Рекс Тилърсън: САЩ не иска да свали Севернокорейския режим"}
{"url": "http://pik.bg/%D1%82%D1%8A%D0%B6%D0%BD%D0%B0-%D1%80%D0%B0%D0%B2%D0%BD%D0%BE%D1%81%D0%BC%D0%B5%D1%82%D0%BA%D0%B0-%D0%B5%D0%B4%D0%B2%D0%B0-22-%D1%81%D1%82%D0%BE%D1%82%D0%B8%D0%BD%D0%BA%D0%B8-%D0%BE%D1%82-%D0%B2%D1%81%D0%B5%D0%BA%D0%B8-%D0%B8%D0%B7%D1%80%D0%B0%D0%B1%D0%BE%D1%82%D0%B5%D0%BD-%D0%BB%D0%B5%D0%B2-%D0%BE%D1%82%D0%B8%D0%B2%D0%B0%D1%82-%D0%B7%D0%B0-%D0%B7%D0%B0%D0%BF%D0%BB%D0%B0%D1%82%D0%B8-news679674.html", "text": "5 са областите у нас, в които през последните 15 години се наблюдава повишаване на заплащането. Те са отбелязани в зелено на картата зад мен. Стара Загора и Пловдив са градовете с най-високо застъпена IT индустрия, в която възнагражденията са в пъти над средните за страната. Пример - средната заплата за начинаещ програмист се движи около 1800 - 2 хиляди лева. За Русе и Варна обяснението е, че са големи логистични и пристанищни центрове. София не фигурира, тъй като това е градът с трайна тенденция на най-високо заплащане у нас. На тази карта в червено са отбелязани областите, в които се наблюдава обръщане на тенденцията през последните 15 години. Видин, Силистра, Търговище, Шумен и Кърджали, където заради замиране на основни структуроопределящи производства като химическата промишленост, текстилната и военната индустрия, селското стопанство има драстично свиване на икономиката, а оттам и на заплатите. Истината е, че винаги очакванията ни към заплатата са тя да расте. И докато за едни доходите все пак от време на време се повишават,то за други парите си остават едни и същи години наред. Дълги години без увеличение на заплатите и въпреки това до болка, предани на работодателя си. Стотици българи участват в този филм с една голяма надежда - един ден някой да оцени труда им и да вдигне рязко заплатите им. Пословични с финансовите проблеми и с неизплатените заплати в последните години станаха шивачките. Жените масово се сблъскват с некоректни, предимно чуждестранни работодатели, които не само, че не вдигат заплатите, но и много често забравят въобще да ги плащат Евростат отчита, че делът на възнагражденията в България е малко над 41% от БВП, а средно за Европа той е около 47%. Според икономистите у нас се наблюдава ръст на заплатите, на фона на повишаване на производителността. От КНСБ твърдят обаче, че при това положение няма никаква логика, само 22 стотинки да се отделят от всеки лев за заплати. В заключение, докато тези косвени фактори влияещи на заплатите не се подобрят, нямаме основание да очакваме повишаване на благосъстоянието на българите. Едва 22 стотинки от всеки изработен лев отиват за заплати, сочи изследване на КНСБ. Резултатът - 15 млрд. чиста печалба за бизнеса за миналата година. Работодателите правят друга сметка - половината от всеки лев е за заплати. И докато синдикати и работодатели спорят, Евростат отрежда второ място на страната ни по разходи за заплати спрямо произведеното от икономиката.", "date": "2017.08.02", "title": "ТЪЖНА РАВНОСМЕТКА! Едва 22 стотинки от всеки изработен лев отиват за заплати"}
{"url": "http://pik.bg/%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D0%B8%D1%81%D1%82%D0%BE%D1%80%D0%B8%D1%8F-%D1%87%D0%B5%D1%82%D0%B8%D1%80%D0%B8-%D0%BC%D0%B0%D0%BD%D0%B5%D0%BA%D0%B5%D0%BD%D0%BA%D0%B8-%D1%81%D0%B0-%D0%BE%D0%BA%D0%BE%D0%B2%D0%B0%D0%BD%D0%B8-%D0%B2%D1%8A%D0%B2-%D0%B2%D0%B5%D1%80%D0%B8%D0%B3%D0%B8-%D0%B1%D0%B8%D1%82%D0%B8-%D0%B8-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B8-%D0%BF%D0%BE-%D0%B2%D1%81%D0%B5%D0%B2%D1%8A%D0%B7%D0%BC%D0%BE%D0%B6-news679548.html", "text": "Близък приятел на бившето комунистическо величие Пенчо Кубадински спасявал от лапите на правосъдието бившия моден ас и продуцент Пламен Митрев близо 20 години. Благодарение на контактите си от миналото в съдебната система бащата на подсъдимия - ген. Митрев, успял да \"опъне чадър\" над наследника си и той да не бъде тикнат в пандиза заради отвличането, държането в плен и изнасилването на манекенки. Приживе възрастният мъж споделял с приятели, че до гуша му дошло да измъква сина си от нелицеприятни женски истории, разкриват набори на Митрев-старши. Според запознати генералът от вече несъществуващите Строителни войски използвал връзките на авера си Кубадински години наред и едва когато възрастният мъж си отишъл от този свят, делото срещу сина му лека-полека започнало да се движи, пише столичен всекидневник. Двайсет години след престъплението то стигна финал на първа инстанция - Софийски окръжен съд. Предстои произнасянето на още две, за да отиде в историята случаят, прочул се като \"Кукла на верига\". Чудовищното насилие над четири манекенки става през далечната 1997 г. Тогава 39-годишният Пламен Митрев, известен собственик на модна агенция и продуцент на предаването по БНТ \"Блясък\", подмамва едно по едно момичетата във вилата си в с. Градец край Костинброд. Примамва ги с обещания за снимки за календари, сесии за реклами на чорапогащи и с договори с агенция \"Метрополитен\", открила за модния подиум Клаудия Шифър и още куп лица от \"котешката пътека\". Манекенките са на възраст от 18 до 22 години. Според обвинението в периода между 30 октомври и 8 ноември Митрев с телефонно обаждане ги кани една по една на срещи да подпишат договор. Той е известно лице и манекенките не се усъмняват. Доверяват се на негови приятели, които влизат в ролата на шофьори и ги закарват във вилата на Митрев в Градец. Там красавиците попадат в ада. Сградата е ремонтирана и превърната в садо-мазо затвор. Дръжките на вратите са махнати, някои от прозорците са зазидани, в стените над леглата са забити със скоби вериги. Момичетата са заключени във вилата, вързани голи, бити и изнасилвани по всевъзможни начини, включително с електрошокова палка. Митрев им заявява, че са негови робини и трябва да се обръщат към него с \"господарю\". В къщата са водени клиенти като в публичен дом, за да ползват завързаните на вериги момичета, установяват разследващите. Съпротивата на красавиците е сломена със заплахи, че ако не се подчиняват, лицата им ще бъдат залети със сярна киселина, инжектиране на наркотици, убийства. Страховитата вила на ужасите е разкрита благодарение на гаджето на едно от отвлечените момичета. Преди да тръгне на среща с Митрев, тя съобщава на приятелка с кого ще се вижда и къде отива. Когато манекенката не се появява на среща с гаджето си, той започва да я търси и звъни на въпросната приятелка. Тя го информира накъде се е запътила красавицата. Заедно със свои близки и ченгета той отива във вилата в Градец. Ченгетата атакуват планинската къща и изтръпват при вида на ужасяващата картина, която се разкрива пред очите им - оковани голи и изтощени от бой и извращения менекенки. Пламен Митрев е вкаран в ареста и вместо бързи присъди за тежки престъпници, с явни доказателства делото е внесено в съда след две години. Той остава в килия една година, след което е пуснат на свобода срещу гаранция. Съдът връща делото на прокуратурата заради процесуални нарушения. Когато отново влиза в съда, се влачи там още цели 17 години. Години наред заседанията се отлагат по различни причини - заболявания на Митрев, смяна на четирима съдии, неявяване на свидетели или адвокати. Процесът стартира едва на двайсетото поред заседание, а приключи преди две седмици с присъда от 14 години затвор за Митрев.", "date": "2017.08.02", "title": "РАЗТЪРСВАЩА ИСТОРИЯ! Четири манекенки са оковани във вериги, бити и изнасилвани по всевъзможни начини от бившия моден ас Пламен Митрев! Вилата на ужасите оживя след 20 години..."}
{"url": "http://pik.bg/%D1%81%D0%BB%D0%B5%D0%B4-%D0%BD%D0%B0%D1%80%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D0%B4%D0%B0-%D0%B8%D0%B7%D0%BD%D0%B0%D1%81%D1%8F%D1%82-%D0%BC%D0%B5%D0%B1%D0%B5%D0%BB%D0%B8-%D0%B8%D0%BC%D0%BE-news679958.html", "text": "Reuters. САЩ започнаха да изнасят мебели и оборудване от обектите на посолството си в Русия, които попаднаха под санкциите на Русия. Това са първите знаци на подчинение на нарежданията от Кремъл за съкращаване на американското дипломатическо присъствие в страната, предаде Руският президент Владимир Путин нареди на САЩ да намалят служителите на посолството си в страната с 60% и да опразнят два имота, принадлежащи на дипломатическата мисия, в отговор на санкциите, които въведоха САЩ срещу страната му. Във вторник (01.08), работници започнаха да изнасят оборудване от вилата в района на Москва, попаднала под санкциите на Москва, след като ден преди това им бе отказано да започнат изнасянето. Вилата беше използвана от дипломатите на САЩ за почивка през уикендите и за купони, организирани за студенти, журналисти и други дипломати. Фокус", "date": "2017.08.02", "title": "След нареждането на Владимир Путин: Американските дипломати започнаха да изнасят мебели имотите в Русия"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B8%D1%80%D0%B0%D0%BA-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D1%8A%D1%82-%D0%B2-%D0%BA%D1%8E%D1%80%D0%B4%D0%B8%D1%81%D1%82%D0%B0%D0%BD-%D0%BD%D0%B5-%D0%BE%D0%B7%D0%BD%D0%B0%D1%87%D0%B0%D0%B2%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-news679963.html", "text": "Anadolu Agency. Президентът на Ирак Фуад Масум заяви, че планирания референдум, в който се предлага Кюрдистан да се отдели от Ирак не е равнозначен на „декларариране на независимост“, предаде турската Кюрдското регионално правителство планира да проведе референдум за това, дали регионът трябва официално да поиска независимост от централната власт в Багдад. Според съобщение, публикувано от офиса на президента, Масум се е срещнал с няколко чужди дипломати в своя дворец в Багдад, за да отпразнуват освобождението на Мосул от Ислямска държава. На тези срещи са било обсъждано едностранното решение на кюрдските власти да проведе референдума, което доведе до повишаване на напрежението между Багдад и Ербил, административната столица на Кюрдската автономия. „Провеждането на референдум не означава, само по себе си, обявяване на независимост“, заяви Масум. Освен това, той призова Багдад и Ербил, да разрешат различията си чрез диалог. „Централното правителство на Ирак и Кюрдския регион трябва да потърсят в конституцията някакъв вариант за средно положение“, заяви Масум, отбелязвайки, че точка 140 от конституцията е предназначена специално за „териториални спорове“. На 26 юли, премиерът на Ирак Хайдер ал Абади заяви, че предстоящият референдум представлява нарушение на конституцията на Ирак и следователно, резултатите от референдума, няма да бъдат признати. Фокус", "date": "2017.08.02", "title": "Президентът на Ирак: Референдумът в Кюрдистан не означава независимост"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B3%D0%BE%D0%BD%D0%B5%D1%82%D0%B5-%D1%81%D1%82%D0%BE%D0%BD%D0%BE%D0%B6%D0%BA%D0%B8%D1%82%D0%B5-%D1%81-%D0%B1%D1%8F%D0%BB-%D1%81%D0%B8%D0%BD%D0%B0%D0%BF-news679962.html", "text": "Стоножките увреждат кореновата система на зеленчуцитe, вследствие на което растенията вехнат и загиват. Много добра работа в борбата с тези вредители вършат сидератите (различни бурени), които трябва да се засеят, след като приберем реколтата. Идеален за целта е белият синап - той не само гони стоножките, но и помага за значителното подобряване на качеството на почвата. Ако стоножките вече са се размножили прекалено в градината, ще се наложи да прибегнем до инсектициди. Ефективни са течните варианти на препаратите „Децис” и „Фюри”. За борба със стоножките масово се използват и хранителни примамки. Оставете в градината парченца моркови, картофи или ябълки, а когато видите, че вредителите вече са се струпали върху тях, съберете и унищожете примамките. Можете да повтаряте процедурата постоянно, докато броят на стоножките в градината намалее значително. Друг вариант е да прокопаете няколко бразди с дълбочина до 10 сантиметра и ширина 6-7 сантиметра. През 2-3 метра в тях вкопайте стъклени буркани, като гърлата им трябва да са наравно с дъното на браздата. При придвижването си стоножките падат в браздата, пълзят по дъното и така \"се подхлъзват\" и падат в бурканите, откъдето не могат да се измъкнат. Марица.бг", "date": "2017.08.02", "title": "Важно: Гонете стоножките с бял синап"}
{"url": "http://pik.bg/%D1%80%D0%B0%D0%B7%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D0%B1%D0%B5%D0%B6%D0%B0%D0%BD%D1%86%D0%B8-%D0%BD%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%BE-%D0%BB%D0%B8%D0%B2%D0%B0%D0%BD%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0-%D1%81%D0%B5-%D0%BE%D1%82%D0%BB%D0%B0%D0%B3%D0%B0-%D0%B7%D0%B0-%D0%B2%D1%82%D0%BE%D1%80%D0%B8-%D0%B4%D0%B5%D0%BD-news679972.html", "text": "Reuters. Трансфера на хиляди сирийски бунтовници и бежанци от границата между Ливан и Сирия в други райони, не се осъществи за втори ден подред, защото Бейрут е отказал да изпълни исканията на бойците, заяви ливански източник за Служител на Силите за сигурност на Ливан е казал, че исканията са включвали пускането на затворници, които са задържани в затвори в Ливан, а също е поискан безопасен проход от страната за някои хора, които са искани от Ливанските власти, включително бойци, които се укриват в някои бежански лагери. Същият източник е споделил, че следващите часове ще са „решителни“ за развитието на ситуацията. Фокус", "date": "2017.08.02", "title": "Размяната на бежанци на сирийско-ливанската граница се отлага за втори ден"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0%D0%B4-1-%D0%BC%D0%BB%D1%80%D0%B4-%D1%81%D0%BC%D0%B0%D1%80%D1%82%D1%84%D0%BE%D0%BD%D0%B0-%D0%B1%D0%B8%D0%BB%D0%B8-%D0%B7%D0%B0%D1%81%D1%82%D1%80%D0%B0%D1%88%D0%B5%D0%BD%D0%B8-%D0%BE%D1%82-%D0%BF%D1%80%D0%BE%D0%B1%D0%B8%D0%B2-news679513.html", "text": "Над 1 млрд. смартфона по целия свят са били застрашени от пробив на сигурността им в продължение на години. Откритието е на специалиста по киберсигурност Нитали Артенщайн от компанията Exodus Intelligence, съобщава онлайн изданието Ars technica. Артенщайн е направил демонстрация на проблема по време на конференцията Black Hat в Лас Вегас в края на миналата седмица. Проблемът е свързан с WiFi чиповете Broadcom модели от фамилията BCM43xx. Те са използвани в множество модели смартфони включително всички iPhone от iPhone 5 насам, както и от Samsung Galaxy S3 до S8, Google Nexus 5, 6. 6X, 6P и др. Оказва се, че във системния софтуер на въпросните чипове има пропуск в сигурността. Той позволява на вече компрометиран чип да изпраща искания за връзка с устройствата наблизо. Когато попадне на друго устройство с уязвим чип от същата фамилия, вирусът се копира на него и започва същия процес. Така се създава автоматична верижна реакция с разпространението на вируса, който Артенщайн е кръстил Broadpwn. Вирусът на Артенщайн единствено заразява устройството и осигурява достъп на хакерите до него. След това те лесно могат да добавят друг зловреден код, който да компрометира ядрото на операционната система, казва той. Преди да направи откритието си публично, Артенщайн е уведомил Google и Apple за проблема. През този месец и двете компании са пуснали обновления за Android и iOS, които отстраняват уязвимостта. Няма данни, че хакери са знаели за нея и са я използвали.", "date": "2017.08.02", "title": "РАЗКРИТИЕ! Над 1 млрд. смартфона били застрашени от пробив"}
{"url": "http://pik.bg/%D1%81%D0%B5%D0%BD%D0%B0%D1%82%D1%8A%D1%82-%D0%BD%D0%B0-%D1%81%D0%B0%D1%89-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%BD%D0%B0%D0%B7%D0%BD%D0%B0%D1%87%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%BE%D0%B2%D0%B8%D1%8F-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D1%84%D0%B1%D1%80-news679973.html", "text": "The Hill. Сенатът на САЩ потвърди избора на президента Доналд Тръмп, Кристофър Рей, за нов директор на Бюрото за федерално разследване (ФБР), с голямо мнозинство, предаде Резултатът от гласуването в Сената е 92-5 в полза на номинацията на Рей. Срещу предложението гласуваха няколко сенатори от Демократическата партия, сред които, Елизабет Уорън, Кирстен Гилибранд и др. По-голямата част от Демократите бяха доволни от номинацията на Тръмп и от партията заявиха, че те вярват, че Кристофър Рей ще бъде независим от президента и ще предотврати евентуални опити за политизиране на институцията. „Много е важно да имаме силен директор на ФБР. Не трябва да има манипулации.“, заяви сенаторът от Демократите Диан Файнщайн преди гласуването. Фокус", "date": "2017.08.02", "title": "Сенатът на САЩ потвърди назначаването на новия директор на ФБР"}
{"url": "http://pik.bg/%D0%BD%D0%BE%D0%B2%D0%BE-20-%D0%BB%D0%B0-%D0%BB%D0%B8%D0%B3%D0%B0-%D1%89%D0%B5-%D0%B1%D0%BB%D0%BE%D0%BA%D0%B8%D1%80%D0%B0-%D0%BF%D0%BB%D0%B0%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%BB%D0%B0%D1%83%D0%B7%D0%B0%D1%82%D0%B0-%D0%BD%D0%B0-%D0%BD%D0%B5%D0%B9%D0%BC%D0%B0%D1%80-news679970.html", "text": "Нов актьор се появи на сцената относно трансфера на Неймар в Пари Сен Жермен. Шефовете на Ла Лига обявиха, че няма да приемат депозирането на сделката за плащането на откупуващата клауза на бразилеца. Освен това в момента договорът на Неймар се разглежда за нарушения. Не на последно място, от Испанската федерация имат сериозни опасения за нарушаване на правилата за Финансов феърплей на ФИФА. \"Дори и ПСЖ да плати откупуващата клауза, ние няма да го приемем. Предупредихме президента на ПСЖ за нашите намерения, но въпреки това клубът продължи да действа в същата посока. Няма как да приемем, че  комерсиалните права на френския тим са по-големи от тези на Реал Мадрид и Барселона. Никой няма да повярва на такова нещо\", обяви президентът на Ла Лига Хавиер Тебас, цитиран от Спортал. Така може да се приеме, че към момента трансферът на Неймар е блокиран от Испанската федерация заради вероятно нарушаване на Финансовия феърплей, както и заради проблеми с договора на играча.", "date": "2017.08.02", "title": "Ново 20! Ла Лига ще блокира плащането на клаузата на Неймар"}
{"url": "http://pik.bg/%D0%B0%D1%82%D0%BB%D0%B5%D1%82%D0%B8%D0%BA%D0%BE-%D0%BC%D0%B0%D0%B4%D1%80%D0%B8%D0%B4-%D0%BE%D0%B1%D1%8A%D1%80%D0%BD%D0%B0-%D0%BD%D0%B0%D0%BF%D0%BE%D0%BB%D0%B8-%D0%B8-%D0%B5-%D0%BD%D0%B0-%D1%84%D0%B8%D0%BD%D0%B0%D0%BB-%D1%81%D1%80%D0%B5%D1%89%D1%83-%D0%BB%D0%B8%D0%B2%D1%8A%D1%80%D0%BF%D1%83%D0%BB-%D0%BD%D0%B0-%D0%B0%D1%83%D0%B4%D0%B8-%D0%BA%D1%8A%D0%BF-news679960.html", "text": "Отборът на Атлетико Мадрид се класира за финала на Audi Cup 2017 след успех с 2:1 над Наполи в 1/2-финален сблъсък. Хосе Кайехон вкара за неаполитанците в 56-ата минута, но попадения на Фернандо Торес (72) и Лусиано Вието (81) донесоха успеха на “лос колчонерос”. Утре на финала испанците ще срещнат победителя от мача Байерн (Мюнхен) - Ливърпул. Диего Симеоне заложи на почти оптимален състав, като изключение направи присъствието на Николас Гайтан, заменил Саул. Антоан Гризман и Фернандо Торес поведоха атаката. Маурицио Сари пусна в атака Аркадиуш Милик, подкрепян сериозно от Хосе Кайехон, Лоренцо Инсиние и Марек Хамшик. След първоначалните спокойни 20 минути вратарите попаднаха във фокуса на вниманието, предава Спортал. В 25-ата минута Пепе Рейна плонжира и изби след опасен удар с глава на Гризман. Френският нападател стреля с глава от 12 метра след центриране на Филипе Луиш. В 33-ата италианците получиха дузпа след непозволено действие на Стефан Савич срещу Кайехон. Ян Облак успя да парира удара от бялата точка на Милик. В 44-ата словенският страж се разтегна и изби с една ръка след коварен фалцов изстрел към Инсиние. В 56-ата минута Кайехон вкара страхотен гол. Инсиние центрира отляво на втора греда, а бившият играч на Реал Мадрид посрещна топката от въздуха и я заби в земята и след това в мрежата на далечния ъгъл. В 68-ата Облак направи ново силно спасяване, отразявайки мощен шут на Гулам след хубава контра. В 70-ата Диего Годин не успя да се разпише с глава след центриране от фал и отклонена топка с Филипе Луиш. В 72-ата Томас Тейе изведе Гризман в наказателното поле, той центрира към Торес, който стреля акробатично с пета и наказа Рейна - 1:1. В 81-ата минута \"дюшекчиите\" направиха пълен обрат. Тя успяха да се възползват по най-добрия начин от първия си корнер в мача. Томас игра с глава след центрирането и резервата Лусиано Вието само чукна топката в мрежата, залепен до далечната греда. В 89-ата Годин беше изгонен след два жълти картона в рамките на шест минути.", "date": "2017.08.02", "title": "Атлетико (Мадрид) обърна Наполи и е на финал срещу Ливърпул на \"Ауди Къп\" "}
{"url": "http://pik.bg/%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D0%BC%D0%BE%D1%8F%D1%82-%D0%B1%D0%BB%D1%8F%D1%81%D1%8A%D0%BA-%D1%82%D0%BE%D1%80%D0%BC%D0%BE%D0%B7%D0%B8-%D1%85%D0%BE%D1%80%D0%B0%D1%82%D0%B0-news679977.html", "text": "Носителят на “Златната топка” Кристиано Роналдо застана пред съда вчера по дело с обвинение за укриване на данъци. Суперзвездата на Реал Мадрид заяви открито, че го съдят, задето се казва Кристиано Роналдо. Днес португалецът продължи да се защитава нападателно в социалните мрежи. “Моят блясък тормози хората. Насекомите атакуват лампите, които блестят”, написа CR7 с ясно послание към своите критици. Роналдо пусна и своя снимка, с която демонстрира, че е готов да се бори за името си, предава Спортал.", "date": "2017.08.02", "title": "Кристиано: Моят блясък тормози хората"}
{"url": "http://pik.bg/%D0%BC%D0%B8%D0%BB%D0%B0%D0%BD-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BF%D1%83%D1%81%D0%BD%D0%B0-%D1%82%D1%80%D0%B8%D0%BE-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-news679976.html", "text": "Милан официално постави трима играчи в трансферния списък на клуба. Става въпрос за Карлос Бака, Хосе Соса и Габриел Палета. Те не влизат в плановете на треньорския щаб и дори бяха извадени от тренировките на \"росонерите\". Изглежда от клуба са решени на всичко, за да ги разкарат от \"Сан Сиро\" възможно най-бързо. Интерес към Бака има от страна на Олимпик Марсилия. Французите обаче искат да го вземат под наем, докато от Милан предпочитат директна продажба. Договорът на Палета изтича през 2018 година и за момента не му е предложен нов, предава Спортал. Той е близо до трансфер в Торино. Соса пък бе привлечен преди година, но не успя да впечатли с изявите си. Интерес към него има от Турция, но за момента той отказва да се завърне там. Наскоро се появиха информации, че и Бока Хуниорс иска да го вземе в състава си.", "date": "2017.08.02", "title": "Милан официално пусна трио на пазара"}
{"url": "http://pik.bg/%D0%BA%D0%B0%D0%BA%D0%B2%D0%BE-%D0%BF%D1%80%D0%B5%D0%B4%D0%BF%D0%BE%D1%87%D0%B8%D1%82%D0%B0%D1%82-%D1%83%D0%BC%D0%BE%D1%80%D0%B5%D0%BD%D0%B8%D1%82%D0%B5-%D0%BC%D1%8A%D0%B6%D0%B5-news679979.html", "text": "Сред женените двойки често се твърди, че жените отказват секс, защото са прекалено уморени. След безсънна нощ обаче мъжете са тези, които биха предпочели дрямката пред интимните ласки, споделя Tialoto.bg Дори и когато са сънливи, обичайните движения не са проблем за жените. Това е заключение на американски професор по генетика, до което стига след проучване на навиците, свързани със съня при плодовата мушица. Експерти смятат, че мозъците на тези малки същества могат да работят по начин, подобен на нашите собствени, когато става дума за избор между секс и сън. Учените от Йейлския университет в САЩ са изследвали мозъчната активност на плодовите мушици по време на чифтосване и докато спят. Авторът на проучването – проф. Майкъл Нитабак, пояснява, че е установена невронна връзка, която регулира взаимодействието между ухажването и съня. Оказва се, че мъжете, на които им липсва сън, не проявяват особен интерес към ухажването. Същевременно липсата на сън не оказва влияние върху поведението на женските при чифтосване. Става ясно още, че сексуално възбудените мъже спят по-малко, докато възбудените жени – повече. Според проф. Нитабак поведението, което има най-високата биологична сила, потиска другото поведение. При мозъка на мъжете нуждата от сън е по-силна от нуждата да се сношават. При жените е обратното. Макар проучването да е само сред плодовите мушици, изследователите смятат, че хората биха могли да имат подобен механизъм, когато става дума за връзката между съня и секса.", "date": "2017.08.02", "title": "Какво предпочитат уморените мъже?"}
{"url": "http://pik.bg/%D0%B3%D0%BE%D0%B2%D0%BE%D1%80%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D1%82%D1%83%D1%80%D1%86%D0%B8%D1%8F-%D1%81%D1%82%D0%B0%D0%BD%D0%B0-%E2%80%9E%D0%B6%D0%B5%D1%80%D1%82%D0%B2%D0%B5%D0%BD-%D0%B0%D0%B3%D0%BD%D0%B5%D1%86%E2%80%9C-%D0%B7%D0%B0-%D0%BF%D1%80%D0%BE%D0%B2%D0%B0%D0%BB%D0%B0-%D0%BD%D0%B0-%D1%81%D0%B0%D1%89-%D0%B2-%D1%81%D0%B8%D1%80%D0%B8%D1%8F-news679978.html", "text": "Говорителят на президента на Турция Реджеп Таийп Ердоган, Ибрахим Калън, отправи критики към изказванията на Брет МакГърк, който е представител на САЩ за коалицията срещу Ислямска държава, в които той свърза Турция с терористични групировки в Северозападна Сирия, предаде Hurryiet. “Когато се провалиш в Сирия, търсиш жертвен агнец“, заяви Калън в телевизионно интервю. „Когато ситуацията в Сирия се развива лошо, Турция излиза на преден план“, припомни говорителят, имайки предвид множеството публикации в Западните медии, които обвиняват Турция, че е способствала придвижването на чуждестранни бойци през територията си, че е купувала петрол от Ислямска държава и че се е занимавала с лечение на терористи на своя територия. „Не могат да докажат нито едно от обвиненията“, каза Калън. Освен това той подчерта важността на споделянето на разузнавателни данни относно движението на терористи, отбелязвайки, че има придвижване на такива от много страни, включително Европейския съюз, Русия, Саудитска Арабия и Тунис. Във времената, когато Анкара е имала добро взаимодействие с останалите страни е било възможно да бъде спрян потока от джихадисти, преминаващ през границата. По време на свое изказване на конференция на Института за близкоизточна политика във Вашингтон, МакГърк, е казал, че град Идлиб се е превърнал в „зона на сигурност за терористите от „Ал Кайда“ на турската граница.“ Калън отхвърля тези обвинения казвайки, че „терористичната структура в Идлиб не може да бъде свързвана с Турция.“ „Защо? Защото ние не контролираме Идлиб. Там има американци и части на YPG. Има американци и войски на сирийския режим“, добави говорителят на Ердоган. Калън поясни, че преди няколко години е имало бежански коридор, който е бил отворен заради войната и турските институции, като Турския червен полумесец, неправителствени организации и Агенцията на Министър председателя за помощ за катастрофи са били замесени в усилията да бъде доставена хуманитарна помощ за Идлиб. „След евакуацията на Алепо имаше бум на населението в Идлиб“, каза говорителят, отбелязвайки също, че около 1,5-2 милиона души в момента живеят в района и някои от сирийските граждани пътуват до Турция от време на време, но те са обект на усилен контрол. Калън описа изказванията на МакГърк като „злонамерен“ опит да бъде представена Анкара като отговорник за инцидент, който, според него, няма нищо общо с Турция. На 30 юли, Говорителят на турското Министерство на външните работи Хюсеин Мюфтюоглу също разкритикува „провокативното“ изказване на МакГърк. „Нашата реакция на заявлението на Брет МакГърк, в което той свърза Турция с присъствието на терористически организации в Идлиб, беше донесена до вниманието му. Ние протестирахме срещу неговите изказвания, които могат да бъдат характеризирани като провокативни.“, заяви Мюфтюоглу. Турция счита YPG, военното крило на „Партията Демократичен Съюз“ (PYD), за издънка на нелегалната „Работническа Партия на Кюрдистан“ (ПКК), която се признава за терористическа организация от САЩ и ЕС. Администрацията на САЩ директно дава оръжие на YPG, след директно нареждане на президента Доналд Тръмп и това разгневи съюзника на Съединените Щати - Турция. Фокус", "date": "2017.08.02", "title": "Говорителят на Ердоган: Турция стана „жертвен агнец“ за провала на САЩ в Сирия"}
{"url": "http://pik.bg/%D0%B8%D0%B7%D0%BD%D0%BE%D1%81%D1%8A%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D1%81-%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%B8-%D0%BD%D0%B8%D0%B2%D0%B0-%D0%BD%D0%B0-%D1%80%D0%B0%D1%81%D1%82%D0%B5%D0%B6-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D1%88%D0%B5%D1%81%D1%82-%D0%B3%D0%BE%D0%B4%D0%B8%D0%BD%D0%B8-news679981.html", "text": "Hurryiet, цитиран от Фокус. Износът на Турция се е увеличил с 31% за годината и е достигнал 11.5 милиарда за юли – най-високите нива на растеж за последните шест години, обяви Турската асоциация на износителите (ТАИ), пише От ТАИ пуснаха съобщение, в което оценяват увеличението на износа за последната година на 7,5%. Общата сума на износа за годината от миналия юли насам е 150 милиарда долара. Мехмет Бююкекши, председателят на ТАИ, каза, че от началото на годината, за седем месеца, износът възлиза на 89 милиарда долара, което е с 10,7% повече от същия период на миналата година. Износът на страната за Германия се е увеличил с 28% за същия период. Износът за Русия се е увеличил с 95,7%, за ЕС – 29,1%.", "date": "2017.08.02", "title": "Износът на Турция с най-високи нива на растеж за последните шест години"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BC%D0%B5%D0%B3%D0%B7-%D0%BA%D0%B0%D0%BA%D0%B0%D0%BD%D0%B0%D1%88%D0%B5%D0%B2%D0%B0-%D1%83%D0%B2%D0%BE%D0%BB%D0%BD%D0%B8-%D1%81%D0%B2%D0%BE%D1%8F-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%BA%D0%B0-%D0%B7%D0%B0%D1%89%D0%BE%D1%82%D0%BE-%D0%BD%D0%B5-%D0%B8%D1%81%D0%BA%D0%B0-%D0%B4%D0%B0-%D1%81%D0%B5-%D1%81%D0%BD%D0%B8%D0%BC%D0%B0-%D0%B2-%D0%BD%D0%B5%D0%B8%D0%BD-%D0%BA%D0%BB%D0%B8%D0%BF-news679965.html", "text": "В последния си клип Мегз посещава свой магазин, за да направи проверка на състоянието му, защото прочела коментари, че магазинът често е разхвърлян. На камерата се вижда усмихната служителка, която помага на Каканашева. Не такава, обаче, е действителността. Топ дизайнерката Мегз безспорно се превърна в най-коментираната светска персона в страната. Всеки ден Каканашева пуска кратко реалити клипче от собствения си живот на многобройните си последователи в социалните мрежи. Повечето клипове имат над 100 000 гледания и хиляди коментари със смесени и крайни чувства на похвали и критика.", "date": "2017.08.02", "title": "СКАНДАЛ! Мегз Каканашева уволни своя служителка защото не иска да се снима в неин клип"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B4%D0%B0%D0%BC%D0%B8-5-%D1%81%D0%BA%D1%80%D0%B8%D1%82%D0%B8-%D0%B5%D1%80%D0%BE%D0%B3%D0%B5%D0%BD%D0%BD%D0%B8-%D0%B7%D0%BE%D0%BD%D0%B8-%D0%BD%D0%B0-%D0%BC%D1%8A%D0%B6%D0%B5%D1%82%D0%B5-news679969.html", "text": "Мъжете имат много чувствителни места по тялото си, които жените пренебрегват. В повечето случаи се оказва, че дори самите представители на силния пол не подозират, че някое място ги възбужда толкова много, докато жената не му покаже. 1. Под долната устна – Намира се под долната устна, във вдлъбнатината непосредствено над брадичката. Този участък е наситен с нервни рецептори. В процеса на любовната игра може леко и ритмично да докосвате това вълшебно място. 2. Шията – Шията е другата ерогенна зона, която жените инстинктивно обичат да целуват и по-точно нежния участък под ухото в посока към врата. Много от тях не подозират, че най-чувствителната точка всъщност е на друго място – непосредствено под адамовата ябълка. Древните китайци обяснявали особената чувствителност в тази зона с близостта на щитовидната жлеза, която от своя страна е свързана с половата функция. Стимулацията на тази част с езика направо подлудява мъжа. 3. Зърната – За женските гърди е известно, че са доста чувствителни на ласки, докато малките тъмни кръгове на мъжките гърди рядко са обект на любовни игри. Според сексолозите дамите не обичат да експериментират, особено с тази зона на удоволствието. Започнете кръгови движения с език около зърната на мъжките гърди, като започнете в посока отвън навътре към зърното. После леко го захапете със зъби. Ако обичате да експериментирате, пъхнете в устата си за секунди бучка лед, непосредствено преди сеанса и вижте какво ще се случи. 4. „Скритата“ зона – Перинеумът е нежният участък между ануса и тестисите. Точно тази зона е най-близко разположена до простатата – жлезата, от която зависи силата на оргазма. Тя се намира точно под пикочния мехур. Не случайно я наричат мъжката „G-точка“. Обикновено е пренебрегвана и мъжете се сещат за нея, когато се появи проблем или когато тя спре да функционира. Ако жените я стимулират правилно, ще се убедят колко вълнуващ може да бъде сексът, когато партньорите познават добре телата си и сексуалните си потребности. Най-изненадващият факт е, че много от мъжете пък изобщо не подозират, че притежават толкова чувствителна зона. Тази точка може да се стимулира докато го правите в мисионерска поза. Това става като натиснете леко с палци в този участък и започнете леко да масажирате, докато партньорът ви не достигне мощен оргазъм. 5. Палците – Палците на краката – сигурно ви звучи невероятно, но те също са чувствителна ерогенна зона. 19% от мъжете предпочитат да ги стимулират точно там. Опитни съблазнителки твърдят, че ако уцелите точното място, той е ваш за цял живот. 6. „Онази“ линия – Скротумът често се пренебрегва по време на любовната игра. Дори мъжете не подозират, че тънката разделителна ивица межда двата тестиса е най-късият път към удоволствието. Стимулирайте тази зона първоначално по-бавно, а после по-бързо и се насладете на ефекта. jenata.bg", "date": "2017.08.02", "title": "Само за дами: 5 скрити ерогенни зони на мъжете"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%B0%D0%BF%D0%BE%D0%B5%D0%BB-%D0%B1%D0%B5%D0%B5%D1%80-%D1%88%D0%B5%D0%B2%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%BD%D0%B5-%D0%B5-%D1%81%D0%BB%D0%B0%D0%B1-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B8-%D0%BD%D0%B5-%D0%B5-%D1%81%D0%B2%D1%8A%D1%80%D1%88%D0%B5%D0%BD%D0%B0-news680000.html", "text": "Треньорът на Апоел (Беер Шева) Барак Бахар смята, че тимът му още не си е свършил работата и трябва много да внимава в реванша срещу Лудогорец утре. Първата среща бе спечелена от израелците с 2:0 и те ще имат комфортна преднина преди началото на ответния двубой в Разград. \"В първия мач ни бе доста трудно, но въпреки това се справихме. Работихме усърдно, за да постигнем добър резултат. Очакваме ответния мач с нетърпение, но знаем, че трябва много да внимаваме през всички 90 минути. Лудогорец не е слаб отбор и разполага с много опасни футболисти. Работата ни не е свършена\", заяви Бахар, цитиран от Спортал.", "date": "2017.08.02", "title": "Треньорът на Апоел (Беер Шева): Лудогорец не е слаб, работата ни не е свършена"}
{"url": "http://pik.bg/%D0%BF%D1%80%D0%BE%D0%B7%D0%BE%D1%80%D0%B5%D1%86-%D0%BA%D1%8A%D0%BC-%D1%81%D1%8A%D1%80%D1%86%D0%B5%D1%82%D0%BE-%D0%B5%D1%82%D0%BE-%D0%BA%D0%B0%D0%BA-%D0%BF%D0%BE%D0%B3%D0%BB%D0%B5%D0%B4%D1%8A%D1%82-%D0%B8%D0%B7%D0%B4%D0%B0%D0%B2%D0%B0-%D0%BC%D0%B8%D1%81%D0%BB%D0%B8%D1%82%D0%B5-%D0%BD%D0%B8-news679800.html", "text": "Хора, които се втренчват в стъпалата или краката ви, не търсят интимна връзка - те по-скоро ви преценяват като платонически обект, установиха учени от университета в Канзас, цитирани от в. \"Метро\". Ако някой има сериозни намерения към вас, то очите му ще се спират предимно върху горната половина от тялото ви. Екипът на Анджела Банс провел тестова със 105 хетеросексуални студенти. На тях им показали снимки на мъже и жени, като трябвало да кажат с кого биха искали да се сприятелят и с кого да встъпят в интимна връзка. От направените опити станало видно, че хората, които се вглеждат в горната част от тялото на потенциалния партньор са с романтична нагласа. Когато мъжете съсредоточат погледа си в областта на бедрата на жените, те гледат на тях като на сексуални обекти, преценявайки репродуктивните им способности. Но когато са заинтересовани от стъпалата и крайниците, те искат да станат просто приятели с вас и нищо повече.", "date": "2017.08.02", "title": "ПРОЗОРЕЦ КЪМ СЪРЦЕТО! Ето как погледът издава мислите ни"}
{"url": "http://pik.bg/%D0%B8%D0%BD%D1%82%D0%B5%D1%80-%D0%BF%D1%80%D0%BE%D0%B4%D0%B0%D0%B2%D0%B0-%D0%BA%D0%B0%D0%BD%D0%B4%D1%80%D0%B5%D0%B2%D0%B0-%D0%B8-%D0%B7%D0%B0%D0%B4%D1%8A%D1%80%D0%B6%D0%B0-%D0%BF%D0%B5%D1%80%D0%B8%D1%88%D0%B8%D1%87-news679999.html", "text": "Интер е готов да се раздели с Антонио Кандрева и да задържи Иван Перишичвсъстава си. Според \"Медиасет\", \"неразурите\" са готови да се разделят с едно от крилата си, като на негово място планират да вземат Балде Кейта от Лацио. Кандрева е желан от мениджъра на Челси Антонио Конте, който познава отлично качествата му от съвместната им работа в националния отбор на Италия. 30-годишният играч бе привлечен на \"Сан Сиро\" през миналото лято от Лацио срещу 22 милиона евро, като през сезона се представи на прилично ниво с 8 гола и 11 асистенции в 45 мача. В същото време от Интер окончателно смятат да задържат в редиците си Иван Перишич, предава Спортал. Хърватинът е желан от Манчестър Юнайтед, но след дълги преговори двата клуба така и не могат да се разберат за цената на играча и изглежда той ще остане в Милано.", "date": "2017.08.02", "title": "Интер продава Кандрева и задържа Перишич"}
{"url": "http://pik.bg/%D1%83%D1%80%D0%B0%D0%B3%D0%B0%D0%BD-%D0%B5-%D0%B2%D1%80%D1%8A%D1%85%D0%BB%D0%B5%D1%82%D1%8F%D0%BB-%D0%B2%D1%8A%D1%80%D1%85%D1%83-%D0%B4%D0%B5%D1%82%D1%81%D0%BA%D0%B8-%D0%BF%D0%B0%D0%BB%D0%B0%D1%82%D0%BA%D0%BE%D0%B2-%D0%BB%D0%B0%D0%B3%D0%B5%D1%80-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8%D0%BC%D0%B0-%D0%B6%D0%B5%D1%80%D1%82%D0%B2%D0%B8-%D0%B8-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news680008.html", "text": "ТАСС. Най-малко едно дете е загинало, още четири са получили наранявания, заради ураган, който е връхлетял, посред нощ, върху детски палатков лагер в Южна Германия, предаде Инцидентът се е случил в околностите на градчето Рикенбах, във федералния окръг Баден-Вюртемберг. Група от 21 деца и четири възпитатели е била разпънала палатков лагер под открито небе. През нощта се е завихрила буря и в ствола на едно от близкостоящите, до лагера, дървета се е ударила мълния, която го е съборила върху палатка с деца. Едно от четирите пострадали деца се намира в критично състояние. Фокус", "date": "2017.08.02", "title": "Ураган е връхлетял върху детски палатков лагер в Германия, има жертви и пострадали"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%BE%D0%B1%D0%B5%D1%89%D0%B0-%D0%BF%D0%BE%D0%BC%D0%BE%D1%89-%D0%BD%D0%B0-%D0%BD%D0%BE%D0%B2%D0%B8%D1%8F-%D1%81%D0%B8-%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%81%D1%8A%D1%8E%D0%B7%D0%BD%D0%B8%D0%BA-%E2%80%93-%D0%B3%D0%B0%D0%BC%D0%B1%D0%B8%D1%8F-news679992.html", "text": "Reuters, цитирана от Фокус. Министърът на външните работи на Китай Ван И заяви, че Китай ще помогне на новия си африкански съюзник – Гамбия – да развие инфраструктурата си, селското стопанство, туризма и други. Това се случи по време на посещението му в африканската страна, която прекъсна дипломатическите си отношения с Тайван, предаде Гамбия прекъсна официалните си отношения с Тайван, който Китай счита за своя провинция, която няма право на дипломатически връзки. Новото правителство на африканската страна, което наследи дългогодишния лидер Яхия Йамех тази година, гарантира, че ще продължи подобряването на отношенията си с Пекин.", "date": "2017.08.02", "title": "Китай обеща помощ на новия си африкански съюзник – Гамбия"}
{"url": "http://pik.bg/%D0%B2-%D1%80%D1%83%D1%81%D0%B8%D1%8F-%D1%89%D0%B5-%D0%B1%D1%8A%D0%B4%D0%B5-%D0%B2%D1%8A%D0%B2%D0%B5%D0%B4%D0%B5%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B7%D0%B0-%D1%84%D0%B8%D0%BB%D1%82%D1%80%D0%B0%D1%86%D0%B8%D1%8F-%D0%BD%D0%B0-%D0%B8%D0%BD%D1%82%D0%B5%D1%80%D0%BD%D0%B5%D1%82-news679984.html", "text": "„Известия“ До 2020 година в Русия ще се появи Национална система за филтрация на интернет трафика(НаСФИТ). Тя трябва да защитава децата от негативно и опасно съдържание. Ръководителят на „Лигата за безопасен интернет“(ЛБИ), Денис Давидов, разказа на руското издание , че непълнолетните потребители на мрежата, ще могат да посещават само проверени страници от „белият списък“. Създаването на НаСФИТ, за използването на информационни ресурси от деца, е предвидено от държавната програма „Цифрова икономика“, която утвърди, на 31 юли, Министър председателят на Русия Дмитрий Медведев. Според текста на документа, до края на първото тримесечие на 2019 г., трябва да бъде разработена архитектурата и прототипа на НаСФИТ и да бъдат определени необходимите ресурси за разработването ѝ. До края на първото тримесечие на 2020 г., системата трябва да бъде въведена в експлоатация. Основните лобисти за създаването на такава система, през последните пет години, са ЛБИ и сенатор Елена Мизулина. Те са участвали в разработката на закона за „Защита на децата от информация, причиняваща вреда на тяхното здраве и развитие“(Известен и като закон „За черните списъци“). През 2012 г., в руския интернет се появи единен регистър на забранената информация, с неговото въвеждане се занимава „Роскомнадзор“. Денис Давидов разказа за „Известия“, че в момента се обсъждат два варианта за реализацията на НаСФИТ. Първият – филтрация на трафика само за образователни учреждения. Вторият – филтрация за всички ползватели на интернет в Русия. Гражданите ще могат свободно да посещават страниците от „белия списък“, а за да получат достъп до нефилтрирано съдържание, ще тря бва да напишат заявление до интернет-доставчика си. Фокус", "date": "2017.08.02", "title": "В Русия ще бъде въведена национална система за филтрация на интернет"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%81%D0%B0%D1%89-%D1%83%D1%81%D1%82%D0%B0%D0%BD%D0%BE%D0%B2%D0%B8-%D0%BB%D0%B8%D1%87%D0%BD%D0%BE%D1%81%D1%82%D1%82%D0%B0-%D0%BD%D0%B0-%D1%81%D1%82%D1%80%D0%B5%D0%BB%D0%B5%D1%86%D0%B0-%D0%BF%D0%BE-%D0%BA%D0%BE%D0%BD%D1%81%D1%83%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D0%B8%D1%82%D0%B0%D0%B9-%D0%B2-%D0%BB%D0%BE%D1%81-%D0%B0%D0%BD%D0%B4%D0%B6%D0%B5%D0%BB%D0%B8%D1%81-news680007.html", "text": "РИА Новости Стрелецът по китайското консулство в Лос Анджелис е мъж и е бил китайски гражданин, предаде , позовавайки се на данни от местната полиция. Според представителя на полицията на града Майк Лопес, китайският гражданин е произвел няколко изстрела по сградата на консулството. Той, също така, е потвърдил, че мъжът се е самоубил след деянието си. Няма пострадали в резултат от инцидента.", "date": "2017.08.02", "title": "Полицията в САЩ установи личността на стрелеца по консулството на Китай в Лос Анджелис"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B2%D0%B5%D1%80%D1%81%D0%BA%D0%BE-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE-%D0%B8%D0%B7%D0%B2%D1%80%D0%B0%D1%89%D0%B5%D0%BD%D0%B8%D0%B5-%D0%B5-%D1%80%D0%B0%D0%B7%D0%BF%D0%B0%D0%BB%D0%B8%D0%BB%D0%BE-%D0%B1%D1%83%D0%BD%D1%82%D0%B0-%D0%B2-%D1%81%D0%BE%D1%84%D0%B8%D0%B9%D1%81%D0%BA%D0%B8%D1%8F-%D0%B7%D0%B0%D1%82%D0%B2%D0%BE%D1%80-news680010.html", "text": "Люта чушка, набутана в ануса на затворник е разпалила напрежението в Софийския затвор, съобщава \"Телеграф\", като се позовава на свои източници. Наказаният затворник е бил притискан от приближени на осъдения за убийство в наркокомуната в Белмекен Красимир Димитрашков. Те искали да го вербуват да пласира дрога сред лишените от свобода, но той отказал. В неделния ден пандизчии от няколко отряда били изкарани на каре в двора. Докато се наслаждавали на разходка извън килиите обаче, хората на Димитрашков издебнали непокорния затворник, смъкнали му гащите и му набутали люта чушка в задника. Човекът изревал от болка и започнал да тича из цялото каре, блъскайки всички останали. Развихрил се масов бой между затворниците, в койте се включили и хората от кръга на осъдения за грабежи Върбан Борисов-Боксьора. Те скочили да защитават наказания за неподчинение, тъй като са опоненти на другата група, която се занимава с наркоразпространение вътре. Самият Димитрашков и още трима пандизчии бяха обвинени през 2012 година за разпространение на дрога зад решетките - основно амфетамини и марихуана. 38-годишният мъж минал през затвора във Враца и Пазарджик, а за последно е лежал в Белене, преди да бъде преместен в Софийския затвор. Причина за честите му местения е лошото му поведение и съмнения, че разпространява наркотици. Две години след като получи окончателна присъда за убийство в Белмекен, Красимир Димитрашков отново е съден, но този път за разпространение на дрога. Според обвинението заедно с пандизчиите Нейчо Караиванов, Радослав Радев-Албанеца, Михаил Тренов-Татуса, както и Галя Фотева за разпространение на наркотици в затворите във Враца и Пазарджик. Единствената дама в групата е доставяла пратките. Тя обаче се измъква, като сключва споразумение с прокуратурата. \"Навсякъде в затворите се внася дрога, но в Софийския е най-страшно. Ако пък някой от по-младите затворници не се съгласи за разпространява, бива пребиван, а след това го превръщат в мъжка сексиграчка, сексроб\", разкриват затворници. Вчера те обявиха, че ще излязат на бунт, ако Димитрашков не бъде преместен в друг затвор. Подготвят и писмо до Министерството на правосъдието с надеждата, че от там ще намерят решение на проблема.", "date": "2017.08.02", "title": "ИЗВЪНРЕДНО! Зверско сексуално извращение е разпалило бунта в Софийския затвор"}
{"url": "http://pik.bg/%D0%B3%D0%B0%D1%80%D0%B4%D0%B8%D1%8A%D0%BD-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%B3%D0%BE%D0%BB%D1%84%D0%B0-%D0%B8-%D0%B7%D0%B0%D1%89%D0%BE-%D0%BD%D0%B5-%D1%87%D1%83%D0%B2%D0%B0%D0%BC%D0%B5-%D0%BF%D0%BE%D0%B2%D0%B5%D1%87%D0%B5-%D0%B7%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news679997.html", "text": "The Guardian. Що се отнася до Великобритания, Президентът на САЩ Доналд Тръмп, явно е в ситуация „той просто не е толкова навътре в нещата“, освен ако не се отнася до голф, пише британският ежедневник Тръмп не изглеждаше изпълнен с възхищение, когато говореше за родината на покойната си майка в интервю за пресата, отчитайки, че „Вече не чуваме думата Британия“. Американските англофили са стереотипно омагьосани от Бийтълс, абатството Даунтън и кралското семейство, но президентът на САЩ е загрижен за последиците от евентуална независимост на Шотландия за откритото първенство по голф. По време на интервюто, след дълго обсъждане на здравеопазването, заетостта и семейни въпроси, журналистът е попитал Тръмп, дали не може да даде повече детайли за търговските преговори с Великобритания, за да допълни „туита“ от сутринта. Президентът е отговорил: „Не, но мога да кажа, че ще имаме прекрасни взаимоотношения с Обединеното Кралство. Имам предвид… Вече не чуваме думата Великобритания. Много е интересно. Все едно я няма.“", "date": "2017.08.02", "title": "\"Гардиън\": Доналд Тръмп за Брекзит, голфа и защо не чуваме повече за Великобритания"}
{"url": "http://pik.bg/%D0%BD%D0%B0-2-%D0%B0%D0%B2%D0%B3%D1%83%D1%81%D1%82-%D1%87%D0%BE%D0%B2%D0%B5%D1%87%D0%B5%D1%81%D1%82%D0%B2%D0%BE%D1%82%D0%BE-%D0%B7%D0%B0%D0%BF%D0%BE%D1%87%D0%B2%D0%B0-%D0%B4%D0%B0-%D0%B6%D0%B8%D0%B2%D0%B5%D0%B5-%D0%BD%D0%B0-%D0%BA%D1%80%D0%B5%D0%B4%D0%B8%D1%82-news679993.html", "text": "На 2 август човечеството ще изчерпа всичките ресурси, които планетата може да възобнови за една година и следователно ще живее „на кредит“ до 31 декември, сочат изчисленията на неправителствената организация Global Footprint Network. С всяка следваща година този момент настъпва все по-рано, отбелязват France Presse и френският вестник Le Figaro. 2 август, сряда, е за Земята „деня на екологичния дълг“. „От тази дата човечеството ще е изконсумирало всичките ресурси, които планетата може да възобнови за една година“, пишат Global Footprint и WWF в съвместно комюнике. За целите на изчисленията си Global Footprint взема предвид въглеродния отпечатък, консумираните ресурси за риболов, животновъдство, отглеждане на различни култури, строителство и използването на вода. Миналата година „денят на екологичния дълг“ настъпи на 3 август. Макар че ритъмът на ускоряване се забави леко в последните шест години, тази символична дата „продължава неумолимо да натсъпва по-рано – от края на септември през 1997 г. до 2 август тази година“, отбелязват неправителствените организации. „За да задоволяваме нуждите си, днес ни е необходим еквивалентът на 1.7 планети“, уточняват те. „Цената на свръхконсумацията вече е видима – недостиг на вода, засушаване, ерозиране на почвите, спад на земеделското производство и на запасите от риба, обезлесяване, изчезване на видове. Животът на кредит може да е само временно решение, защото природата не е находище, от които можем да черпим безкрайно“, подчертават WWF и Global Footprint, цитирани от profit.bg. Само емисиите на парникови газове „представляват 60% от екологичния ни отпечатък в света“, припомнят двете организации. Според тях обаче има окуражителни знаци, които показват, че е възможно преобръщане на тенденцията. Въпреки растежа на световната икономика, „въглеродните емисии, свързани с енергията, не са се увеличили през 2016 г. за трета поредна година“, подчертават те. Според организациите „това може да се обясни отчасти с важното развитие на възобновяемите енергии в електричеството“. Международната общност се ангажира по време на Конференцията в Париж за климата през декември 2015 г. да намали парниковите газове, за да предотврати глобалното затопляне. Вземайки предвид последните научни данни, Global Footprint преизчислява всяка година датата на „деня на екологичния дълг“ спрямо миналите години, откакто „екологичният дефицит“ започна да расте в началото на 70-те години на миналия век. Така миналата година тя обяви, че този ден ще настъпи на 8 август 2016 г., но след това коригира датата на 3 август 2016 г.", "date": "2017.08.02", "title": "На 2 август човечеството започва да живее на кредит"}
{"url": "http://pik.bg/%D1%83%D0%B6%D0%B0%D1%81-%D0%B4%D1%8A%D1%80%D0%B2%D0%BE-%D1%81%D0%B5-%D1%81%D1%82%D0%BE%D0%B2%D0%B0%D1%80%D0%B8-%D0%B2%D1%8A%D1%80%D1%85%D1%83-%D0%B4%D0%B5%D1%82%D1%81%D0%BA%D0%B8-%D0%BF%D0%B0%D0%BB%D0%B0%D1%82%D0%BA%D0%BE%D0%B2-%D0%BB%D0%B0%D0%B3%D0%B5%D1%80-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8%D0%BC%D0%B0-%D0%B6%D0%B5%D1%80%D1%82%D0%B2%D0%B0-news680012.html", "text": "Най-малко едно дете е загинало и още четири са били ранени при силна буря, връхлетяла снощи палатков лагер в Южна Германия, предаде ДПА. Едно от пострадалите деца е в критично състояние. Инцидентът е станал край град Рикенбах в провинция Баден-Вюртемберг. Групата от 21 деца и четирима възпитатели устроили лагер под открито небе. През нощта започнала буря, едно от дърветата било поразено от мълния и рухнало върху палатките с децата.", "date": "2017.08.02", "title": "УЖАС! Дърво се стовари върху детски палатков лагер в Германия, има жертва"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%B1%D1%83%D1%80%D0%B3%D0%B0%D1%81-%D0%BF%D0%BE%D0%BB%D0%B8%D1%86%D0%B0%D0%B8-%D1%81-%D0%BA%D0%B0%D1%87%D1%83%D0%BB%D0%BA%D0%B8-%D1%81-%D0%BC%D0%BE%D1%89%D0%BD%D0%B0-%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-news680028.html", "text": "Служители на Криминална полиция, Специализирани полицейски сили от ОД на МВР, както и униформени от Четвърто РУП-Бургас сгащиха 28-годишния Димитър М. от Бургас с дрога. Акцията е извършена вчера в района на бл. 26 в жк \"Меден рудник\". Младият бургазлия, забелязвайки ченгетата, изхвърля цигара с канабис. При претърсване на дома му в бл. 29 в най-големия бургаски комплекс са намерени и иззети три торбички с канабис и пет найлонови торбички с криталообразно вещество, чийто точен състав е в процес на изясняване. Димитър е задържан за срок от 24 часа. Извършена е и проверка на 37-годишния Идриз М. от Бургас. При обиска са намерени и иззети четири пликчета с метамфетамин с различен грамаж. Той също е вкаран зад решетките за 24 часа. По случаите са образувани бързи полицейски производства.", "date": "2017.08.02", "title": "Екшън в Бургас! Полицаи с качулки с мощна спецакция"}
{"url": "http://pik.bg/%D0%BE%D1%82%D0%B2%D0%B0%D1%80%D1%8F%D1%82-%D0%B0%D0%BA%D0%B2%D0%B0%D0%BF%D0%B0%D1%80%D0%BA-%D0%B2-%D1%80%D0%B0%D0%B2%D0%B0%D0%B4%D0%B8%D0%BD%D0%BE%D0%B2%D0%BE-news680031.html", "text": "Най-големият аквапарк на Балканския полуостров отвори официално врати в созополското село Равадиново. Атракционът ще работи всеки ден от 10 до 18,30 часа до края на лятото. Четирите басейна и 14 типа пързалки са непосредствено до най-известната в чужбина забележителност по Южното Черноморие - замъка \"Влюбен във вятъра\" в Равадиново. Аквапарк \"Нептун\" е построен на площ от 18 декара и само през първия ден от откриването си беше посетен от стотици гости. В аквапарка можете да се насладите на два вида пързалки тип \"тайфун\" със спираловидни тръби, както и да се спуснете от почти отвесната пързалка \"камикадзе\", подходяща за любители на адреналина, която не завършва във воден басейн, а като че ли спира от само себе си. В аквапарка можете да си организирате състезание по най-бързо и атрактивно спускане по пързалка на мулти слайдове или да се носите в пълен релакс по изкуствена река. Има съоръжения и за най-малките почитатели на водата. За доброто настроение на посетителите аниматори правят представления в амфитеатър, а за децата в детската зона са предвидени различни игри и състезания. Не липсват заведения за хранене, сладоледен бар и магазини. Целодневният билет за аквапарка струва 38 лв. за възрастни, а след 14,30 ч. цената на входа става 30 лв. Децата на ръст до 90 см влизат безплатно, а тези между 90 и 130 см плащат 20 лв. за цял ден или 10 лв. за половин. Всеки, който си купи билет за аквапарка, получава 20% отстъпка от билета за входа на замъка, който иначе струва 20 лв. Във \"Влюбен във вятъра\" освен винарната и езерото с лебедите през следващите дни можете да разгледате и намерения в Созопол вампир, който е изложен в галерията на замъка.", "date": "2017.08.02", "title": "Отварят аквапарк в Равадиново"}
{"url": "http://pik.bg/%D1%81%D0%B0%D1%89-%D1%81-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%B4%D1%83%D1%85-news680022.html", "text": "Посолството на САЩ разкри, че стои зад кампанията \"Човекът, който ще промени България...\". Едва ли има някой у нас, който да не е гледал рекламата. Върти се от седмица по националните телевизии. Празен стол върху покрива на висока сграда. Завърта се към камерата, а глас зад кадър казва: \"Човекът, който ще промени България...\" Завършва с: \"Очаквайте скоро\". Столът и надписът \"Човекът, който ще промени България\" се появиха и на билбордове по магистрала \"Тракия\". Това накара мнозина да гадаят какво следва - нова партия, ново риалити... Не. Това е кампания на американското посолство, разкри представителят на САЩ у нас Ерик Рубин вчера. Кампанията е озаглавена \"Силата е в теб\" и има за цел да популяризира успешни обикновени българи, които променят страната си всеки ден. \"Америка приветства силата на българския дух и с поредицата от послания иска да демонстрира своя траен ангажимент към напредъка на България\", обясни американският посланик Ерик Рубин. \"Искаме да кажем на българите, че сме тук и ще останем. Пропагандата иска да каже точно обратното: \"Те идват и си отиват, а Големия брат остава винаги. Това не е вярно\", каза дипломатът. Според него някой целенасочено харчи пари, за да разпространява песимизъм и да повярват българите, че страната е направила грешен избор с Европейския съюз и НАТО и днес хората живеят по-зле от преди. От снощи тръгна и вторият клип, който съдържа отговора: \"Това си ти\". Серията от тв клипове разказват историите на учителката Дани Георгиева, която завършила в Нюкасъл, но се върнала в България, за да стане учител новатор, на Николай Драганов, който задължително гласува, на семейство Мутафчиеви - собственици на ферма за козе сирене. Има клипове за Тереза Борисова и Асен Минчев - млада ромска двойка, които преди да се заемат със семейство и деца, избират да завършат висше образование и да станат първите образовани хора в махалата си. А също така и за първата жена пилот в България - Росица Минчева. Всички клипове са достъпни в специално създадения канал в YouTube \"Силата е в теб\".", "date": "2017.08.02", "title": "САЩ с кампания за българския дух"}
{"url": "http://pik.bg/%D0%BF%D0%B0%D1%80%D0%B0%D0%B4-%D0%B2-%D0%BF%D0%B0%D1%80%D0%B8%D0%B6-%D0%B2-%D1%87%D0%B5%D1%81%D1%82-%D0%BD%D0%B0-%D0%BD%D0%B5%D0%B9%D0%BC%D0%B0%D1%80-news680032.html", "text": "Огромна истерия е на път да завладее Париж заради трансфера на Неймар. Сагата на лятото се очаква да приключи до дни, когато нападателят ще стане част от ПСЖ срещу космическата сума от 222 милиона евро. Френският гранд вече дори има споразумение с местните власти, според което ще бъде проведен парад в чест на бразилеца в центъра на града . Новината беше съобщена от Get French Football. Очаква се днес Неймар да премине медицински прегледи в Доха (Катар), а на следващия ден (сряда) трансферът да бъде обявен официално. Вчера се появиха снимки на Неймар от друга известна дестинация варабския свят - Дубай. Нападателят съчетава рекламни ангажименти покрай трансфера, твърдят медиите във Франция. В същото време ръководство на ПСЖ е решило, че ще продаде Серж Oрие и Блез Матюиди, за да може да  направи нужния баланс и да не наруши финансовия феърплей. За десният защитник \"Орие\" има информации, че вече се е разбрал с \"Манчестър Юнайтед\". Към Маюиди пък сериозен интерес проявяват от\" Ювентус\". Неймар се очаква официално да подпише с парижани на 7 август. В \"Барселона\" пък продължават да търсят заместник на звездата. След като до тозип момент преговорите с \"Ливърпул\" за Фелипе Котиньо удрят на камък, каталунците са се насочили към нападателя на \"Атлетико Мадрид\" Антоан Гризман. Голмайсторът на Евро 2016 наскоро обаче обяви, че няма никакво намерение да напуска Мадрид.", "date": "2017.08.02", "title": "Парад в Париж в чест на Неймар"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D0%B4%D1%8A%D0%BB%D0%B3-%D1%81%D0%B5-%D1%81%D1%82%D0%BE%D0%BF%D0%B8-%D1%81-325-%D0%BC%D0%BB%D0%BD-%D0%B5%D0%B2%D1%80%D0%BE-%D0%B7%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D0%B3%D0%BE%D0%B4%D0%B8%D0%BD%D0%B0-news680033.html", "text": "Дългът на подсектор \"Централно управление\" към края на месец юни възлиза на 13,456 млрд. евро, което е с 325 млн. евро по-малко от края на миналата година, обявиха от Министерството на финансите. В тези последни официални данни не е отчетено направеното в началото на юли изплащане на петгодишни еврооблигации на България, с което държавният дълг беше намален с още 950 млн. евро. В края на юни вътрешните задължения са 3,29 млрд. евро, а външните - 10,165 млрд. евро. А съотношението на дълга на подсектор \"Централно управление\" към брутния вътрешен продукт (БВП) възлиза на 27,1%, като делът на вътрешния дълг е 6,6%, а на външния дълг - 20,5%. Средният лихвен процент на дълга за периода януари-юни 2017 г. възлиза на 2,80%, при 2,92% за същия период на миналата година. Гарантираният дълг на подсектор \"Централно управление\" към края на юни се увеличава до 405,6 млн. евро, при 226,8 млн. евро в края на миналата година.", "date": "2017.08.02", "title": "Държавният дълг се стопи с 325 млн. евро за половин година"}
{"url": "http://pik.bg/%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-%D0%B7%D0%BD%D0%B0%D0%BC-%D1%87%D0%B5-%D0%BB%D0%B5%D0%B2%D1%81%D0%BA%D0%B8-%D0%B8%D1%81%D0%BA%D0%B0-%D0%BE%D1%82%D0%BD%D0%BE%D0%B2%D0%BE-%D0%B4%D0%B0-%D1%81%D1%82%D0%B0%D0%BD%D0%B5-%D0%B2%D0%B5%D0%BB%D0%B8%D0%BA-%D0%BE%D1%82%D0%B1%D0%BE%D1%80-news679967.html", "text": "Италианецът Делио Роси е готов да застане начело на Левски. Снощи той води преговори с шефовете на \"сините\", а след това сподели, че е доволен от проведените разговори. 57-годишният специалист заяви, че знае доста за клуба и че Левски иска отново да стане велик отбор. \"В момента не мога да кажа нищо конкретно. Щастлив съм, че съм в България и че се срещнах с хора, които ми предлагат работа извън Италия. Решението е двустранен процес. Четох доста за историята на Левски в интернет. Знам, че е един от най-титулуваните отбори в България и е спечелил 26 титли. Също така знам, че тимът играе със сини екипи и че има някакви проблеми в последните години. Знам също така, че Левски иска отново да стане велик отбор\", заяви Делио Роси пред Нова телевизия.", "date": "2017.08.02", "title": "Делио Роси: Знам, че \"Левски\" иска отново да стане велик отбор"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%B8-%D0%BA%D0%B0%D1%82%D0%B0%D1%80-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B8-%D0%B2%D0%BE%D0%B5%D0%BD%D0%BD%D0%B8-%D1%83%D1%87%D0%B5%D0%BD%D0%B8%D1%8F-news680034.html", "text": "Турция и Катар започват съвместни военни учения на територията на Катар с участието на повече от 250 турски войници и повече от 30 военни бронирани машини, съобщава \"Хюриет\". Турските сухопътни сили участват в първата фаза на общите военни учения, докато втората ще включва военноморските сили на двете страни, след като турската фрегата \"Гьокова\" пристигне в Катар със своите 214 души екипаж. На 7 и 8 август на ученията ще присъстват като наблюдатели високопоставени командири от двете армии. Планираните учения са част от двустранно споразумение, целящо \"засилването на отбранителните възможности за двете държави\", както и \"увеличаването на усилията по борбата с въоръжените групировки и поддържането на стабилността в региона\".", "date": "2017.08.02", "title": "Турция и Катар започват съвместни военни учения"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%87%D0%B0%D1%81%D1%82%D0%B5%D0%BD-%D0%BF%D0%BB%D0%B0%D0%B6-%D1%81%D0%B5-%D0%BF%D0%BE%D1%8F%D0%B2%D0%B8-%D0%B2-%D1%80%D0%B0%D0%B2%D0%B4%D0%B0-news680035.html", "text": "Табела \"частен плаж\" се появи на ивицата пред комплекс в Равда, предава Нова телевизия. Стопанинът на плажа обяснява, че чадърите и шезлонгите в зоната са предплатени на концесионера от собственика на хотела зад плажа. А табелите поставяли туристите – гости на комплекса за да си гарантират безплатната сянка. \"Редовно я поставят хората на плажа и аз я махам. Това е един вид като \"резерве\", обясни концесионерът. Почиващите в комплекса били уведомени, че сянката на плажа им е безплатна и слагайки табелката, се подсигурявали. Никой няма право да слага такава табела - частен плаж няма, категорични са от Министерство на туризма. Днес табелата я няма, след репортажа на Нова телевизия е изчезнала мистериозно. А иначе освен табелата, с видимо око се вижда, че платената зона е в пъти по-голяма от свободната. За туристите, които не са клиенти на комплекса, плаж почти няма.", "date": "2017.08.02", "title": "СКАНДАЛНО! Частен плаж се появи в Равда"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B7%D0%B0%D0%B1%D1%8A%D1%80%D0%BA%D0%B0-%D1%81%D1%8A%D1%80%D0%B1%D0%B8%D1%8F-%D0%B2-%D1%81%D1%82%D1%80%D0%B0%D1%88%D0%BD%D0%B0-%D0%B8%D0%BD%D1%82%D1%80%D0%B8%D0%B3%D0%B0-%D0%B8%D0%B3%D1%80%D0%B0%D0%B5-%D0%BB%D0%B8-%D0%B1%D0%B5%D0%BB%D0%B3%D1%80%D0%B0%D0%B4-%D0%BC%D1%80%D1%8A%D1%81-news680016.html", "text": "\"Години наред едни хора се опитваха да държат един братски народ разделен, вярвам, че това ще бъде само за добро\", заяви пред Би Ти Ви евродепутатът от ВМРО Ангел Джамбазки по повод историческия договор с Македония и днешния празник. Боян Чуков, който също беше в студиото на Нова телевизия! се съгласи с евродепутата от ВМРО, но уточни, че в договора има неясни формулировки и намекна, че мирише на сгъстен природен газ. Джамбазки заяви, че е само в наш интерес да преминават и коли, и газопровод. \"С този договор веднага се дава възможност Македония да бъде интегрирана с НАТО и ще бъде запечатана цялата територия. Джамбазки пък заяви, че в това няма нищо лошо, а нашият интерес е да довършим делото от 1939 година\", заяви Дажмбазки. \"Помните ли онзи човек Миленко, това са хората провокирани от Сърбия\", допълни той, като заяви, че провокаторите в Македония и тези които си присвояват нашата история няма да имат успех. \"С този договор и влизането на страната в НАТО ще се спре с тази пропаганда\", допълни патриотът. Той подчерта, че най-важното и най-големия плюс за нас от този договор е през страната ни да минават колкото се може повече железопътни линии, газопроводи, а така да се развива и икономиката ни. Джамбазки изрази опасения за бъдещето на договора пред радио \"Фокус\". Той обясни, че очаква опозицията в Македония да направи всичко възможно да осуети ратификацията на договора за добросъседство. \"Очаквам да се опитат да попречат. Те служат на други господари, които няма да бъдат доволни от това Македония да се сближи с България. Стремиха се повече от век да попречат на това. Това, разбира се, е в интерес на Белград и на други сили, които подкрепят Сърбия в нейната политика. ВМРО-ДПМНЕ ще се опита по всякакъв начин да осуети ратифицирането на договора, което би било исторически срам и позор“, обясни евродепутатът. Ангел Джамбазки допълни, че опитите на опозицията да осуети скрепяването на добросъседските отношение между двете страни ще бъдат в ущърб на македонската страна, защото това ще попречи на нейния икономически прогрес.", "date": "2017.08.02", "title": "ГОРЕЩА ТЕМА! Евродепутатът Джамбазки забърка Сърбия в страшна интрига! Играе ли Белград мръсни игри срещу договора с Македония"}
{"url": "http://pik.bg/%D1%88%D0%B8%D0%BA-%D0%B3%D1%80%D0%B8%D1%88%D0%BE-%D0%B2%D1%8A%D1%80%D1%82%D0%B8-%D0%B7%D0%BB%D0%B0%D1%82%D0%BD%D0%B0-%D1%80%D0%B0%D0%BA%D0%B5%D1%82%D0%B0-%D0%BD%D0%B0-%D0%BA%D0%BE%D1%80%D1%82%D0%B0-%D1%81%D0%BD%D0%B8%D0%BC%D0%BA%D0%B0-news680026.html", "text": "Григор Димитров явно държи на лъскавия си имидж. Българинът ще играе във Вашингтон с новата си ракета, на която със златни букви е гравирано името му. Въпреки че бе пазена в тайна, изданието tennisnerd.net разкри как ще изглежда новата играчка на най-добрия ни тенисист за всички времена. Ракетата е стилна и изчистена, коментират спецове. Преобладава черният цвят, а името на Гришо е изписано от вътрешната страна. Припомняме, че специално изработен е и телефонът на хасковлията, който е маниак и на тема часовници. Димитров започва участието си във Вашингтон първо в турнира на двойки, където заедно с Лука Пуй ще се изправи срещу шампионите и победители от „Уимбълдън“ Джонсън/Роже-Васлен. Това ще е първи мач на Григор след загубата му на 1/8-финалите в Лондон от Роджър Федерер. На сингъл той ще играе директно във втория кръг. Желаем му успех, тъй като ракетата сама не играе. Дори и златна.", "date": "2017.08.02", "title": "ШИК! Гришо върти златна ракета на корта (СНИМКА)"}
{"url": "http://pik.bg/%D0%B8%D0%B0%D0%B0%D1%84-%D0%BF%D0%BE%D1%80%D1%8F%D0%B7%D0%B0-%D1%80%D1%83%D1%81%D0%B8%D1%8F-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D0%BE%D1%81%D1%82%D0%B0%D0%B2%D0%B0%D1%82-news680086.html", "text": "Международната асоциация на атлетическите федерации (ИААФ) няма намерение да вдига санкциите, които бяха наложени на руската атлетическа федерация (ВФЛА). Според Андерсен неизпълнените условия са много важни и представляват пречка за възстановяване на правата на руските атлети. Крайното решение ще бъде взето на Конгреса на ИААФ, който започва утре в Лондон. В него ще участват делегати от 214 атлетически асоциации. В доклада на Андерсен се казва: \"Длъжни сме да получим официална реакция на доклада на Макларен, в който става дума за това, че чиновниците от министерството на спорта, на ФСБ и центъра за спортна подготовка са били въвлечени в системата за подкрепа на допинга. Тези изводи са длъжни да бъдат опровергани или потвърдени\". Руската страна реагира чрез началникът на ВФЛА Дмитрий Шляхтин. Той подчерта, че решението на ИААФ не е неочаквано: \"Очаквах, че недостатъчното тестиране на нашите атлети ще е повод за работната група да продължи наказанието. ИААФ ни предложи това да стане за наше сметка, но те прекрасно знаят, че ние нямаме пари и затова чакаме скоро да започне работа нашата анти-допингова агенция\". На заседание снощи на Съвета на ИААФ неговият председател Руне Андерсен заяви, че ВФЛА е успяла да изпълни много от условията за възстановяването си в ИААФ, но не всички са напълно покрити.", "date": "2017.08.02", "title": "ИААФ поряза Русия, санкциите остават"}
{"url": "http://pik.bg/%D0%BA%D1%83%D0%BB%D1%82-%D1%82%D0%B5%D0%BC%D0%B8%D0%B4%D0%B0-%D0%BF%D0%BE%D0%B6%D0%B0%D0%BB%D0%B8-%D0%B1%D0%B0%D0%B1%D0%B0-%D1%81-%D0%BE%D0%B3%D1%80%D0%BE%D0%BC%D0%BD%D0%B0-%D0%BD%D0%B0%D1%80%D0%BA%D0%BE-%D0%BF%D0%BB%D0%B0%D0%BD%D1%82%D0%B0%D1%86%D0%B8%D1%8F-%D0%B1%D0%B8%D0%BB%D0%B0-%D1%83%D0%B2%D0%B0%D0%B6%D0%B0%D0%B2%D0%B0%D0%BD%D0%B0-%D0%BB%D0%B8%D1%87%D0%BD%D0%BE%D1%81%D1%82-news680071.html", "text": "Съдът пожали баба, сдобила се в двора си плантация коноп за 56 000 лева, съобщава \"Булнюз\". Заради влошеното си здравословна състояние и поради факта, че е уважавана обществена фигура, жената беше освободена от наказателна отговорност, но отнесе глоба от 1000 лева. Пенсионерката с полувисше образование И.М.П. е обвинена в това, че  през 2012 г. е отглеждала коноп в дома си на  ул. „Октомври” № 9 в село Михайлово. От документите по делото става ясно, че на 29 юни старицата била натопена пред началника на полицейския участък в Хайредин за престъплението. Тъй като било късно вечерта, полицейският шеф оставил двама души да наблюдават имота. Той сам отишъл на мястото и забелязал растения, наподобяващи канабис. Веднага била уведомена полицията в Козлодуй и още на следващия ден в дома, обитаван от подсъдимата и съпруга й, нахълтали ченгета и започнали оглед. В двора били открити 2683 стръка зелени растения с височина от 120 до 290 см, които при направен на място полеви тест за наркотици реагирали на канабис. Според експерти стойността на иззетата дрога е 56 600 лева. Бабата обяснила на служителите на реда, че  растенията са саморасляци и не ги е засявала, не се е грижела за тях, както и че такива има и в съседните къщи и около реката и по полето. Поради заболяването й и множеството операции е в невъзможност да извършва какъвто и да било труд и през по-голямата част от времето е в болнични заведения и при децата си в София. Старицата заявила категорично, че е човек, ползващ се с добро име в обществото, уважаван дългогодишен читалищен деец и няма нищо общо с дрогата. Тя представила пред съда доказателства за здравословното си състояние, както и грамоти и отличия за постиженията си. Редица експертизи, сред които агрономическа, физико-химическа и оценителна, показали, че за растенията не са полагани грижи. Вещото лице е категорично, че се касае за самосев, и семената са попаднали в почвата през есента на 2011 година. Въпреки това козлодуйският районен съд решил, че старицата не е изпълнила задължението си по Закона за контрол върху наркотичните вещества и прекурсорите да премахне растенията. По тази причина тя е призната за виновна, но е освободена от наказателна отговорност, като и е наложeнa глоба в размер на 1000 лева. Съдът е присъдил в тежест на подсъдимата направените по делото разноски в размер на 560 лева.", "date": "2017.08.02", "title": "Култ! Темида пожали баба с огромна нарко-плантация, била уважавана личност"}
{"url": "http://pik.bg/%D0%BD%D0%B0%D0%BF-%D1%85%D0%BB%D0%BE%D0%BF%D0%BD%D0%B0-%D0%BA%D0%B5%D0%BF%D0%B5%D0%BD%D1%86%D0%B8%D1%82%D0%B5-%D0%BD%D0%B0-7-%D1%85%D0%BE%D1%82%D0%B5%D0%BB%D0%B0-%D0%BF%D0%BE-%D0%BC%D0%BE%D1%80%D0%B5%D1%82%D0%BE-news680073.html", "text": "41 семейни хотела по Северното Черноморие са проверени от НАП. В 7 от тях е установено, че  заплатените нощувки  не се отчитат на фискалните устройства и на гостите не се издават касови бележки. Всички обекти са запечатани за срок от 7 дни. В други три хотела са установени нарушения на данъчните закони, за което на собствениците са съставени актове за административно нарушение. По време проверките са установени хотел в Кранево и къща за гости в Каварна, които осъществяват дейността си без наличието на касов апарат. И двата обекта са запечатани за срок от 7 дни. Предстои да бъде запечатан и хотелски комплекс в Шкорпиловци, който разполага с хотелска част от 30 стаи и 50 бунгала, в който данъчните са установили, че заплатените нощувки не се отчитат на касовия апарат и на клиентите не се издават касови бонове. Всички проверки в хотелите и къщите за гости се извършват чрез метода на тайния клиент. Варненските данъчни правят резервации, настаняват се в хотелите и заплащат нощувките си. След като не им бъдат издадени фискални касови бонове за заплатената услуга, те преминават към проверка и запечатване на обекта. От НАП Варна напомнят на търговците, че освен налагането на глоби, когато се установят нарушения, свързани с липса на касови апарати или издадени касови бележки, инспекторите на НАП запечатват търговските обекти, допуснали нарушенията, за срок до 1 месец. Проверки за неиздаване на касови бележки варненските данъчни извършват и по сигнали на граждани, на които е отказано да им бъдат издадени такива при закупените от тях стоки и услуги. От началото на летния сезон в териториалната дирекция са постъпили 230 такива сигнала. По всички сигнали са извършили проверки, като подателите им са уведомени за предприетите от инспекторите действия. От началото на юли до момента са извършени общо 3 405 проверки по Северното Черноморие. Съставени са 290 акта за административни нарушения.  85 от актовете са за неиздаване на касови бележки, 16 за липса на касов апарат и 189 акта за разлика в касовата наличност. Под постоянно наблюдение на служителите от “Фискален контрол“ са превозните средства,  които  зареждат със стока курортните комплекси по Северното Черноморие. От началото на юли фискалните агенти на НАП са извършили 12 955 проверки на транспортни средства, като са проследили движението на рискови стоки, включително алкохол и тютюневи изделия, на стойност близо 9.5 млн. лева. След направен анализ за 2016 г. търговските фирми от курортните комплекси са внесли 160 млн. лв. данъци в повече в сравнение с 2015 г., което показва, че постоянният контрол от страна на НАП е довел до дисциплиниращ ефект от страна на фирмите и спазване на данъчно осигурителното законодателство.", "date": "2017.08.02", "title": "НАП хлопна кепенците на 7 хотела по морето"}
{"url": "http://pik.bg/%D1%89%D1%8A%D1%80%D0%BA%D0%B5%D0%BB%D1%8A%D1%82-%D0%B4%D0%BE%D0%B9%D0%B4%D0%B5-%D0%BD%D0%B0%D0%B9-%D1%81%D0%B5%D0%BA%D1%81%D0%B8-%D1%83%D1%87%D0%B8%D1%82%D0%B5%D0%BB%D0%BA%D0%B0%D1%82%D0%B0-%D1%81%D0%B8%D0%BB%D0%B2%D0%B8%D1%8F-%D0%B7%D1%83%D0%B1%D0%B5%D0%B2%D0%B0-%D1%80%D0%BE%D0%B4%D0%B8-%D0%B4%D1%8A%D1%89%D0%B5%D1%80%D1%8F-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B0-%D1%82%D0%BE%D0%B4%D0%BE%D1%80-%D1%81%D0%BA%D1%80%D0%B8%D0%BC%D0%BE%D0%B2-news680084.html", "text": "Една от най-привлекателните двойки у нас вече си има бебе. Красивата учителка Силвия Зубева роди момиченце на волейболния национал Тодор Скримов. Момиченцето проплака привече на 1 август. Щастливите родители й дадоха името Ася. След като научи новината, че е станал татко, Скримов веднага напусна лагера на националите във Варна и се отправи към София. Това лято определено е най-щастливото в живота на двойката. В началото на миналия месец те сключиха граждански брак.", "date": "2017.08.02", "title": "ЩЪРКЕЛЪТ ДОЙДЕ! Най-секси учителката Силвия Зубева роди дъщеря на национала Тодор Скримов"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D1%82%D0%BF%D1%83%D1%81%D0%BD%D0%B0-23-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B7%D0%B0-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D1%81%D0%B5%D0%BC%D0%B8%D0%BD%D0%B0%D1%80%D0%B8%D1%8F%D1%82%D0%B0-news680091.html", "text": "Министър-председателят Бойко Борисов заяви, че през годините много манастири, много църкви са се ремонтирали. Премиерът Борисов благодари на вицепремиера Захариева и всички, които са работили активно за подписването на Договора за добросъседство с Република Македония. Отец Пахомий, ректор на Духовната семинария, заяви от своя страна, че \" \", каза още ректорът на Семинарията. Отец Пахомий благодари лично на премиера Борисов и на целия Министерски съвет. \"Винаги сте добре дошли в Семинарията да бъдете сред нашите деца, защото те получават едно хубаво образование\", каза духовникът. Правителството отпусна 2,3 млн. лв. за нуждите на Софийската духовната семинария. Средствата ще бъдат разходени за ремонт и създаване на подходящи условия за семинаристите. Оказало се обаче, че там, където се подготвят кадрите, духовниците учат и живеят в изключително лоши условия. това е една инвестиция в бъдещето на децата. Мисля, че ще има едни добри резултати за обществото ни, виждайки, че образованието и демографският проблем са основни проблеми", "date": "2017.08.02", "title": "Правителството отпусна 2,3 млн. лева за ремонт на Семинарията"}
{"url": "http://pik.bg/%D0%BA%D0%B0%D0%BC%D0%B8%D0%BA%D0%B0%D0%B4%D0%B7%D0%B5-%D1%81-%D0%BA%D0%BE%D0%BB%D0%B0-%D0%B1%D0%BE%D0%BC%D0%B1%D0%B0-%D0%BD%D0%B0%D0%BF%D0%B0%D0%B4%D0%BD%D0%B0-%D0%BA%D0%BE%D0%BD%D0%B2%D0%BE%D0%B9-%D0%BD%D0%B0-%D0%BD%D0%B0%D1%82%D0%BE-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news680093.html", "text": "AFP. Терорист-камикадзе е врязал автомобил, пълен с експлозиви в колона чуждестранни войници в южната провинция Кандахар. Съобщава се за жертви, предаде „По обяд кола-бомба се насочи срещу конвой чуждестранни войници в областта Даман край Кандахар“, заяви прессекретарят на местната полиция Зиа Дурани. НАТО потвърди по-късно в официално заявление, че войниците са били от неговата мисия в страната и че нападението „е причинило загуби“.", "date": "2017.08.02", "title": "Камикадзе с кола бомба нападна конвой на НАТО, има ранени в Афганистан"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D1%83%D0%B4%D1%8A%D0%BB%D0%B6%D0%B0%D0%B2%D0%B0-%D1%81%D0%B5-%D1%81%D1%80%D0%BE%D0%BA%D1%8A%D1%82-%D0%B7%D0%B0-%D1%83%D1%87%D0%B0%D1%81%D1%82%D0%B8%D0%B5-%D0%B2-%D0%BA%D0%BE%D0%BD%D0%BA%D1%83%D1%80%D1%81%D0%B0-%E2%80%9E%D1%81%D1%8A%D0%B2%D1%80%D0%B5%D0%BC%D0%B5%D0%BD%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D1%81%D0%BA%D1%83%D0%BB%D0%BF%D1%82%D1%83%D1%80%D0%B0%E2%80%9C-news680096.html", "text": "Удължава се срокът, в който скулптори и творци могат да участват в конкурса „Съвременна българска скулптура“ и да изградят скулптура по свой проект на едно от най-оживените места в София – пред шоурума BMW M Car, който предстои да се открие на бул. „Черни връх“ №100, точно срещу мол „Парадайс“. Конкурсът започна на 24 юли и трябваше да продължи до края на юли, но поради големия интерес, както и за да се даде възможност на най-много талантливи скулптори да участват, организаторите от „М Кар“ удължиха крайния срок до 10 август. Желаещите да участват могат да изпратят скици с проектите си. Победителят ще получи възможност да изгради безплатно своята скулптура пред модерния нов шоурум - организаторите ще изплатят предварително заложената сума за реализиране на проекта. Основното изискване към кандидатите е предложените творби да притежават съвременен и модерен характер. Повече информация за конкурса и условията за участие може да откриете на фейсбук страницата на „М Кар“.", "date": "2017.08.02", "title": "ДОБРА НОВИНА! Удължава се срокът за участие в конкурса „Съвременна българска скулптура“"}
{"url": "http://pik.bg/%D1%80%D0%B0%D0%B7%D0%B3%D0%B0%D0%B4%D0%B0%D0%B9%D1%82%D0%B5-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BD%D0%B5-%D0%B7%D0%BD%D0%B0%D0%B5%D0%BC-%D0%B7%D0%B0-%D1%81%D1%8A%D0%BD%D0%B8%D1%89%D0%B0%D1%82%D0%B0-news680068.html", "text": "От сън спомен няма, казва народната мъдрост. Но, пък, колко са интересни понякога. Могат да ни пренесат на друга планета, да ни „срещнат“ с хора, които обичаме и помним. Друг път са страховити и тогава наистина е по-добре да не ги помним. Сънищата са мощен инструмент на подсъзнанието, необятна вселена от тайни. Какво не знаем за тях? 1. Всички сънуват. Дори и да вярвате на сто процента, че сте от онази част на човечеството, която никога, ама никога не сънува! Истината е, че сънуваме всяка нощ. Просто не винаги помним какво сме си „прожектирали“ през нощта. 2. Да, има наистина и хора, които не сънуват – тези, с вродена слепота. Техните „сънища“ са ограничени до обоняние, звуци, осезание, емоции, вкусове. Хора, които губят по някаква причина зрението си след раждане, сънуват както всички останали. 3. Насън виждаме лицата само на тези, които сме срещали в живота. Може да са били непознати, да не ги помним, но сме ги виждали. 4. През първите пет минути след събуждане, човек може да помни само половината от видяното в съня. След това – едва 1/10. 5. Около 12 % хората сънуват предимно черно-бели сънища. Процентът сред тези, които са под 25 години е още по-нисък – 4,4 %. 6. Броят на тези, които сънуват цветно, се увеличава с всеки изминал ден. Учените са убедени, че това е свързано с прехода от черно-бялата, към цветната телевизия. А и в интернет всичко е цветно. 7. Съновиденията са символични. Ако настойчиво мечтаете за нещо, насън обезателно ще ви се яви някакъв знак. 8. Най-често сънищата демонстрират отрицателни, а не положители емоции. 9. Най-популярното емоционално състояние насън е тревогата. 10. Хаотичното (на пръв поглед) движение на очите по време на сън трае около една-четвърт от общото време на сънуване. 11. Външни фактори оказват влияние на сюжета на нашите сънища. Например, ако съседът пее, докато вие спите, неговото изпълнение може да ви \"пренесе\" в концертна зала. 12. Около 70% от персонажите в мъжките сънища са мъже, докато при жените съотношението мъже-жени е приблизително равно. 13. Почти 2/3 от хората на земята изпитват дежа вю по мотиви от свои сънища. 14. Животните също сънуват.", "date": "2017.08.02", "title": "РАЗГАДАЙТЕ БЪДЕЩЕТО! Ето какво не знаем за сънищата"}
{"url": "http://pik.bg/%D0%B5%D0%BC%D0%B8%D0%BB-%D0%B2%D0%B5%D0%BB%D0%B5%D0%B2-%D1%81-%D0%B3%D0%BE%D0%BB%D1%8F%D0%BC%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B7%D0%B0-%D0%BB%D0%B5%D0%B2%D1%81%D0%BA%D0%B8-%D0%B8-%D0%B0%D0%B2%D1%80%D0%B0%D0%BC-%D0%B3%D1%80%D0%B0%D0%BD%D1%82-news680114.html", "text": "Бившият треньор на Левски Емил Велев-Кокала призна, че ще се завърне на \"Герена\", ако треньор на сините стане Ав­рам Грант. \"Ако той подпише с Левски, аз ще съм му помощник. Не сме говорили за пари или схеми на игра, но приказвахме много в последните 48 часа. Иска да е ясно всичко. В момента Левски си има треньор и докато не приключи отношенията си с него, трябва да изчакаме. Но аз ще съм дясната му ръка в Лев­ски. Познаваме се от много го­дини и отдавна искам да работя с него. Аврам е страхотен треньор и всеки може само да се учи от него\", заяви Кокала пред 5port5.co.il. За последен път Левски стана шампион през 2009 г., когато начело на отбора бе именно Емил Велев. \"А толкова дълга пауза без титла е недопусти­ма. Това е славен отбор, който иска да печели шампионата всяка година и не се задоволява с второто място. Вярно е, че има и други силни отбори - Лу­догорец и ЦСКА, но аз израснах в Левски и знам колко голям клуб е. Чух, че ваши колеги са писали, че Левски не ме иска и че преговарям с Бней Сахнин. Това са лъжи. Не знам кой и за­що ги измисля. Не съм говорил с никого от Бней Сахнин, това е истината\", коментира Велев, цитиран от \"Тема спорт\".", "date": "2017.08.02", "title": "Емил Велев с голямо разкритие за Левски и Аврам Грант"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%87%D0%B5%D1%80%D0%BD%D0%B0-%D0%BC%D0%B0%D0%BC%D0%B1%D0%B0-%D0%B7%D0%B0%D1%85%D0%B0%D0%BF%D0%B0-%D0%B5%D0%BB%D0%B7%D0%B0-%D0%BF%D0%B0%D1%80%D0%B8%D0%BD%D0%B8-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B0%D1%82%D0%B0-%D0%BA%D0%BE%D0%BA%D0%BE%D0%BD%D0%B0-%D0%BE%D1%89%D0%B5-%D0%B4%D0%B8%D1%88%D0%B0-%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE-%D0%B5-%D1%82%D0%B5-news680095.html", "text": "Тони Стораро може и да е имал близки срещи с глигани тия дни, но Елза Парини го надмина. Популярният мъж в женски дрехи срещна истинска бразилска черна мамба от устието на Амазонка. Засега транс дамата е жива, но с тези темпове не се знае колко ще я бъде. ПИК научи, че видната варненска кокона е подвластна на горещ и сексапилен бразилец. \"Марко буквално й е взел акъла, навсякъде е с него\", коментират от обкръжението на изрусената гърла нейната пристрастеност към латиноамериканеца. По Черноморието усилено върви клюка, че Елза толкова е \"лапнала\" по чернокожия жребец, който е професионален танцьро, че се е наела да му осигури участия в своите партита и други странични ангажименти. Говори се, че Марко бил истински надарен представител на своята раса и гей клубовете по морето се избивали да го наемат за шоута, на които показвал повече, отколкото по обикновените заведения. Освен това, мадам Парини направо се носела на крилете на любовта и не искала и да чуе за расовите предразсъдъци, които все още се таят в българската психика. Елза е договорила изяви на Марко в единствените микс клубове във Варна, Слънчев Бряг и Бургас, а есента смята да го доведе и в столицата.", "date": "2017.08.02", "title": "ПЪРВО В ПИК! Черна мамба захапа Елза Парини! Варненската кокона още диша, но положението е тежко! (СНИМКИ)"}
{"url": "http://pik.bg/%D1%82%D0%BE%D0%BF-%D0%B8%D0%B4%D0%B5%D1%8F-%D1%81%D0%BD%D0%B0%D1%85%D0%B0%D1%82%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D0%BB%D0%B8%D1%87%D0%BD%D0%BE-%D1%89%D0%B5-%D0%BF%D0%B8%D1%88%D0%B5-%D1%80%D0%B5%D0%B0%D0%BB%D0%BD%D0%B8%D1%82%D0%B5-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-news680079.html", "text": "Американският президент Доналд Тръмп пусна собствен канал с реални, а не „фалшиви” новини в социалната мрежа фейсбук, съобщава \"Бъзфиид\". След месеци на обвинения по адрес на медиите, че произвеждат лъжливи новини, президентът Тръмп пусна новинарска програма във фейсбук, където водеща е снаха му Лара. Първият запис в новия канал е от 20 юли. Във видеоматериал Лара се обръща към 23 млн. последователи на американския президент с призив да следят програмата всяка неделя. „Ще ви предоставяме само факти, следете новините”, казва водещата. Белият дом не е отговорил на въпроса как е било заснето видеото и трябва ли Лара Тръмп да се смята за част от президентския екип по комуникациите. Преди това Лара е била продуцент на телевизионната програма Inside Edition и често се е изказвала в подкрепа на кампанията на Тръмп. Тя е съпруга на Ерик Тръмп.", "date": "2017.08.02", "title": "Топ идея! Снахата на Тръмп лично ще пише реалните новини за президента "}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B0-%D0%BB%D0%BE%D0%B4%D0%BA%D0%B0-%D1%81-11-%D0%B4%D1%83%D1%88%D0%B8-%D0%BD%D0%B0-%D0%B1%D0%BE%D1%80%D0%B4%D0%B0-%D0%BF%D0%BE%D1%82%D1%8A%D0%BD%D0%B0-%D0%BA%D1%80%D0%B0%D0%B9-%D1%82%D1%83%D1%80%D1%86%D0%B8%D1%8F-news680081.html", "text": "Туристическа лодка с 11 пътници потъна край бреговете на Турция, съобщи в. „Тюркие”. Инцидентът е станал в района на град Мармарис, в провинция Мугла. Осем души са спасени, а трима все още не могат да бъдат открити. Не е ясно каква е националността на пострадалите.", "date": "2017.08.02", "title": "ТРАГЕДИЯ! Туристическа лодка с 11 души на борда потъна край Турция"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BA%D0%BB%D1%8E%D1%87%D0%BE%D0%B2%D0%B8-%D0%B4%D1%83%D0%BC%D0%B8-%D0%BF%D1%80%D0%B5%D0%B4-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D1%81%D0%BB%D0%B5%D0%B4-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5%D1%82%D0%BE-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news680018.html", "text": "Плавителството започна днешното си редовно заседание с 2 часа по-късно, заради посещението на премиера Бойко Борисов в Македония, където бе подписан историческия договор за сътрудничество и добросъседство със съседната ни държава. Днес кабиненът гласува допълнителни пари в бюджетите на Софийската столична община, Министерския съвет и правосъдното ведомство. Правителството отпуска и средствата, които държавата трябва да изплати на граждани, спечелили дела срещу нея в Европейския съд по правата на човека. Ето какво още решават министрите: 1. ПРОЕКТ НА РЕШЕНИЕ ЗА ПРИЕМАНЕ НА ОПЕРАТИВНА ПРОГРАМА НА МИНИСТЕРСКИЯ СЪВЕТ ЗА ПЕРИОДА 1 ЮЛИ - 31 ДЕКЕМВРИ 2017 Г. 2. ПРОЕКТ НА РЕШЕНИЕ ЗА УТВЪРЖДАВАНЕ НА НАЦИОНАЛНАТА ПРОГРАМА ЗА ПРЕДОТВРАТЯВАНЕ И ПРОТИВОДЕЙСТВИЕ НА ТРАФИКА НА ХОРА И ЗАКРИЛА НА ЖЕРТВИТЕ ЗА 2017 Г. 3. ПРОЕКТ НА РЕШЕНИЕ ЗА ПРИЕМАНЕ НА ДОКЛАД ЗА УЧАСТИЕТО НА РЕПУБЛИКА БЪЛГАРИЯ В ПРОЦЕСА НА ВЗЕМАНЕ НА РЕШЕНИЯ В ЕВРОПЕЙСКИЯ СЪЮЗ ПО ВРЕМЕ НА МАЛТИЙСКОТО ПРЕДСЕДАТЕЛСТВО НА СЪВЕТА НА ЕВРОПЕЙСКИЯ СЪЮЗ (ЯНУАРИ - ЮНИ 2017 Г.). 4. ПРОЕКТ НА РЕШЕНИЕ ЗА ПРИЕМАНЕ НА НАЦИОНАЛНИЯ ДОКЛАД ЗА СЪСТОЯНИЕТО И ОПАЗВАНЕТО НА ОКОЛНАТА СРЕДА ПРЕЗ 2015 Г. 5. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛЕН ТРАНСФЕР ПО БЮДЖЕТА НА СТОЛИЧНАТА ОБЩИНА ЗА 2017 Г. 6. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛНИ РАЗХОДИ ПО БЮДЖЕТА НА МИНИСТЕРСКИЯ СЪВЕТ ЗА 2017 Г. 7. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛНИ РАЗХОДИ ПО БЮДЖЕТА НА МИНИСТЕРСТВОТО НА ПРАВОСЪДИЕТО ЗА 2017 Г. 8. ПРОЕКТ НА РЕШЕНИЕ ЗА ИЗПЪЛНЕНИЕ ПЛАЩАНИЯТА ПО РЕШЕНИЯТА НА ЕВРОПЕЙСКИЯ СЪД ПО ПРАВАТА НА ЧОВЕКА ПО ДЕЛАТА „ВЕЛЧЕВА СРЕЩУ БЪЛГАРИЯ\" (ЖАЛБА № 35355/08), „СИМЕОНОВИ СРЕЩУ БЪЛГАРИЯ\" (ЖАЛБА № 21980/04), „ГРАБЧАК СРЕЩУ БЪЛГАРИЯ\" (ЖАЛБА № 55950/09), „ГАПАЕВ И ДР. СРЕЩУ БЪЛГАРИЯ\" (ЖАЛБА № 41887/09) И „КУРИЛОВИЧ И ДР. СРЕЩУ БЪЛГАРИЯ\" (ЖАЛБА № 45158/09). 9. ПРОЕКТ НА РЕШЕНИЕ ЗА УЧРЕДЯВАНЕ НА БЕЗВЪЗМЕЗДНО БЕЗСРОЧНО ПРАВО НА СТРОЕЖ ВЪРХУ ЧАСТ ОТ ИМОТ - ПУБЛИЧНА ДЪРЖАВНА СОБСТВЕНОСТ, ЗА ИЗГРАЖДАНЕ НА БЕНТ В ПОЛЗА НА ОБЩИНА ЗЛАТОГРАД, ОБЛАСТ СМОЛЯН. 10. ПРОЕКТ НА РЕШЕНИЕ ЗА БЕЗВЪЗМЕЗДНО ПРЕДОСТАВЯНЕ ЗА УПРАВЛЕНИЕ НА ЧАСТ ОТ ИМОТ - ПУБЛИЧНА ДЪРЖАВНА СОБСТВЕНОСТ, НА МИНИСТЕРСТВОТО НА ПРАВОСЪДИЕТО ЗА НУЖДИТЕ НА РАЙОННА СЛУЖБА „ИЗПЪЛНЕНИЕ НА НАКАЗАНИЯТА\" - ЯМБОЛ. 11. ПРОЕКТ НА РЕШЕНИЕ ЗА ОБЯВЯВАНЕ НА ЧАСТ ОТ ИМОТ - ЧАСТНА ДЪРЖАВНА СОБСТВЕНОСТ, ЗА ИМОТ - ПУБЛИЧНА ДЪРЖАВНА СОБСТВЕНОСТ. 12. ПРОЕКТ НА РЕШЕНИЕ ЗА ОТКРИВАНЕ НА КОНСУЛСТВО НА РЕПУБЛИКА БЪЛГАРИЯ В УКРАЙНА, РЪКОВОДЕНО ОТ ПОЧЕТНО (НЕЩАТНО) КОНСУЛСКО ДЛЪЖНОСТНО ЛИЦЕ, СЪС СЕДАЛИЩЕ В ГР. КРОПИВНИЦКИЙ И С КОНСУЛСКИ ОКРЪГ, ОБХВАЩАЩ ТЕРИТОРИЯТА НА КИРОВОГРАДСКА ОБЛАСТ, И ЗА НАЗНАЧАВАНЕ НА ДМИТРИЙ ВАСИЛИЕВИЧ ЙОРГАЧОВ ЗА ПОЧЕТЕН (НЕЩАТЕН) КОНСУЛ НА РЕПУБЛИКА БЪЛГАРИЯ В УКРАЙНА СЪС СЕДАЛИЩЕ В ГР. КРОПИВНИЦКИЙ И С КОНСУЛСКИ ОКРЪГ, ОБХВАЩАЩ КИРОВОГРАДСКА ОБЛАСТ. 13. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ИЗМЕНЕНИЕ НА ПРОГРАМНОТО СПОРАЗУМЕНИЕ ПО ПРОГРАМАТА НА ЕВРОПЕЙСКАТА АГЕНЦИЯ ПО ОТБРАНА „ВОЕННО ПРИЛОЖЕНИЕ НА ИЗСЛЕДОВАТЕЛСКАТА ПРОГРАМА ЗА УПРАВЛЕНИЕ НА ВЪЗДУШНОТО ДВИЖЕНИЕ В ЕДИННОТО ЕВРОПЕЙСКО НЕБЕ“. 14. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА МЕМОРАНДУМ ЗА РАЗБИРАТЕЛСТВО МЕЖДУ МИНИСТЕРСТВОТО НА ОТБРАНАТА НА РЕПУБЛИКА БЪЛГАРИЯ И МИНИСТЕРСТВОТО НА ОТБРАНАТА НА РЕПУБЛИКА АРМЕНИЯ ЗА СЪТРУДНИЧЕСТВО В ОБЛАСТТА НА КАРТОГРАФИЯТА И ОБМЕНА НА ГЕОГРАФСКИ МАТЕРИАЛИ. 15. ДОКЛАД ЗА ОДОБРЯВАНЕ НА РЕЗУЛТАТИТЕ ОТ УЧАСТИЕТО НА РЕПУБЛИКА БЪЛГАРИЯ В ЗАСЕДАНИЕТО НА СЪВЕТА НА ЕВРОПЕЙСКИЯ СЪЮЗ ПО ИКОНОМИЧЕСКИ И ФИНАНСОВИ ВЪПРОСИ (ЕКОФИН), ПРОВЕДЕНО НА 11 ЮЛИ 2017 Г. В БРЮКСЕЛ. 16. ПРОЕКТ НА РЕШЕНИЕ ЗА ПРИЕМАНЕ НА СПИСЪК С НАБОР ОТ ДАННИ ПО ПРИОРИТЕТНИ ОБЛАСТИ, КОИТО ДА СЕ ПУБЛИКУВАТ В ОТВОРЕН ФОРМАТ НА ПОРТАЛА ЗА ОТВОРЕНИ ДАННИ. 17. ПРОЕКТ НА РЕШЕНИЕ ЗА ПРИЕМАНЕ НА ЗАКОНОДАТЕЛНА ПРОГРАМА НА МИНИСТЕРСКИЯ СЪВЕТ ЗА ПЕРИОДА 1 ЮЛИ - 31 ДЕКЕМВРИ 2017 Г. 18. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ЗАКОН ЗА ИЗМЕНЕНИЕ И ДОПЪЛНЕНИЕ НА КОДЕКСА ЗА ТЪРГОВСКОТО КОРАБОПЛАВАНЕ. 19. ПРОЕКТ НА ПОСТАНОВЛЕНИЕ ЗА ПРИЕМАНЕ НА НАРЕДБА ЗА ПРЕДСТАВИТЕЛИТЕ ПО ИНДУСТРИАЛНА СОБСТВЕНОСТ. 20. ПРОЕКТ НА ПОСТАНОВЛЕНИЕ ЗА ИЗМЕНЕНИЕ И ДОПЪЛНЕНИЕ НА НАРЕДБАТА ЗА ВОЕННИЯ ОТЧЕТ НА БЪЛГАРСКИ ГРАЖДАНИ И ТЕХНИКА ЗА МИРНО И ВОЕННО ВРЕМЕ, ПРИЕТА С ПОСТАНОВЛЕНИЕ № 167 НА МИНИСТЕРСКИЯ СЪВЕТ ОТ 2012Г. 21. ПРОЕКТ НА ПОСТАНОВЛЕНИЕ ЗА ИЗМЕНЕНИЕ И ДОПЪЛНЕНИЕ НА ПРАВИЛНИКА ЗА РЕДА ЗА УПРАЖНЯВАНЕ ПРАВАТА НА ДЪРЖАВАТА В ТЪРГОВСКИТЕ ДРУЖЕСТВА С ДЪРЖАВНО УЧАСТИЕ В КАПИТАЛА, ПРИЕТ С ПОСТАНОВЛЕНИЕ № 112 НА МИНИСТЕРСКИЯ СЪВЕТ ОТ 2003 Г.", "date": "2017.08.02", "title": "ИЗВЪНРЕДНО В ПИК TV! Борисов с ключови думи пред министрите след посещението в Македония"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BD%D1%8F%D0%BC%D0%B0-%D0%B7%D0%B0%D0%BA%D0%BE%D0%BD%D0%B8-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%B8%D1%8F-%D0%B7%D0%B0%D1%82%D0%B2%D0%BE%D1%80---%D1%85%D0%BE%D1%80%D0%B0-%D1%83%D0%BC%D0%B8%D1%80%D0%B0%D1%82-%D0%B4%D1%80%D0%BE%D0%B3%D0%B0%D1%82%D0%B0-%D1%81%D0%B5-%D0%BB%D0%B5%D0%B5-%D0%B8%D0%B7-%D0%B2%D0%B5%D0%B4%D1%80%D0%BE-%D0%B0--news680029.html", "text": "\"Ако вършиш услуги в затвора си добре, давате ми две минути и ви нося амфетамини, всичко е на ниво началник\", заяви осъденият за производство на амфетамини Иван Радев, който в момента е зад решетките, пред Би Ти Ви. Той разкри и как е получавал дрогата, която разпространява в Бургаския затвор. Стоката идвала в пликчета, като вътре освен наркотиците се слагали листове и химикалки. Те пристигали при инспектора на затвора, който разпределяла писмата. \"Вика ме в кабинета си и ми казва, че пликчето тежи повече от нормално. Казвам, нали знаеш какво има вътре. Услугата да си затвори очите е около 300 лв. 1 г амфетамини тук върви 200 лв. На седмица съм изкарвал по 1500 лв.\", казва още Радев, като допълве, че се отчитал лично на зам.-директора на затвора Методи Владимиров, който прибирал 20 процента от седмичната печалба, по около 200 лв. взимат и надзирателите, за да не виждат, как се прехвърлят пликчета пред оградата. \"Звъня на приятел, той идва, хвърля ми през оградата наркотика, пада ми направо в краката\", споделя пък друг познайник Симеон Стоянов - Малката Рижа. \"По-гадна институция от затвора е само два метра под земята. Там можеш да биеш педофили, да правиш каквото си искаш\", допълва Рижата. Директорът на затвора Бранимир Мангъров пък не отрече, че има силно разпространение на наркотици в поверения му затвор, но подчерта, че не е доказано. По повод обвиненията и сведетлските разкази за разпънатия чадър от заместника му Владимиров, той заяви, че няма доказателства. В студиото на Би Ти Ви беше поканена и сестрата на Горан Горанов, който почина в Бургаския затвор преди няколко месеца. Йонка заяви, че тялото на брат й е било обезобразено, а основната версия за смъртта е - инфаркт. \"Дори и да е имало инфаркт той е бил предизвикан, тялото му е било обезобразено с над 75 процента изгарания, а беше мокро. 10 дни преди това аз се чух с него, той каза, че се чувства добре, седмица преди неговата смърт имаше дело за комулация за присъди и ние очаквахме до 2-3 месеца той да бъде освободен. Това което ни направи впечатление, е че той не присъстваше на делата. Не съм имала възможност да разговарям с брат ми без присъствието на надзиратели, предполагам, че всичко това е истина което се говори\", заяви Йонка по повод разкритията на бивши и настоящи затворници за дрогата, убийствата и гаврите зад решетките. Тя допълни, че може всичко да допусне, след като брат й е бил убит в затвора. \"Той имаше психични проблеми и мястото му не беше там. Свидетели разказаха, че е държан повече от 5 дни в изолационна килия, без храна, вода, без тоалетна, дори кофа не е имало. Той е крещял, отказана му е била среща с адвокат, а когато защитника му Кирилов е искал да се види с него са му казвали, че брат ми не иска да говори с него\", заявява Йонка. Със сълзи на очи тя разказва и колко трудно ще бъде на нея и семейството й да докажат, че брат й е убит, защото според нея ръководството на затвора в лицето на директора и прокуратурата се опитват да прикрият всичко. \"В момента там се извършва ремонт, всички следи ще се прикрият. Свидетелите, които са готоив да кажат какво е станало с брат ми са били вакани лично от Мангъров и са заплашвани\", казва още сестрата на Горанов. Тя е категорична, че ще сезира всички институции, за да докаже убийството на брат си. Допълни още, че им е отказано от прокурора тялото на брат й да бъде освободено, защото са искали да направят втора независима експертиза. Взета е проба от кръвта на Горанов, която се крие, а тя има съмнение, че умишлено се прикрива, защото там може да има \"много интересни неща\". Зам.-министърът на правосъдието Николай Проданов заяви, че продължава досъдебното производство за смъртта на Горанов, а информацията с която той разполага е известна и в публичното пространство. \"В Бургаския затвор съм ходил по повод мащабния ремонт, който се извършва там\", заяви Проданов. Запитан дали знае за смъртта на затворника Вили от Пазарджик, заместникът на Цачева потвърди, че е бил уведомен за случая. Според Иван Радев, който все още е зад решетките Вили е се е обесил, първо защото е бил тежко зависим и второ защото в последните дни му давали боклуци с които да се друса и е откачил. \"Няма данни за употреба на наркотици преди смъртта, а нашата проверка е завършила и разбирате, че нашите възможности да ограничени, има органи които могат да проведат разследване и такова досъдебно производство върви в момента\", заяви още Прадонав за смъртта на Вили от Стара Загора. Вчера бургаските прокурори започнаха разследване след свидетелските показания и разкази. Проверяват и зам.-директора Владимиров, който по-късно заяви, че ще си търси правата в съда, срещу тези които клеветят името му.", "date": "2017.08.02", "title": "ШОКИРАЩИ РАЗКРИТИЯ! Няма закони в Бургаския затвор - хора умират, дрогата се лее из ведро, а институциите мълчат"}
{"url": "http://pik.bg/%D1%84%D0%B8%D0%BB%D0%BC%D0%BE%D0%B2-%D0%B5%D0%BA%D1%88%D1%8A%D0%BD-%D0%BF%D0%BE%D0%BB%D0%B8%D1%86%D0%B0%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%BD%D0%BE-%D0%BF%D1%80%D0%BE%D1%8F%D0%B2%D0%B5%D0%BD-%D1%81%D0%BB%D0%B5%D0%B4-%D0%B3%D0%BE%D0%BD%D0%BA%D0%B0-%D1%81%D1%8A%D1%81-%D1%81%D1%82%D1%80%D0%B5%D0%BB%D0%B1%D0%B0-news680094.html", "text": "След продължително преследване столични полицаи задържаха криминално проявен мъж от Първомай. Това съобщиха от пресцентъра на МВР. Тази сутрин около 2.30 часа, на ул. „Слатинска” служители на Първо РУ подали сигнал за спиране на лек автомобил „БМВ 316”, чийто водач не се подчинил и продължил движението си по бул. „Цариградско шосе” в посока изход от София. Полицейският патрул последвал беглеца, като междувременно били уведомени всички дежурни екипи с цел ако бъде засечено БМВ-то, да бъде спряно. Автомобилът продължил по бул. „Цариградско шосе” към с. Герман, водачът отново не се подчинил на подадения от включилите се допълнителни полицейски екипи сигнал за спиране и продължил движението си по ул. „Околовръстен път”, посока Чепинци. За пореден път отказал да спре и се насочил в посока към Световрачане. По това направлението били насочени допълнителни автопатрули, които продължили след него към Нови Искър. Шофьорът няколко пъти правил опити да избута полицейски автомобил от пътното платно и след продължително преследване, в началото на кв. „Кумарица”, той реализирал пътен инцидент с една от патрулните коли, след което опитал да избяга и да осуети полицейската проверка. За да предотврати бягството на дълго преследвания мъж, един от полицаите произвел изстрел със стоп патрон със служебното си оръжие и го ранил в бедрото. Мъжът е задържан, установена е самоличността му - мъж с инициали В. М. (на 26 г.), от Първомай. При продължилата проверка станало ясно, че той бил обявен за общодържавно издирване от РУ-Първомай, криминално проявен е за кражби и шофиране след употреба на алкохол и не притежава свидетелство за правоуправление на МПС. Пострадалият е транспортиран в болнично заведение за оказване на медицинска помощ. По случая е образувано досъдебно производство. Работата по случая продължава под надзора на прокуратурата.", "date": "2017.08.02", "title": "ФИЛМОВ ЕКШЪН! Полицаи задържаха криминално проявен след гонка със стрелба"}
{"url": "http://pik.bg/%D0%BD%D0%B0%D0%BB%D0%B8%D0%B2%D0%B0%D1%82-%D0%BE%D1%89%D0%B5-15-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%BE%D1%82%D0%BE-%D0%BC%D0%B5%D1%82%D1%80%D0%BE-news680092.html", "text": "15 млн. лв. даваме допълнително на Столична община за третия метродиаметър. Това каза министър-председателят Бойко Борисов в началото на редовното правителствено заседание. „Това е едно изключително съоръжение, един подземен град строим пред дишаща и работеща близо 2-милионна столица. Изграждането на метрото като капацитет на строителство е след строителство на ядрена централа“, заяви Борисов. По думите му това е най-сложното строителство. „За радост българските архитекти, инженери, фирми, изпълнители, проектанти се справят изключително добре“, добави министър-председателят.", "date": "2017.08.02", "title": "Наливат още 15 млн. лева в столичното метро"}
{"url": "http://pik.bg/%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D1%81%D1%8A%D0%B4%D0%B8-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D0%B7%D0%B0-%D0%BF%D0%BB%D0%B0%D0%B3%D0%B8%D0%B0%D1%82%D1%81%D1%82%D0%B2%D0%BE-%D0%BE%D1%86%D0%B5%D0%BD%D0%B8-%D1%89%D0%B5%D1%82%D0%B8%D1%82%D0%B5-%D1%81%D0%B8-%D0%BA%D0%BE%D0%BB%D0%BA%D0%BE%D1%82%D0%BE-%D0%B7%D0%B0%D0%B4%D0%BD%D0%B8%D0%BA%D0%B0-%D0%BD%D0%B0-%D0%B7%D0%B2%D0%B5%D0%B7%D0%B4%D0%B0%D1%82%D0%B0-news680085.html", "text": "Риалити сензацията Ким Кардашиан е обвинена в плагиатство, а исканата сума за обезщетение е колосална почти колкото задницата ѝ, която я направи известна - 100 милиона долара. Обектът на предполагаемата кражба са модели кейсове за телефон. Според портала \"TMZ\", мъж на име Хушманд Харуни твърди, че патентът е негов и датира от 2013 г. към фирмата \"SnapLight\". Звездата обаче е пуснала прословутия кейс като продукт на компанията си \"Kimsaprincess Inc\". Документите към делото показват, че \"SnapLight\" настоява за горепосочената сума, за да покрие загубите от продажбите. Междувременно, както ПИК вече съобщи, Ким и рапърът Кание Уест очакват още един наследник. Новият член на семейство се износва от сурогатна майка, която е бременна в третия месец. Моделът и изпълнителят на Gold Digger вече възпитават две рожби. Дъщеричката им Норт Уест се появи на бял свят през 2013 г., а малкият Сейнт Уест - 2 години по-късно, пише \"Монитор\".", "date": "2017.08.02", "title": "Бизнесмен съди Кардашиян за плагиатство! Оцени щетите си колкото задника на звездата"}
{"url": "http://pik.bg/%D0%BC%D0%BE%D1%82%D0%BE%D1%80%D0%B8%D1%81%D1%82-%D1%81%D0%B5-%D1%80%D0%B0%D0%B7%D0%BC%D0%B0%D0%B7%D0%B0-%D0%B2-%D0%BA%D0%BE%D0%BB%D0%B0-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news680126.html", "text": "Тежка катастрофа е станала във Враца днес, съобщава \"Булнюз\". Моторист е в болница, след като се размазал в кола. Инцидентът е станал преди минути на надлеза при КАТ-Враца. Лек автомобил „Форд Фиеста“ се качвал на пътния възел откъм бул. „Васил Кънчов“ и искал да завие в посока жилищен комплекс „Дъбника“. В този момент обаче от там идвал мотор \"Кавазаки\". Шофьорът на колата предприел маневра ляв завой, но мотористът се движел с прекалено висока скорост. Той не успял да спре навреме и се забил право в дясната врата на автомобила. Ударът бил толкова силен, че от мотора не е останало почти нищо. Рокерът на него, който по информация на очевидци е около 40-годишен, е пострадал сериозно. На мястото веднага е извикан екип на центъра за спешна медицинска помощ. Когато бил натоварен в линейката, мотористът бил контактен, но имал множество травми. Надлезът в момента е затворен за движение. Екипи на КАТ уточняват причините за инцидента и документират случая.", "date": "2017.08.02", "title": "Моторист се размаза в кола, бере душа в болницата (СНИМКИ)"}
{"url": "http://pik.bg/%D1%81%D0%B8%D0%BD%D1%8F-%D0%B4%D1%80%D0%B0%D0%BC%D0%B0-%D0%BA%D0%B0%D0%BF%D0%B8%D1%82%D0%B0%D0%BD%D1%8A%D1%82-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%81%D0%B5-%D1%80%D0%B0%D0%B7%D0%B2%D0%B5%D0%B4%D0%B5-%D1%81-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%BA%D0%B8%D0%BB%D0%B8%D1%8F%D1%82%D0%B0-%D1%81%D0%BD%D0%B8%D0%BC%D0%BA%D0%B0-news680087.html", "text": "Капитанът на Левски Божидар Митрев е пред развод със съпругата си Десислава. Вратарят на сините живее разделен с щерката на люлинския бос Пламен Симов-Килията, Десислава. Любовта помежду им охладняла, докато Божката ритал в молдовския Шериф (Тираспол). Наследничката на Килията не пожелала да заживее с него в Молдова и това доведе до отчуждаване и раздяла. Стражът споделял пред близки, че това е най-тежкото нещо, случило се в личния му живот. Въпреки развода двамата са запазили добрия тон в отношенията си. Десислава води сина им Пламен на мачовете на Левски. Божидар и Деси бяха заедно повече от 10 години. И двамата се знаят от деца, израснали са рамо до рамо н \"Люлин\". Футболистът вдигна пищна сватба за близо 300 хил. лева през 2011 година. Церемонията бе в хотел в Правец. Кумовете бяха Ива Софиянска и Антон Божков, пише ежедневник.", "date": "2017.08.02", "title": "СИНЯ ДРАМА! Капитанът на Левски се разведе с щерката на Килията (СНИМКА)"}
{"url": "http://pik.bg/%D0%B7%D0%B0%D0%B3%D0%BE%D1%80%D1%87%D0%B8%D1%87-%D1%80%D0%B5%D1%88%D0%B8-%D1%84%D1%80%D0%B0%D0%BD%D1%86%D1%83%D0%B7%D0%B8%D0%BD-%D0%BE%D1%82-%D1%80%D0%B5%D0%BD-%D0%BD%D0%B5-%D1%81%D1%82%D0%B0%D0%B2%D0%B0-%D0%B7%D0%B0-%D1%81%D0%BB%D0%B0%D0%B2%D0%B8%D1%8F-news680132.html", "text": "", "date": "2017.08.02", "title": "Загорчич реши: французин от Рен не става за Славия"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D1%81-%D1%87%D1%83%D0%B6%D0%B4-%D0%BC%D1%8A%D0%B6---%D1%87%D0%B5%D1%80%D0%B2%D0%B5%D0%BD%D0%B0%D1%82%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%BA%D0%B0-%D1%82%D0%BE%D1%82%D0%B0%D0%BB%D0%BD%D0%BE-%D0%B7%D0%B0%D1%80%D1%8F%D0%B7%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2-news680059.html", "text": "Крехката дама сама кара огромния си джип Елена няма време дори да обядва и вечеря нормално, затова хапва на крак Трябват й пари затова влиза в чеинджбюро Депутатката прекара повече от час в компанията на тайнствен господин Елена Йончева тотално заряза семейството си и живее като истинска амазонка, видяха фотографите на „Ретро”. Откакто е депутатка, някогашната топрепортерка съвсем се е отдала на кариеризъм и с още по-голяма амбиция отделя цялото си време на работата. Блондинката прекарва от ранни зори до късен мрак в тичане по политически и партийни дела и съвсем е занемарила задълженията си на майка и съпруга. Изглежда мъжът й – архитектът Пламен Тодоров, с когото е от вече 7 години, е доста разбираща и подкрепяща половинка, за да може Йончева да си позволява подобен живот, докато той се грижи за сина им. За капак вероятно не е и ревнив, тъй като приема постоянните работни ангажименти и срещи на журналистката с чужди мъже. Именно насаме с респектиращ господин бе изловена Йончева преди дни в центъра на София. Депутатката от БСП прекара повече от час в компанията му и задълбочено и усамотено обсъждаше някакви важни дела, почти шепнейки. За околните свидетели в столично заведение остана загадка какво си говорят, но е факт, че между двамата не пролича никаква близост, освен чисто служебна. А и едва ли нещо друго може да накара Елена да изгуби от ценното си време освен политическата кариера, на която се е отдала докрай от пролетта насам, след като се кандидатира на парламентарните избори и поведе листата на БСП в Хасково. Йончева буквално ври и кипи  в партийните дела и няма време дори да обядва или вечеря нормално, видяха още фотографите на ПИК. Бившата журналистка цял ден похапва на крак, тичайки сутрин в ранни зори в парламента, а после цял следобед до вечерта - по срещи. Менюто й се състои предимно от тестени храни като пици и сандвичи, които поглъща набързо, препускайки из София пеша или с огромния си джип. Йончева не остава незабелязана покрай возилото си, което ползва и за служебни нужди, за разлика от повечето депутати, и не ползва държавен шофьор. Тя сама яха джипа си, в който всеки път се качва с усилие, тъй като е грамаден, особено за дама като нея. С него тя пътува и из страната в последните дни, защото в отпуска, изглежда, няма да излиза. Вместо да се отправи към морето като повечето социалисти след края на парламентарния сезон и събора на Бузлуджа, тя продължава да работи. Независимо че е от гражданската квота и избрана чак от Хасково, Йончева приемала работата си много присърце и се среща с избиратели от цяла България. Тя никога не отказвала да се вижда с хора, които имат добри идеи за нея, както и такива, които искат да споделят проблемите си. Новоизлюпената депутатка изкара уикенда след Бузлуджа на семинар с млади социалисти в Търново, а после продължавала на работно турне из цялата страна. Йончева била и гордост за лидерката си Корнелия Нинова, защото за съвсем кратко време оправдала очакванията й. Тя успя да привлече внимание към себе си с не една и две важни теми за обществото, като причина за това е непрестанната й работа като депутат, дори след изтичането на работното й време в Народното събрание. Елена Йончева се е отдала тотално на политическата си кариера", "date": "2017.08.02", "title": "БОМБА В ПИК И \"РЕТРО\"! Елена Йончева с чужд мъж - червената депутатка тотално заряза семейството си заради политиката (ПАПАРАШКИ СНИМКИ)"}
{"url": "http://pik.bg/%D1%83%D0%B6%D0%B0%D1%81-%D0%B1%D0%BE%D0%B9%D0%BB%D0%B5%D1%80-%D0%BF%D0%BB%D0%B0%D0%BC%D0%BD%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%BC%D0%B0%D0%B9%D0%BA%D0%B0-%D0%B5%D0%B4%D0%B2%D0%B0-%D1%81%D0%BF%D0%B0%D1%81%D1%8F%D0%B2%D0%B0-%D0%B4%D0%B5%D1%86%D0%B0%D1%82%D0%B0-%D1%81%D0%B8-news680128.html", "text": "Бойлер пламна в къща на ул. „Дебелт” – в центъра на Бургас и за малко да предизвика огромна трагедия. Инцидентът е станал преди минути, когато вътре са били две деца на около 6-7 години. За щастие майка им веднага успяла да ги изведе отвън и да ги спаси, съобщава \"Флагман\". „Бях в кухнята и готвех, когато бойлерът започна да издава странни звуци. Изведнъж цялата къща потъна в дим, видях и пламъци. Веднага грабнах децата и се евакуирахме”, разказва потърпевшата пред репортер на Флагман.бг. Нейни съседи са звъннали на спешния тел. 112. Пожарната пристигнала на място за минути и успяла да потуши огъня. Благодарение на светкавичната реакция на огнеборците инцидентът се е разминал почти без никакви щети. „Въпрос на секунди беше бойлерът да гръмне, тогава щеше да стане страшно. Не само, че щетите щяха да бъдат огромни, но и можеше да има и пострадали и жертво. Пожарникарите реагираха много бързо и адекватно”, обясниха съседите, станали свидетели .", "date": "2017.08.02", "title": "Ужас! Бойлер пламна в Бургас, майка едва спасява децата си "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B8%D0%B2%D0%B0%D0%BD-%D0%B3%D0%B0%D1%80%D0%B5%D0%BB%D0%BE%D0%B2-%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8%D0%BD%D1%82%D0%B5%D1%80%D0%B2%D1%8E-%D0%BA%D0%BE%D0%BA%D0%BE-%D0%BA%D0%B0%D0%BC%D0%B5%D0%BD%D0%B0%D1%80%D0%BE%D0%B2-%D1%81%D0%B5-%D0%B7%D0%B0%D1%8F%D0%B4%D0%B5-%D1%81-%D0%BC%D0%B5%D0%BD-%D0%BD%D0%BE-%D0%BC%D0%B0-news680088.html", "text": "БНТ е в отстъпление от годините в началото на демокрацията, финансово тя е пряко зависима от правителството, предлагам да се финансира с процент от БВП. В публицистиката професионалният баланс е нарушен в зависимост от разни донори. Тя трябва да е №1 по обективност и меродавност. Това заяви в ексклузивно интервю преди края на конкурса за БНТ един от кандидатите - тв легендата Иван Гарелов. Пред камерата ни той даде пълна изповед за живота си в момента, както и откровени коментари по всички актуални теми. Получих едно писмо по телефона от съпругата на Димитър Цонев - Марианчето: \"Ти си единственият, който остана!\". Когато се заяде с мен за безплатната храна в БНТ, Коко Каменаров беше в някаква странна възбуда, не зная какъв е източникът ѝ, но това не е добре. Така е в ББС. По принцип човек се заяжда, когато няма какво да каже. В БНТ работят едни от най-добрите специалисти в България, но тя е аутсайдер, всички получават ниски заплати и нямат самочувствие. Една значителна част от хората, които са в списъка на подкрепящите ме, са давали съгласието си по телефона. Може да са забравили, може да им е дошло просветление отвън. Не зная. Ние сме малодушно страхливо племе. Но поне кажи, че си размислил, а не да извърташ мнението си, каза още Гарелов. \"Когато Емо Кошлуков ме подкрепи, той не беше кандидат. Помолих моята секретарка да го зачертае, но един от списъците с неговото име е отишъл в СЕМ. Има нещо гнило в това да се казва, че някой е фаворит. Те на кого са фаворити? Има списък с 84 интелектуалци в България, на които аз съм фаворит. Има изследване, в което водя десет пъти на останалите. Те на кого са фаворити. Аз съм скептичен за това, доколко обективен ще бъде изборът на шеф на БНТ\", заяви тв легендата. \"Имаше есемес от Бойко Борисов до Огнян Герджиков, той ми го каза. В него не пише да бъда уволнен. Но Жени Марчева постъпи неправилно, когато каза в разговора си с Герджиков, който отрече да е получавал есемес: \"Значи Гарелов лъже\". Правилно беше да кажа \"Значи един от двама ви казва неистината\". Оттогава не съм се виждал с Герджиков, но ако се видим, аз ще го поздравя. По принцип в обществената телевизия, която провежда национална политика, не би трябвало да има никакви външни финансирания, от която и да било фондация, от която и да било страна. Това е нередно. Само да не излезе, че Иван Гарелов е против Бойко Василев. Не съм против Бойко, той е мой ученик. Ако някой се обяви потив тази фондация \"Америка за България\", те казват, че той е срещу Америка. Само че те водят политика срещу сегашния президент на САЩ. Коя е правилната политика? Когато съдиш Нова телевизия, те знаеха, че истината е на моя страна и поискаха извънсъдебно споразумение. Получих много добра сума, с която пих узо доста лета в Гърция\", коментира Гарелов пред ПИК TV", "date": "2017.08.02", "title": "ИЗВЪНРЕДНО В ПИК TV! Иван Гарелов в ексклузивно интервю: Коко Каменаров се заяде с мен, но Марианчето на Димитър Цонев ми писа, че съм единственият останал! Не съм се виждал повече с Герджиков, но бих го поздравил"}
{"url": "http://pik.bg/%D0%B1%D0%B0%D0%BB%D0%BA%D0%BE%D0%BD%D0%B8%D0%BD%D0%B3%D1%8A%D1%82-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-26-%D0%B3%D0%BE%D0%B4%D0%B8%D1%88%D0%BD%D0%B0-%D1%82%D1%83%D1%80%D0%B8%D1%81%D1%82%D0%BA%D0%B0-%D0%BF%D0%B0%D0%B4%D0%BD%D0%B0-%D0%BE%D1%82-%D1%88%D0%B5%D1%81%D1%82%D0%B8%D1%8F-%D0%B5%D1%82%D0%B0%D0%B6-%D0%BD%D0%B0-%D1%85%D0%BE%D1%82%D0%B5%D0%BB-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news680139.html", "text": "26-годишна туристка от Великобритания е в след падане в хотелски комплекс в Жената е с , съобщиха от бургаската болница. Тя остава под наблюдение в отделението по „Реанимация“. Инцидентът е станал на 31 юли. Жената е паднала от шестия етаж на хотел „Меридиан“ в курорта. Причините за това се . До момента в басейна пред хотела - т.нар. балконинг. заедно със своя приятел на 27 юли. Все още не е разпитана от криминалистите. 26-годишна туристка от Великобритания е в след падане в хотелски комплекс в Жената е с , съобщиха от бургаската болница. Тя остава под наблюдение в отделението по „Реанимация“. Инцидентът е станал на 31 юли. Жената е паднала от шестия етаж на хотел „Меридиан“ в курорта. Причините за това се . До момента в басейна пред хотела - т.нар. балконинг. заедно със своя приятел на 27 юли. Все още не е разпитана от криминалистите.", "date": "2017.08.02", "title": "Балконингът се завръща? 26-годишна туристка падна от шестия етаж на хотел в Слънчев бряг"}
{"url": "http://pik.bg/%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D0%BD%D0%B0-%D0%B5%D1%82%D1%8A%D1%80-%D1%87%D1%83%D0%BA%D0%BD%D0%B0-200-%D0%BC%D0%B0%D1%87%D0%B0-%D0%B2-%D0%B0-%D0%B3%D1%80%D1%83%D0%BF%D0%B0-news680122.html", "text": "Юбилейните 200 мача закръгли нападателят на Етър Тодор Колев. Ветеранът влезе в игра в 78 минута на мача срещу Верея и това бе негов юбилеен мач в елита. Тодор Колев дебютира за родния Етър през вече далечната 1997 година. Роден е на 8 февруари 1980 г. Възпитаник е на Спортното училище \"Георги Раковски\" - Велико Търново и Детско-юношеската школа на ФК \"Етър\". Любопитното е, че този сезон Тодор Колев за четвърти път заслужи правото да играе в Първа лига, като през лятото влезе от Втора лига в елита с четвърти отбор. Първият от тях е Спартак (Плевен) през сезон 2000/2001, където допринесе най-много за успеха с вкараните от него рекордни 44 гола. Вторият е Лудогорец през сезон 2010/2011, третият бе Етър 1924 през 2012 г. Натрупаните 200 мача в „А“ група са сериозен показател, който можеше да бъде и още по-голям, ако не бяха четирите трансфера на Тодор Колев и в чужбина. През 2007-2008 г. той бе в германския Алемания (Аахен), за който има 20 мача и 5 гола. След това бе в израелския Апоел (Ирони) с 14 мача и 1 гол, а после и в гръцките Олимпиакос (Волос) и Ламиа, за които има общо 16 мача с 5 попадения.", "date": "2017.08.02", "title": "Нападател на Етър чукна 200 мача в \"А\" група"}
{"url": "http://pik.bg/%D1%80%D0%BE%D0%B4%D0%B5%D0%BD%D0%BE%D1%82%D0%BE-%D0%B2-%D1%81%D0%B0%D0%BC%D0%BE%D0%BB%D0%B5%D1%82-%D0%B1%D0%B5%D0%B1%D0%B5-%D0%B5-%D0%BE%D1%82-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news680174.html", "text": "Роденото по време на полет българче е от Пазарджик, съобщиха от общината. Малкият Николай се появи на бял свят на 26 юли на борда на самолет на \"Луфтханза\". Той е второ дете на 38- годишната Десислава Х., чийто постоянен адрес е в областния град. Актът за раждане на Николай ще бъде съставен в българското посолство в Лондон и ще бъде изпратен за пресъставяне в Общинската администрация в Пазарджик, където ще се издаде и оригиналното удостоверение за раждане.", "date": "2017.08.02", "title": "Роденото в самолет бебе е от Пазарджик"}
{"url": "http://pik.bg/%D1%80%D0%B0%D0%B7%D0%B4%D0%B0%D0%B2%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%BC%D0%B8%D0%BD%D0%B5%D1%80%D0%B0%D0%BB%D0%BD%D0%B0-%D0%B2%D0%BE%D0%B4%D0%B0-%D0%B2-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B6%D0%B5%D0%B3%D0%B8%D1%82%D0%B5-news680120.html", "text": "Столичната община организира раздаване на минерална вода на 3 и 4 август от 13.00 часа. Инициативат се провежда заради високите летни температури. Водата ще се раздава на две локации в столицата - площадното пространство при храма \"Св. Неделя\" и на Орлов мост - при езерото \"Ариана\". Водата e осигурена като дарение и ще бъде раздавана от служители на общината до изчерпване на количествата.", "date": "2017.08.02", "title": "Раздават безплатно минерална вода в София заради жегите"}
{"url": "http://pik.bg/%D0%BB%D0%B5%D1%82%D0%B5%D0%BD-%D1%85%D0%B8%D1%82-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8-%D0%BA%D1%8A%D0%BF%D1%8F%D1%82-%D1%81%D0%BB%D0%BE%D0%BD%D0%B0-news680065.html", "text": "През лятото столичани ще могат да участват в къпането на слона в софийския зоопарк, съобщи шефът му Добромир Бориславов. Всяка събота и неделя посетителите на зоологическата градина ще могат да се включат и в храненето на маймуните, хищните котки, видрите и хипопотама. „Смятаме, че през уикенда, когато има най-много посетители, храненето на животни може да се превърне в нещо, което създава емоция“, обясни Бориславов. По думите му зоологическите градини не са места, където се гледат само животни, а са и образователни центрове, в които трябва да се възпитава грижа и обич към животните. за животните, които ще могат да се хранят от посетителите на зоогическата градина. Всяка седмица ще се осигурява показно хранене на различни обитатели на зоопарка, за да има разнообразие. В съботите със закупуване на билет гражданите ще получават информация какви мероприятия се предвиждат в зоологическата градина. С инициативата се цели да се покаже на посетителите какво не трябва да се прави в Зоологическата и какви храни е подходящо да се дават на животните. Зам.-кметът по екология Йоана Христова обяви, че инициативата ще продължи, докато времето позволява, като ще се повтаря и следващите години, пише \"Монитор\". Предстои реновиране на сектора с приматите, обясни Христова пък по повод изпълнението на програмата за цялостна реконструкция на парка. До края на годината се очаква да се намери и нужното финансиране. „Целта ни е в рамките на следващите години да подсигуряваме Зоопаркът в момента се развива по начин, по който се отваря към гражданите все повече“, каза Христова. Новата концепция предвижда разширяване и ново групиране на животните. Те няма да бъдат изолирани по видов принцип, а по географски. Така ще бъдат формирани няколко зони – Европа, Америка, Северна и Южна Австралия и Евразия. В тях животните ще могат да обитават по-големи пространства и да бъдат в групи заедно по близки до тяхната естествена среда.", "date": "2017.08.02", "title": "Летен хит! Столичани къпят слона"}
{"url": "http://pik.bg/%D0%BA%D1%80%D0%B5%D0%BC%D1%8A%D0%BB-%D1%81%D0%B5-%D0%BE%D0%BF%D1%80%D0%B0%D0%B2%D0%B4%D0%B0-%D0%B7%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%B2-%D1%81%D0%B8%D1%80%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D0%B8%D0%BC%D0%B0-%D0%B8-%D0%B4%D0%BE%D0%B1%D1%80%D0%BE%D0%B2%D0%BE%D0%BB%D1%86%D0%B8-%D0%BE%D1%82-%D1%80%D1%83%D1%81%D0%B8%D1%8F-%D0%BA%D0%BE%D0%B8%D1%82%D0%BE-%D0%BD%D0%B5-%D0%BA%D0%B0%D1%81%D0%B0%D1%8F%D1%82-%D0%BC%D0%BE-news680111.html", "text": "Кремъл призова медиите да се позовават на официалните данни на руското Министерство на отбраната за броя на загиналите в Сирия руски военни и допусна възможността за присъствие в тази страна на доброволци от Русия, които нямат отношение към оказваната от Москва подкрепа на сирийската армия. Така прессекретарят на руския президент, Дмитрий Песков, коментира  предадена по-рано днес информация на Ройтерс, според която руските военни, загинали  в Сирия, са повече от официално обявения брой, предаде ТАСС. \"Не, не виждаме\" основания за повторна проверка на данните за жертвите, каза той в отговор на въпрос. \"Данните /в Кремъл/ постъпват от Министерството на отбраната и трябва да се ръководим от тези данни, именно те са официални\", добави Песков. Руското Министерство на отбраната заяви по-рано, че в Сирия от началото на тази година в сражения са загинали 10 руски военнослужещи. Независимо разследване на Ройтерс обаче показва, че най-малко 40 руски военни и служители на частни компании, работещи по договор с руската армия, са загинали от началото на годината в Сирия. Това е четворно повече в сравнение с данните на министерството в Москва. Агенцията публикува имената на много от загиналите, като се позовава на техни роднини, приятели, бивши съученици, местни представители, местни медии и социални медии. \"Ако има в Сирия някакви руски граждани като доброволци и т.н., това не е по линия на държавата и изобщо не засяга Министерството на отбраната. Затова тук трябва да питате Ройтерс откъде е тази информация и какви са източниците им\", уточни прессекретарят на руския президент. Кремъл \"констатира известна противоречивост в изявленията\" на  Белия дом за санкциите срещу Русия, посочи още Песков. Той коментира думите на държавния секретар на САЩ Рекс Тилърсън, че и той, и президентът Доналд Тръмп са посрещнали без възторг действията на двете камари в Конгреса, приели миналата седмица законопроект, засилващ санкциите срещу Русия, Иран и Северна Корея. Тилърсън отбеляза, че администрацията на САЩ запазва нагласата за нормализиране на отношенията с Москва, но чака насрещни конструктивни стъпки на руските власти. По-рано вицепрезидентът Майк Пенс заяви, че Тръмп е съгласен с въвеждането на нови санкции и е готов да подпише съответния законопроект, припомня ТАСС. Не се предвиждат нови контакти между руския президент Владимир Путин и американския му колега Доналд Тръмп, заяви Дмитрий Песков, запитан от журналисти дали са възможни подобни контакти на фона на готвената среща между Тилърсън и руския външен министър Сергей Лавров в Манила, където през уикенда предстои форум на АСЕАН.", "date": "2017.08.02", "title": "Кремъл се оправда за жертвите в Сирия: Може да има и доброволци от Русия, които не касаят МО"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D0%B0%D1%89-%D0%BC%D0%B0%D0%B9%D0%BA%D1%8A%D0%BB-%D0%BF%D0%B5%D0%BD%D1%81-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D0%B5-%D1%81%D0%B2%D1%8A%D1%80%D0%B7%D0%B0%D0%BD%D0%BE-%D1%81%D1%8A%D1%81-%D0%B7%D0%B0%D0%BF%D0%B0%D0%B4%D0%B0-news680117.html", "text": "Бъдещето на страните от Западните Балкани е свързано със Запада, заяви днес американският вицепрезидент Майкъл Пенс на съвместна пресконференция с черногорския премиер Душко Маркович, излъчвана на живо от черногорската телевизия, предадe БТА, като се позова на световните агенции. \"Ние твърдо вярваме, че бъдещето на Западните Балкани е на Запад, и ние ще продължим да работим за създаването на здрави отношения между Европейския съюз, Западните Балкани и САЩ\", каза Пенс. Той благодари на черногорската страна за приноса в укрепването на НАТО. Пенс каза, че за него е голяма чест да бъде първият американски вицепрезидент, посетил Черна гора. Членството на Черна гора в алианса той определи като исторически успех, постигнат само 10 години след обявяване на независимостта на страната. Маркович от своя страна каза, че се надява бъдещите контакти с представители на САЩ допълнително да обогатят сътрудничеството между двете страни, преди всичко в икономически план. В отговор Пенс обеща подкрепа на САЩ за страните от Западните Балкани. \"Вашата храброст, особено в условията на руския натиск, вдъхновява света и аз ви поздравявам за това\", каза Пенс на официалната вечеря в негова чест, организирана снощи от черногорския премиер Душко Маркович. Бившата югославска република Черна гора, с население от 680 000 души и армия от 2000, се присъедини към НАТО през юни т.г., припомня Ройтерс и допълва, че осем месеца по-рано Подгорица обвини руски шампиони в опит за преврат с цел осуетяване на присъединяването. Москва отхвърли обвиненията като антируска истерия и предупреди, че ще предприеме ответни мерки срещу \"враждебния курс\" на Черна гора. Западът твърди, че Русия увеличава влиянието си в бивша Югославия, особено сред православните християни в Сърбия, Черна гора, Македония и Босна. Сърбия особено, се превърна във фокус на руското внимание, докато се опитва да балансира между стремежа за присъединяване към ЕС и естествената привързаност към Русия. Русия се противопостави на членството в НАТО на Черна гора, чиито дълбоководни адриатически пристанища могат да бъдат използвани в подкрепа на военноморски операции в Средиземноморието, посочва Ройтерс. Пенс пристигна в Черна гора от Грузия, която води кратка война с Русия през 2008 г., заради анклава Южна Осетия. Той посети и Естония, където заяви на лидерите на балтийските държави, че могат да разчитат на подкрепата на САЩ, ако бъдат изправени пред агресия от страна на Русия. Днес Пенс участва в Подгорица в среща на върха на Адриатическата харта, в която влизат членките на НАТО Черна гора, Хърватия и Албания, както и Босна и Македония. Лидерите на Сърбия, Словения и Косово също участват в срещата, тъй като страните им имат статут на наблюдатели в организацията, създадена през 2003 г. под покровителството на САЩ с цел да координира дейностите в подкрепа на страните кандидатки за членство в НАТО.", "date": "2017.08.02", "title": "Вицепрезидентът на САЩ Майкъл Пенс: Бъдещето на Западните Балкани е свързано със Запада"}
{"url": "http://pik.bg/%D1%81%D1%8A%D0%B4%D1%8A%D1%82-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%BE%D1%81%D1%82%D0%B0%D0%B2%D0%B8-%D0%B2-%D0%B0%D1%80%D0%B5%D1%81%D1%82%D0%B0-%D0%B0%D1%85%D0%BC%D0%B5%D0%B4-%D0%BC%D1%83%D1%81%D0%B0-news680181.html", "text": "Окръжният съд в Пазарджик отказа да уважи молбата на Ахмед Муса Ахмед за изменение на мярката му за неотклонение от \"задържане под стража\" в по-лека. Посочените от защитата на Ахмед мотиви, че близките му имат здравословни проблеми и е необходимо неговото излизане от ареста, за да може да им помага, не бяха уважени от съда. В определението си той посочи, че няма промяна в обстоятелствата, довели до налагането на най-тежката мярка за неотклонение и остави в ареста Ахмед Муса. Той е единственият от 14-те обвиняеми по делото за разпространение идеите на ИДИЛ, който е с мярка \"задържане под стража\", като останалите са с по-леки мерки за неотклонение.", "date": "2017.08.02", "title": "Съдът в Пазарджик остави в ареста Ахмед Муса"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%80%D0%B0%D0%B7%D0%B2%D1%80%D0%B0%D1%82-%D0%B4%D0%BE-%D0%B7%D0%BE%D0%BE%D0%BF%D0%B0%D1%80%D0%BA%D0%B0-%D0%BB%D1%83%D0%B4%D0%B8%D1%8F%D1%82-%D1%80%D0%B5%D0%BF%D0%BE%D1%80%D1%82%D0%B5%D1%80-%D0%B4%D0%B0%D0%BD%D0%B8%D0%B5%D0%BB-%D0%BF%D0%B5%D1%82%D0%BA%D0%B0%D0%BD%D0%BE%D0%B2-%D0%BB%D1%8A%D1%81%D0%BD%D0%B0-%D0%BF%D0%BE-%D0%BF%D0%B0%D1%82%D0%BB%D0%B0%D0%BA-%D0%B8-%D0%B4%D0%B8%D1%80%D0%BD%D0%B8%D0%BA-%D0%B2-news680166.html", "text": "Даниел Петканов, който унизи бившата си приятелка Александра Богданска пред цялата държава като я обвини в неморално поведение, лъсна в подобна ситуация. Лудият репортер на Милен Цветков компрометира манекенката заради селфито с прословутия пръст на френското й гадже в устата й, но самият той в опит да оригиналничи и уж в името на купона, си показа срамотиите пред няколкостотин души. Във \"Vbox\" се завъртя скандално клипче от рубриката на Петканов - \"А на бас\". Видеото е заснето на басейна \"Леда\", който се намира в непосредствена близост до Зоологическата градина в София, и е качено преди около седмица. Водещ на партито с нощно къпане е отцепилият се от \"Айс Крийм\" Монти. Музикантът предизвиква Петканов да скочи чисто гол в басейна. Обещава му и парична награда за това \"геройство\" - 20 лева!?! Без много да се замисля, служителят на Нова телевизия смъква оранжевите си шорти, затичва се към басейна, прикляка, за да ги изсули напълно и преди да скочи по патлак в басейна, дирникът му се \"усмихва\" на пръсъстващите и под носа на кротко спящите обитатели на Зоопарка, нищо неподозиращи за развратния живот на изправените примати от семейство \"Човекоподобни\".", "date": "2017.08.02", "title": "ПЪРВО В ПИК! РАЗВРАТ ДО ЗООПАРКА! Лудият репортер Даниел Петканов лъсна по патлак и дирник (ВИДЕО)"}
{"url": "http://pik.bg/%D1%81%D0%BF%D0%B5%D1%88%D0%BD%D0%BE-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B1%D1%83%D1%80%D0%B3%D0%B0%D1%81-%D0%B4%D0%B8%D0%BC%D0%B8%D1%82%D1%8A%D1%80-%D0%BD%D0%B8%D0%BA%D0%BE%D0%BB%D0%BE%D0%B2-%D0%B2-%D1%81%D1%8A%D1%80%D1%86%D0%B5%D1%82%D0%BE-%D0%BD%D0%B0-%D0%BF%D0%BE%D0%B6%D0%B0%D1%80%D0%B0---%D0%BF%D0%BE%D0%BC%D0%B0%D0%B3%D0%B0-%D0%BD%D0%B0-%D0%BE%D0%B3%D0%BD%D0%B5%D0%B1%D0%BE%D1%80%D1%86%D0%B8%D1%82%D0%B5-news680179.html", "text": "Кметът на Община Бургас Димитър Николов се намира се намира на мястото на огнената стихия в с. Изворище. Той заяви, че е е пламнала вилна зона \"Каптажа\". Опустошени са 10 постройки, като в момента огнеборците правят всичко възможно да овладеят фронта на пожара, съобщава \"Флагман\". „Пожарът в самата вилна зона е почти загасен, но се разпространява навън. Вдигнали сме всички водоноски на Община Бургас, гасаческата група вече е на място. Сега обаче опасността е боровата гора наблизо. Правим опити да загасим фронта на пожара, който бавно пълзи към кв. Банево, заради силния северен вятър\", заяви Николов от сърцето на стихията. Градоначалникът опроверга първоначалната информация за пострадали хора. Той заяви, че всички са евакуирани успешно и няма информация за пострадали. За причина за пожара в момента има две хипотези. Първата е, че пламъците тръгнали след варене на компоти, а втората - от сухи треви около изоставена постройка.", "date": "2017.08.02", "title": "СПЕШНО! Кметът на Бургас Димитър Николов в сърцето на пожара - помага на огнеборците"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%BE%D0%B2%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D0%B2%D1%81%D0%B5%D0%BA%D0%B8-%D0%B4%D0%B5%D0%BD-%D1%80%D0%B0%D0%B1%D0%BE%D1%82%D0%B0-%D0%BD%D1%8F%D0%BC%D0%B0-%D0%BF%D0%BE-%D0%B4%D0%BE%D0%B1%D1%80%D0%B8-%D0%BE%D1%82-%D0%BD%D0%B0%D1%81-%D0%B8-news680183.html", "text": "Всеки ден работа! Просто нямаме алтернатива, няма по-добри от нас и всеки ден трябва максимално да се доказваме и да си изпълняваме програмата. Това заяви министър-председателят Бойко Борисов по време на днешното правителствено заседание, на което беше приета Програмата за управление на правителството на Република България за периода 2017-2021 г. „Това изпълним ли го, мисля, че ще се случат доста по-добри неща“, добави премиерът. Той напомни, че документът е съставен в изпълнение на подписаното Коалиционно споразумение между Политическа партия ГЕРБ и Обединени патриоти – НФСБ, АТАКА, ВМРО, и е съобразен с приоритетите за управление към него. Управленската програма обхваща 20 области, за които правителството на България набелязва 65 приоритета и 902 мерки, чрез които ще се реализират основните приоритети на коалицията. Общата цел на коалиционното правителство е: доходи, сигурност, икономически прогрес, свобода и демокрация, сила на предприемаческия дух и прозрачност на управлението. С приемането на програмата правителството застава зад своя ангажимент за устойчиво нарастване на доходите, ограничаване на негативните демографски тенденции, минимизиране на рисковете и неутрализиране на опасностите за националната сигурност на България, гарантиране на ефективна, бърза и справедлива съдебна власт, провеждане на решителна политика за ликвидиране на неграмотността, подобряване здравето на нацията, гарантиране на енергийната сигурност на страната, повишаване растежа и конкурентоспособността на българската икономика. Правителството извежда в отделен приоритет мерките за намаляване на административната тежест за гражданите и бизнеса и развитието на електронното управление. Приоритизирането на откритото управление като политически ангажимент осигурява на гражданите и техните организации възможности за участие в управлението и информираност за дейността на държавните органи.", "date": "2017.08.02", "title": "ИЗВЪНРЕДНО В ПИК! Премиерът Борисов зове министрите: Всеки ден работа! Няма по-добри от нас и трябва максимално да се доказваме"}
{"url": "http://pik.bg/%D0%BC%D1%8A%D1%80%D1%82%D0%B2%D0%BE-%D0%BF%D0%B8%D1%8F%D0%BD-%D1%81%D0%B5-%D0%B7%D0%B0%D0%B1%D0%B8-%D0%B2-%D0%B0%D0%B2%D1%82%D0%BE%D0%B1%D1%83%D1%81-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news680130.html", "text": "Катастрофа между автобус на градския транспорт и пиян до козирката шофьор е станала в Пловдив, съобщава \"Трафикнюз\". Около 12.45 часа екип на Първо РУ посетил сигнал за катастрофа с материални щети на ул. “Димитър Талев”, където се сблъскали лек автомобил “Фолксваген” и автобус от градския транспорт. Солидно почерпен шофьор бе задържан вчера по обяд в полицията в Пловдив. При отработване на случая служителите тествали двамата водачи с дрегер и апаратът отчел 2,73 промила в пробата на 57-годишен мъж от село Розово, който управлявал колата. Срещу извършителя е образувано бързо производство, задържан е за срок до 24 часа.", "date": "2017.08.02", "title": "Мъртво пиян се заби в автобус в Пловдив"}
{"url": "http://pik.bg/%D0%B5%D1%82%D0%BE-%D0%B3%D0%B8-%D1%85%D1%80%D0%B0%D0%BD%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%BD%D0%B8-%D1%80%D0%B0%D0%B7%D0%B1%D0%BE%D0%BB%D1%8F%D0%B2%D0%B0%D1%82-news680123.html", "text": "Високо кръвно налягане, диабет, подагра, неправилното хранене може да отключи десетки болести. И обратното - правилното хранене може да ни направи по-здрави. Андреас Михалсен е убеден в това. Той е един от водещите германски учени, които изследват взаимовръзките между храненето и болестите. \"Ние почти сме победили застрашаващите живота болести. Днес обаче има повече хронично болни хора. Най-важният терапевтичен принцип при хроничните заболявания е храненето. Първо храненето и след това лекарствата\", съвета Михалсен. Главните причини за високото кръвно налягане например са наднорменото тегло, недостатъчното движение и стресът. Лекарствата могат да предизвикат странични явления, а правилното хранене - не. Според Михалсен човек трябва да набляга на растителните храни или вегатарианството и да избягва факторите, предизвикващи високо кръвно като месо, колбаси и наситени мазнини. Освен това има и отделни видове зеленчуци, ядки, и плодове, които понижават кръвното. Например червеното цвекло. Една до две чаши сок от червено цвекло на ден понижават кръвното. Авокадото, бадемите, орехите, руколата и спанакът също помагат. Една до две чаши зелен чай или чай от хибискус също допринасят за нормално кръвно. \"Растенията са нещо като мини-аптеки. Във всички растения има оцветители. Зеленчуците са зелени, червени или жълти. Понякога са горчиви, понякога лютиви. И това се все субстанции, които имат и фармакологичен ефект\", обяснява  Михалсен. Също и при ревматизъм. \"Още от 90-те години знаем, че в храните има вещества, които действат възпалително - и други, които облекчават възпаленията. По този начин обаче ревматизмът не може да бъде излекуван. При ревматизма лекарствата са неотменна част. Но и храненето може да спомогне, човек да взема по-малко болкоуспокоителни, или кортизон\", казва ученият. Противовъзпалително действат например здравословните мазнини, като Омега-3. Тя се съдържа в лененото масло, лененото семе или в орехите. Лекарите възлагат големи надежди и на куркумата. По-рано се говореше, че млякото помага при остеопороза, защото съдържа много калций. Според Михалсен при млякото ситуацията е сложна. \"То съдържа едновременно и много животински белтъци. А животинският белтък е киселина за тялото. Също както месото и рибата, впрочем. И когато употребяваме богати на киселини храни, тялото трябва да възстанови равновесието чрез своите запаси. Най-големият резервоар за тях са костите. И организмът изтегля калция и минералите от костите, за да блокира киселините. В този смисъл това с млякото е заблуда\", разяснява той. Тоест, ако пиеш мляко, в крайна сметка организмът изтегля повече калций от костите, отколкото получава от млякото. Затова е по-добре да бъде придобит от растителни източници, пише Вести. Човек трябва изцяло да се откаже от фосфорните киселини. Тоест никаква кола, а негазирана минерална вода. В крайна сметка Андреас Михалсен препоръчва растително базираното хранене и по-малко животински мазнини. Все повече изследвания в тази насока показват успех. Все пак всичко зависи от индивида. \"Храненето е свързано преди всичко с навиците и усещанията. Храненето не може да бъде предписвано с рецепта. Човек трябва сам да се храни здравословно. Успехът зависи от собствената ефективност\", казва още ученият. Най-добре е, още докато е млад и здрав, човек да преосмисли своите хранителни навици.", "date": "2017.08.02", "title": "Ето ги храните, които ни разболяват"}
{"url": "http://pik.bg/%D0%B8%D1%82%D0%B0%D0%BB%D0%B8%D1%8F-%D1%81-%D1%82%D0%B5%D0%B6%D0%BA%D0%BE-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%BA%D1%8A%D0%BC-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-news680083.html", "text": "Германска неправителствена организация подпомагала трафиканти на имигранти. С това обвинение кораб на Организацията „Иугенд Ретет” беше блокиран край бреговете на сицилиански остров Лампедуза. Неправителствената организация била създадена за подпомагане на имигранти, но според разследване на италианската прокуратура нейните представители се договаряли с трафиканти да поемат имигрантите още от либийското крайбрежие. Италианските власти обвиниха много неправителствени организации в подобни практики. В повечето случаи организациите се финансират с публични средства за оказване на помощ. Прокуратурата в Италия смята, че тази дейност се е превърнала в порочна практика за финансиране и всъщност стимулира нелегалните канали за имигранти. Правителството в Рим направи списък на проверени организации, които могат да извършват такава дейност и да акостират на италиански пристанища. Южно-италианското крайбрежие на Сицилия е подложено на огромен натиск на икономически имигранти от пролетта насам. След като морето е по-спокойно за плаване, всяка седмица в Италия пристигат хиляди нелегални и властите са затруднени в удържане на потока. Европейския съюз оторизира властите да патрулират с въоръжение.", "date": "2017.08.02", "title": "Италия с тежко обвинение към Германия за трафик на мигранти"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BA%D0%B0%D0%BA%D0%B2%D0%B8-%D1%81%D0%B0-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D1%81%D0%BA%D0%B8%D1%82%D0%B5-%D0%B2%D0%B8-%D0%BF%D1%80%D0%B0%D0%B2%D0%B0-%D0%BA%D0%BE%D0%B3%D0%B0%D1%82%D0%BE-%D1%81%D1%82%D0%B5-%D0%BD%D0%B0-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-%D0%B2-%D0%B3%D1%8A%D1%80%D1%86%D0%B8%D1%8F-news680212.html", "text": "Менюто трябва да бъде поставено на видно място на входа на заведението, задължително! Цените винаги са крайни и трябва да съдържато и думите: „Потребителят не е длъжен да плати, ако не получи касова бележка или фактура. Ако рибата, месото или зеленчуците са замразени или бланширани, трябва да са в списъка със „замразени“ и „варени“ или „предварително изпържени“ за храна. Салатите трябва да съдържа името, както и ключовите съставки, които съдържат. Трябва да бъдат посочени типа на масла, използвани в суровите храни. Таксата за „куверт“ и доплащания за услуга не са разрешени. Всички начини за електронни плащания трябва да бъдат на разположение. Внимание! Винаги имате право да искате доказателства за съдържанието и качеството на продуктите, които се съдържат в храната. На изхода на заведението трябва да има специална книга за оплаквания, като всяко оплакване излиза в три екземпляра, както и връзка с регионалното предстовителство на Министерство на търговията. Основните права на потребителя за тяхно удобство от заведения за обществено хранене (механи, ресторанти, кафенета и т.н.) са определени от гръцките власти, по повод летния сезон, пише сайтът \"Български новини\". Ето какви са те: Ценовата листа или менюто на заведението трябва да присъства по минимум два броя на всяка маса. Менютата трябва да бъдат написани на гръцки задължително и по избор на друг език.", "date": "2017.08.02", "title": "ВАЖНО! Какви са потребителските ви права, когато сте на ресторант в Гърция"}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D1%81%D1%82%D0%B0%D1%80%D0%B0-%D0%B2%D1%8A%D1%80%D0%B1%D0%B0-%D1%80%D1%83%D1%85%D0%BD%D0%B0-%D0%BD%D0%B0-%D1%83%D0%BB%D0%B8%D1%86%D0%B0%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news680167.html", "text": "Стара върба се стовари на тротоара на ул. „Цариброд“ 76 във Варна, пише Петел. „Няма пострадали автомобили, жив късмет че дървото е паднало между две коли“, написа Радостин Раденков. Няма данни и за пострадали минувачи при инцидента. \"Дървото отдавна бе набелязано като опасно и подпряно с тръба от строително скеле, но днес вече корените му, вероятно подпомогнати от последните обилни дъждове, не са издържали\", коментира друг наш читател, станал свидетел на инцидента.", "date": "2017.08.02", "title": "Огромна стара върба рухна на улицата във Варна (СНИМКА)"}
{"url": "http://pik.bg/%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%81%D0%B8%D1%81-%D1%87%D0%BE%D0%B2%D0%B5%D1%87%D0%B5%D1%81%D1%82%D0%B2%D0%BE%D1%82%D0%BE-%D0%B8%D0%B7%D0%BF%D1%80%D0%B0%D0%B2%D0%B5%D0%BD%D0%BE-%D0%BF%D1%80%D0%B5%D0%B4-%D0%B4%D0%B2%D0%B5-%D0%B3%D0%BE%D0%BB%D0%B5%D0%BC%D0%B8-%D0%B7%D0%B0%D0%BF%D0%BB%D0%B0%D1%85%D0%B8-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BC%D0%BE%D0%B6%D0%B5-%D0%B4%D0%B0-%D0%B7%D0%B0%D1%82%D1%80%D0%B8%D0%B5-%D1%81%D0%B2%D0%B5%D1%82%D0%B0-news680027.html", "text": "Най-големите световни заплахи, пред които е изправено човечеството, са радикалната ислямистка групировка \"Ислямска държава\" и климатичните промени, показва анкета на центъра \"Пю\" сред граждани на 38 държави, цитирана от ДПА. ИД е смятана за най-голяма заплаха от запитаните в 18 страни, включително САЩ, Германия, Франция и Австралия. Промените в климата са най-голяма заплаха за 13 страни, включващи Канада, Южна Африка и редица латиноамерикански държави. Около 62 процента от анкетираните посочват ИД като най-голяма заплаха, а 61 процента са на същото мнение за глобалното затопляне. Други заплахи са кибератаките от други страни (51 процента от запитаните), световната икономика (51 процента) и бежанската криза (39 процента). Около една трета от анкетираните се безпокоят от силата и влиянието на САЩ, а приблизително същият дял мислят това за Русия и Китай. Допитването е извършено сред близо 42 000 души в 38 страни от февруари до май.", "date": "2017.08.02", "title": "АПОКАЛИПСИС! Човечеството изправено пред две големи заплахи! Ето какво може да затрие света"}
{"url": "http://pik.bg/%D0%B4%D1%8A%D0%BB%D0%B3%D0%BE%D0%BE%D1%87%D0%B0%D0%BA%D0%B2%D0%B0%D0%BD%D0%BE%D1%82%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B5%D0%BD%D0%B8%D0%B5-%D0%BD%D0%B0-%D1%81%D1%82%D0%B0%D0%BB%D0%B8%D0%BD-%D1%81%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D1%8F-news680175.html", "text": "Хилядите читатели, които от месеци питат кога ще излезе втори том на най-мащабната и амбициозна биография на Сталин, писана някога, могат да се радват. Том втори на \"Сталин\" на професор Стивън Коткин вече се превежда и се очаква да бъде тиражиран на българския пазар за Коледа, обявиха от водещото издателство \"Милениум\". Интересът към - първия том на големия американски историк, която излезе преди малко повече от година, е нестихващ и до сега. Затова продължението се очаква с огромно нетърпение. Тритомната биография на Йосиф Джугашвили от проф. Стивън Коткин е може би най-мащабното и задълбочено изследване по темата досега. Изследването е определяно като монументален принос към личността на Сталин, когото само сме си мислели, че познаваме, коментират критици отвъд океана. Книгата е мащабно изследване в широкия контекст на предпоставките, довели Сталин на власт. Амбициозен като замисъл и гениален като изпълнение труд, който съчетава класическата биография и историческия анализ, за да очертае най-пълнокръвно политическата картина на века. В Първи том е проследен пътят на Сталин към най-висшите ешелони към болшевишката власт в най-ранните години преди и след революцията. Архивите на КГБ разкриват неподозирани факти около отношенията му с Ленин и Троцки. Коткин анализира генезиса на явлението \"Сталин\" и начина, по който диктаторът се саморазправя с противниците си в партията.", "date": "2017.08.02", "title": "Дългоочакваното продължение на \"Сталин\" се подготвя"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%84%D0%B8%D0%BA%D0%B8-%D1%81%D1%82%D0%BE%D1%80%D0%B0%D1%80%D0%BE---%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%81%D0%B3%D0%BE%D0%B4%D0%B5%D0%BD-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%81-%D0%B3%D0%BB%D0%B8%D0%B3%D0%B0%D0%BD%D0%B0-%D1%82%D0%BE%D0%BD%D0%B8-%D1%81%D1%82%D0%BE%D1%80%D0%B0%D1%80%D0%BE-news680195.html", "text": "Тази нощ Шумен няма да спи заради двойния купон, който двига фамилията Стораро. Тони Стораро е рожденик, а повод да почерпи многолюдната рода има и синът му Фики, който наскоро се сгоди за гаджето си Гюлджан. Припомняме, че , на която изпълнителят на Издислав ще официализира годежа си - това се случи още в средата на май. Месец по-късно като заклет романтик Фики даде пръстен на Гюлджан на борда на хеликоптер, но грандиозните черпня и надпиване си останаха планирани за днешния ден. Според запознати на Стораровците им се присвидяло да пръскат пари за два отделни купона, затова решили да съберат в една нощ и рождения ден на Тони, и годежа на Фики. Специално за двойния празник от Белгия са пристигнали родителите и роднините на снахата на Стораро. Цялато й семейство от години живее в чужбина. На грандиозния пир в Шумен, където Тони се е прибрал след катастрофата с глиганите, за която отново , ще присъстват няколкостотин души. Полицията в града е на бойна нога, тъй като голяма част от гостите ще са ромски другари на рожденика и бъдещия младоженец. За настроението на двойния празник на Стораровците се грижи Бони.", "date": "2017.08.02", "title": "ЕКСКЛУЗИВНО В ПИК! Фики Стораро - официално сгоден! След катастрофата с глигана, Тони Стораро черпи половин Шумен за снахата Гюлджан (ПЪРВИ СНИМКИ НА МЛАДОТО СЕМЕЙСТВО)"}
{"url": "http://pik.bg/%D0%B5%D1%82%D0%BE-%D0%B3%D0%BE-%D0%BA%D0%B0%D0%BB%D0%B5%D0%BD%D0%B4%D0%B0%D1%80%D0%B0-%D0%B7%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news680168.html", "text": "пресцентъра Министерство за Българското председателство на Съвета на ЕС 2018. Министерски съвет одобри календара на събитията на Българското председателство на Съвета на Европейския съюз през 2018 г., които ще се проведат в България . Това съобщиха от Проектът е изготвен според заявените събития към 31 юли 2017 г. Това каза министърът за Българското председателство на Съвета на ЕС Лиляна Павлова след днешното правителствено заседание. Председателството ще бъде открито на 4 януари 2018 г. Събитията са разделени на 4 категории, обясни министър Павлова. Най-високата категория са срещите тип А на ниво държавни лидери, следват събитията категория В - ниво генерални директори и началник-отдели. В Парламентарното измерение има 6 събития, които са категория С. А в категория D влизат работни групи, които ще заседават в България. Общо 37 министерства и ведомства са предложили провеждане на над 200 събития у нас по време на Българското председателство. Най-много са събитията в София, планирани са такива и във Варна, Бургас, Пловдив, Велико Търнов. София ще бъде домакин на 12 неформални заседания на Съвета, на 11 срещи на високо ниво, сред които и срещата на държавните и правителствени ръководители. Варна ще бъде домакин на срещата на министрите с ресор туризъм от Организацията за Черноморско икономическо сътрудничество. На експертно ниво е предвидено да се проведат над 170 срещи и заседания, а под егидата на Председателството са планирани още поне 30 събития. Министърът за Българското председателство на Съвета на ЕС още веднъж обясни принципа на Председателството и къде се провеждат събитията от него. „Председателствата от 1999 г- насам се провеждат по едни и същ начин. Още през 1999 г. с решение на Съвета в Хелзинки е определено как се провеждат ротационните председателства. Тогава е прието, че всички заседания на ниво ЕС, ниво Съвети министри се провеждат единствено и само в Брюксел, а два пъти годишно в Люксембург“, обясни министър Павлова. В белгийската столица ще бъдат проведени над 1500 заседания. В Страсбург и Брюксел са сесиите и на Европейския парламент. Официалният интернет портал на Българското председателство на Съвета на ЕС ще бъде пуснат на 1 декември 2017 г., месец преди България да поеме домакинството, каквато е практиката на другите ротационните председателства. Сайтът ще бъде на четири езика: български, английски, немски и френски, посочи министър Лиляна Павлова. Два вида специална емисия монети с издание 2018 г. ще бъдат използвани като подаръци на Председателството - сребърна монета с позлата за делегатите на срещите на високо равнище и монета от 2 лева със символите на Българското председателство, посочи министърът. Със съдействието на Министерството на транспорта ще бъде валидирана и пощенска марка. „Готови сме за председателството. Нямаме слабо звено. Имаме подготвен екип от 1500 души, готов е календара на събитията 6 месеца преди поемането на Председателството и правим всичко необходимо за осигуряването на логистиката“, заяви министърът за Българското председателство. Предстоят обявяването на обществените поръчки, очакваме и обществените обсъждания и дебатите в парламента в допълнение на приоритетите и програмата, които предстоят, уточни Лиляна Павлова.", "date": "2017.08.02", "title": "Ето го календара за европредседателството на България! "}
{"url": "http://pik.bg/%D0%B4%D1%80%D0%B0%D0%BC%D0%B8-%D0%B2-%D0%BB%D0%B5%D0%B2%D1%81%D0%BA%D0%B8-%D0%B6%D0%B0%D0%B4%D0%BD%D0%BE%D1%82%D0%BE-%D0%BE%D1%82%D0%BF%D1%80%D0%B0%D1%88%D0%B8-%D1%81-%D0%BC%D1%80%D1%8A%D1%81%D0%BD%D0%B0-%D0%B3%D0%B0%D0%B7-%D0%BE%D1%82-%D0%B3%D0%B5%D1%80%D0%B5%D0%BD%D0%B0-%D0%B1%D0%BE%D1%80%D0%B8%D0%BC%D0%B8%D1%80%D0%BE%D0%B2-%D1%81-%D0%BA%D1%83%D0%BB%D1%82%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B0%D1%80-news680082.html", "text": "Спортният директор на Левски Даниел Боримиров направи интересно изказване по повод последните събития в клуба. Бившият национал заяви следното на въпрос дали това е била последната тренировка на Николай Митов: \"Няма нищо сигурно и официално. Когато влезете в скъп ресторант и разгледате менюто, не е задължително да си поръчате, нали?! Относно Аврам Грант, питайте Диана Иванова. Делио Роси? Не мога да коментирам неща, които не са станали факт!\" Малко след неговото изказване, Николай Митов напусна стадиона, гонен от репортерите, и с мръсна газ потегли от пространството пред съблекалните на \"Герена\" със служебния си автомобил. На този етап не е ясно дали днешното занимание е било последно на Митов като старши треньор на \"сините\". Собственикът на Левски Спас Русев води преговори с няколко именити специалисти за старши треньор, като в София за разговори с него вече бяха Аврам Грант и Делио Роси.", "date": "2017.08.02", "title": "ДРАМИ В ЛЕВСКИ! Жадното отпраши с мръсна газ от \"Герена\"! Боримиров с култов коментар"}
{"url": "http://pik.bg/%D0%BB%D0%B5%D0%BA%D0%B0%D1%80%D0%B8-%D1%81%D0%BC%D1%8A%D1%80%D1%82%D1%82%D0%B0-%D0%B2-%D0%BF%D0%B0%D1%80%D0%BA-%D0%BB%D0%B0%D1%83%D1%82%D0%B0-%D0%B5-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B8%D0%BC%D0%B0-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-news680129.html", "text": "„За нас нещата са ясни”, бизнесменът Данаил Божилов, който бе открит мъртъв в парк „Лаута” в Пловдив, се е самоубил, коментира д-р Светлозар Спасов, ръководител на катедра „Съдебна медицина” към Университетска болница в Пловдив. „Няма нищо съмнително - имал си е законен пистолет, в къщата му е намерено, каквото е трябвало, в джоба му е открито писмо, имал е в живота си трудни моменти… Толкова много народ се самоуби тази година, има някаква епидемия”, посочи д-р Спасов. По думите му, „няма нищо чудно и неясно, за да се държи случаят под похлупак”. Според съдебния лекар все още трябва да се приключат ред други изследвания, изчакват се резултатите от другите експертизи - идентифициране на оръжието, гилзата. Д-р Спасов посочва, че не е толкова голям пропуск, че писмото не е било открито веднага от разследващите, тъй като често се случва санитарите в съдебна медицина да намират по дрехите допълнителни улики, защото там се сваля всичко, а на местопроизшествието е неудобно да се направи това. По ръцете на Божилов са открити барутни частици. Фаталният изстрел е произведен от упор в областта на сърцето. Кучето на бизнесмена е било открито вързано до тялото му. Полицията продължава да издирва оръжието, което не бе намерено в района на парка „Лаута”, предаде БГНЕС. А със заповед на директора на ОДМВР-Пловдив старши комисар Атанас Илков е назначена проверка по случая, която да установи дали са допуснати пропуски в действията по разследването.", "date": "2017.08.02", "title": "Лекари: Смъртта в парк \"Лаута\" е самоубийство, има епидемия"}
