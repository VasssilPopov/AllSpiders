{"url": "http://pik.bg/%D1%81%D0%B0%D1%89-%D0%BD%D0%B0%D0%BB%D0%BE%D0%B6%D0%B8%D1%85%D0%B0-%D1%81%D0%B0%D0%BD%D0%BA%D1%86%D0%B8%D0%B8-%D0%BD%D0%B0-%D0%BF%D0%B5%D1%82-%D0%B8%D1%80%D0%B0%D0%BD%D1%81%D0%BA%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D0%B8-news717136.html", "text": "AFP, цитирана от \"Фокус\" В четвъртък САЩ наложиха санкции на пет ирански компании във връзка с ракетната програма на близкоизточната република, предава . Американският министър на финансите Стивън Мнучин свърза мярката на Вашингтон с антиправителствените протести в Иран, като подчерта, че Техеран би следвало да харчи повече средства за общественото благосъстояние, отколкото за разработването на забранени оръжия.", "date": "2018.01.04", "title": "САЩ наложиха санкции на пет ирански компании "}
{"url": "http://pik.bg/%D0%B8%D0%BD%D1%82%D0%B8%D0%BC%D0%BD%D0%BE-%D0%B2%D0%B0%D0%BB%D1%8F-%D0%B0%D1%85%D1%87%D0%B8%D0%B5%D0%B2%D0%B0-%D0%B7%D0%B0%D1%80%D1%8F%D0%B7%D0%B0%D0%BD%D0%B0-%D0%B7%D0%B0-%D0%BA%D0%BE%D0%BB%D0%B5%D0%B4%D0%B0-%D1%84%D1%80%D0%B5%D0%BD%D1%81%D0%BA%D0%B8-%D0%BB%D0%B5%D0%BA%D0%B0%D1%80-%D0%B9-%D1%81%D0%BB%D0%BE%D0%B6%D0%B8%D0%BB-%D1%80%D0%BE%D0%B3%D0%B0-%D1%81-news717090.html", "text": "Тъжни празници изкара Валя Ахчиева. Популярната журналистка преживя куп неудачи в любовта, които вгорчиха Коледата й. Вместо радост и семейно щастие, Нова година й донесе сълзи и тъга. В последните месеци Валя била в обтегнати отношения с гаджето си - френски доктор, който й поставил ултиматум да дойде да живее при него в Париж. Лекарят бил около 60-годишен мъж, разведен преди години. Ахчиева дълго време го размотавала, че ще се съберат, но накрая все пак избрала да си остане в България, където има успешна кариера. Професорът бил доста гневен от решението й и преценил, че е най-добре да се разделят. Точно преди Коледа Валя и медика официално сложили точка на отношенията си. Шокът за Ахчиева обаче бил пълен, когато малко по-късно се оказало, че любимият й е посрещнал Нова година в Алпите с нова жена до себе си -  французойка, с който имал афера като студент. Валя си дала сметка, че най-вероятно доктора е поддържал отношения и с двете дълго време, което я хвърлило в доста мрачни настроения, пише седмичник. Валя Ахчиева се залюби с медика преди десетина година, а запознанството им било покрай работата й. Пленена от доктора, тв водещата пътуваше по 3-4 пъти в годината до Париж, за да е с него за по няколко дни. Той също идваше от време на време в България, а всяко лято двамата отиваха на 20-дневна почивка в луксозен световен курорт. Лекарят, който е доста състоятелен, помагаше и финансово на Валя. \"За всеки рожден ден ми подарява много скъпо бижу и разкошна чанта\", не криеше щастието си Ахчиева.", "date": "2018.01.04", "title": "ИНТИМНО! Валя Ахчиева зарязана за Коледа! Френски лекар й сложил рога с..."}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BC%D0%B2%D1%80-%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%B7%D0%B0-%D0%BA%D1%8A%D1%80%D0%B2%D0%B0%D0%B2%D0%B0%D1%82%D0%B0-%D0%B1%D0%B0%D0%BD%D1%8F-%D0%B2-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-%D0%BD%D0%B5-%D1%81%D0%BC%D0%B5-%D0%BB%D0%B0%D1%82%D0%B8%D0%BD%D1%81%D0%BA%D0%B0-%D0%B0%D0%BC%D0%B5%D1%80%D0%B8%D0%BA%D0%B0-%D0%BA%D1%8A%D0%B4%D0%B5%D1%82%D0%BE-%D0%B8%D0%B7%D1%82%D1%80%D0%B5%D0%B1%D0%B2%D0%B0-news716998.html", "text": "Шесторното убийство в Нови Искър е голяма трагедия. Не бих казал, че убийството е от страст, както казва психиатърът д-р Цветеслава Гълъбова. Най-вероятно причините за шесторното убийство са лични. Това каза в „Тази сутрин“ по бТВ  бившият вътрешен министър Емануил Йорданов. Той намекна, че масовият убиец вероятно е близък на жертвите. Бившият заместник-министър Филип Гунев пък изтъкна, че не може да се говори за убийство, свързано с организираната престъпност или с разчистване на сметки. „Ние не сме Латинска Америка, където се изтребва цялото семейство до трето коляно, за да покажеш разчистване на сметки. Това е битово убийство“, добави той. Според него, такива убийства се разкриват над 95%.", "date": "2018.01.04", "title": "ГОРЕЩО! МВР експерти за кървавата баня в Нови Искър: Не сме Латинска Америка, където изтребват цяло семейство, това е битово убийство"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82-%D0%BE%D1%82%D0%BA%D0%B0%D0%B7%D1%8A%D1%82-%D0%B4%D0%B0-%D1%81%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D1%82-%D0%BA%D0%BE%D0%BB%D0%B8-%D0%BA%D0%BE%D0%B8%D1%82%D0%BE-%D0%B7%D0%B0%D0%BC%D1%8A%D1%80%D1%81%D1%8F%D0%B2%D0%B0%D1%82-%D0%B2%D1%8A%D0%B7%D0%B4%D1%83%D1%85%D0%B0-%D0%BD%D1%8F%D0%BC%D0%B0-%D0%B4%D0%B0-%D1%80%D0%B5%D1%88%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B0-news717083.html", "text": "КАТ да не регистрира коли, които не отговарят на екостандартите не само в София, но и в цялата страна. Идеята е на държавата, която обмисля как да купи газанализатори за всички пунктове на Пътна полиция в страната. Пилотно уредите вече работят в София. Освен на каналите за първа регистрация в КАТ, ще проверяват и автомобили на случаен принцип по столичните булеварди. Старите коли, както и тунингованите автомобили, ще са във фокуса на предстоящите проверки. „Всяка мярка от страна на държавата е крайно необходима, но тази няма да реши проблема. Повечето българи карат стари автомобили, които произвеждат голямо количество изгорели газове, които замърсяват въздуха. От друга страна, големите строежи и мръсните улици, които вдигат много прах – за тях никой не говори, а и те имат и своята роля в замърсяването”, коментира пред NOVA пулмологът д-р Петър Чипев. Мръсният въздух влияе на хроничните болести. Най-често това е бронхиалната астма. Отразява се също и на сърдечно-съдовите заболявания, които са честа причина за смърт. Най-уязвимите групи са възрастните хора над 65-годишна възраст, хронично болните, както и малките деца и бременните жени. Д-р Петър Чипев посъветва да се избягват големите булеварди, където има много трафик и въздухът е по-замърсен. Добре е да използваме повече градският транспорт и да караме велосипеди.", "date": "2018.01.04", "title": "Експерт: Отказът да се регистрират коли, които замърсяват въздуха, няма да реши проблема"}
{"url": "http://pik.bg/%D0%B4%D1%80%D1%8A%D0%B7%D0%BA%D0%B0-%D0%BA%D1%80%D0%B0%D0%B6%D0%B1%D0%B0-%D0%B7%D0%B0%D0%B4%D0%B8%D0%B3%D0%BD%D0%B0%D1%85%D0%B0-%D0%B1%D0%B8%D0%B6%D1%83%D1%82%D0%B0-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B2%D0%B5%D0%BD%D0%B5%D1%86%D0%B8%D1%8F-news717116.html", "text": "Дръзка кражба на бижута за милиони евро от \"Палацо дукале\" в центъра на Венеция. Ударът бе извършен в последния ден на изложбата \"Съкровища на Могулите и махараджите\" на индийски скъпоценности и артефакти. Тя е собственост на катарския шейх Ал Тани. Двамата извършители успели да забавят задействането на алармата и отворили една от блиндираните витрини в двореца на централния площад Сан Марко във Венеция. Докато единият пазел, другият грабнал брошка и чифт обеци. После се смесили с посетителите и успели да се измъкнат безнаказано. Алармата все пак се включила, но твърде късно. Отцепването на двореца и претърсването на посетителите не дали резултат. Откраднатите бижута са от злато, платина и диаманти. Митническата им стойност е 30 хиляди евро, но в действителност струват няколко милиона, съобщи полицията. Според нея двамата извършители са опитни професионалисти, защото са извършили удара въпреки, че всички зали на двореца са оборудвани с високотехнологични охранителни системи. Вероятно кражбата е дело на цяла група. Откраднатите брошка и обеци не са най-скъпите експонати в колекцията, събрана от катарския шейх Хамад бин Абдула Ал Тани. Тя се състои от 270 индийски бижута и обхваща период от 400 години - от Могулската империя до наши дни.", "date": "2018.01.04", "title": "Дръзка кражба! Задигнаха бижута за милиони в центъра на Венеция"}
{"url": "http://pik.bg/%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D0%BE%D1%82%D0%BC%D0%B5%D0%BD%D1%8F-%D1%81%D0%B2%D0%BE%D0%B1%D0%BE%D0%B4%D0%BD%D0%B0%D1%82%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B0-%D0%BD%D0%B0-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-%D0%B2-%D1%81%D0%B0%D1%89-news717115.html", "text": "Министерството на правосъдието на САЩ ще анулира в четвъртък приетата от администрацията на бившия президент Барак Обама политика, улесняваща приемането на федерални закони за легализиране на употребата и продажбата на марихуана в страната, предава Ройтерс, като се позовава на източник, запознат с въпроса. Отмяната на решенията на Демократическата партия и Обама може да доведе до объркване в щатите, които вече позволиха свободното разпространение на лекия наркотик, коментират от агенцията. Промяната идва само няколко дни, след като правителството на Калифорния също прие съответстващите регулации и позволи употребата, отглеждането и продажбата на индийски коноп. В предвидената от администрацията на Доналд Тръмп промяна на политиката, марихуаната е определена като „опасен наркотик“, но все пак и в нея се допускат различни видове употреба и разпространение на растението, но при по-строги регулации и контрол от федералните власти.", "date": "2018.01.04", "title": "Администрацията на Тръмп отменя свободната продажба на марихуана в САЩ"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%B5-%D0%BD%D0%B0%D1%88%D0%B8%D1%8F%D1%82-%D1%88%D0%B0%D0%BD%D1%81-news717091.html", "text": "„Сител“, цитиран от \"Фокус\". Вицепремиерът на Македония Буяр Османи очаква напредък в интеграционния процес в предстоящия период, в който Съвета на ЕС ще бъде председателстван от България. Той отправи апел към опозицията да се съобрази с този исторически момент и да помогне за осъществяването на парламентарния план 3-6-9, с цел през следващите шест месеца страната да стигне до безусловна препоръка, предава скопският телевизионен канал Препоръката, между другото, ще зависи от добросъседските отношения, прогнозира Османи. В тази връзка, той очаква бърза ратификация на Договорът за добросъседство с България в македонския парламент и припомни, че същият вече е ратифициран от българска страна. Що се отнася до въпроса за името, вицепремиерът заяви, че е добре, че двете страни разговарят помежду си и градят мостове за решаване на проблема. Той не поиска да уточни, дали ще има референдум, ако преговарящите страни достигнат до решение. Българският посланик в Македония Иван Петков, след неформалната си среща с Османи, заяви, че в скоро време ще съобщи пред македонските депутати приоритетите на българското председателстване в ЕС, за което София обича да казва, че преди всичко е балканско.", "date": "2018.01.04", "title": "Македония: Българското европредседателство е нашият шанс"}
{"url": "http://pik.bg/%D0%B2%D1%8A%D0%BD%D1%88%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B2-%D1%81%D0%B0%D1%89-%D0%BA%D0%B0%D0%BA%D0%B2%D0%B8-%D0%BC%D0%B5%D1%80%D0%BA%D0%B8-%D0%B4%D0%B0-%D0%B2%D0%B7%D0%B8%D0%BC%D0%B0%D1%82-%D0%B7%D0%B0%D1%80%D0%B0%D0%B4%D0%B8-%D0%BB%D0%BE%D1%88%D0%BE%D1%82%D0%BE-%D0%B2%D1%80%D0%B5%D0%BC%D0%B5-news717124.html", "text": "Министерството на външните работи. Във връзка с усложнената метеорологична обстановка в североизточните райони на САЩ поради снежна буря, нека българските граждани, пребиваващи или пътуващи в района, да се осведомяват за развитието на ситуацията на адрес http://www.weather.gov/, както и от местните информационни канали. Това препоръчват от Към момента по източния бряг на САЩ има данни за виелици, затворени пътни участъци и обилни снеговалежи. Най-засегнати са градовете на брега на океана в щатите Мериленд и Масачузетс. Необичайно студено време и рекордно количество сняг връхлетяха и щатите Флорида, Джорджия и Южна Каролина. Предупреждение за зимна буря е издадено от властите на щата Флорида по цялото атлантическо крайбрежие в северна посока. По информация на местните власти, до момента 17 души са станали жертва на ниските температури. На 4 януари затворени останаха летищата в Савана и Чарлстън, а голям брой полети в цялата страна бяха отменени. Според прогнозите на синоптиците, крайбрежните ураганни ветрове днес може да предизвикат 7-метрови вълни. Местните власти препоръчват на гражданите да внимават по време на шофиране, да проверят автомобилите си преди път, да се обличат добре и да не предприемат рисковани излизания в опасното време. Посолството на Република България във Вашингтон, както и Генералните Консулства в Ню Йорк, Чикаго и Лос Анджелис, съветват всички български граждани, които се намира в района или близо до периметъра на снежната буря в САЩ, да спазват стриктно указанията на местните власти. При необходимост, българските граждани могат да се свържат с Посолството ни във Вашингтон на телефони: +1 202 387 0174; +1 202 387 5770; +1 202 483 1386; +1 202 299 0273 и +1 202 413 2014 (мобилен), с Генералното консулство в Ню Йорк на телефони: +1 212 935 4646; +1 212 935 7938 и +1 202 387 0174, с Генералното консулство в Чикаго на телефони: +1 312 867 1904 и +1 312 752 0661 и с Генералното консулство в Лос Анджелис на телефони: +1 310 478 6700 и +1 310-437-3606. Сигнали и молби за съдействие при бедствени ситуации се приемат денонощно и от дирекция \"Ситуационен център\" на телефони: +359 2 948 24 04 и +359 2 971 38 56. Актуална информация относно развитието на ситуацията можете да следите и на Фейсбук страницата на мисията ни във Вашингтон на адрес: https://www.facebook.com/Bulgarian-Embassy-in-Washington-DC-156060414441918/, както и в Туитър: https://twitter.com/EmbassyBGinUSA.", "date": "2018.01.04", "title": "Външно предупреди българите в САЩ какви мерки да взимат заради лошото време"}
{"url": "http://pik.bg/%D0%BB%D0%B5%D0%B3%D0%B0%D0%BD%D0%B5%D1%81-%D0%B2%D0%B7%D0%B5-%D0%BC%D0%B8%D0%BD%D0%B8%D0%BC%D0%B0%D0%BB%D0%BD%D0%B0-%D0%BF%D1%80%D0%B5%D0%B4%D0%BD%D0%B8%D0%BD%D0%B0-%D1%81%D1%80%D0%B5%D1%89%D1%83-%D0%B2%D0%B8%D0%BB%D1%8F%D1%80%D0%B5%D0%B0%D0%BB-news717139.html", "text": "Отборът на Леганес победи с 1:0 Виляреал в първи осминафинал от турнира за Купата на краля. Единствения гол отбеляза Нордин Амрабат в началото на второто полувреме. “Жълтата подводница” излезе без част от основните си футболисти, начело с Виктор Руис, Пабло Форналс и Карлос Бака. Техните заместници разочароваха и интересните моменти пред вратата на домакините не бяха никак много. Първото полувреме беше равностойно и с малко интересни моменти, но след почивката Леганес вдигна оборотите, предава Спортал. В 49-ата минута Амрабат се отскубна от защитата на гостите и стреля в близкия ъгъл, Мариано барбоса докосна топката, но не успя да я спре и тя премина голлинията. При този резултат Виляреал заигра по-офанзивно и пред турския нападател Енес Юнал се откри отличен шанс да изравни, но от близка дистанция той стреля в аут. В 83-ата минута влезлият като резерва Форналс също пропусна да донесе спокойствие на Виляреал преди реванша. Това е втората победа на Леганес над този съперник през сезона, след като в началото на декември двубоят помежду им за първенство завърши 3:1. Н. Амрабат (49)", "date": "2018.01.04", "title": "Леганес взе минимална преднина срещу Виляреал "}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D1%83%D1%87%D0%B5%D0%BD%D0%B8%D1%8F-%D0%BC%D0%B5%D0%B6%D0%B4%D1%83-%D1%81%D0%B0%D1%89-%D0%B8-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B0%D1%82-%D1%81%D0%BB%D0%B5%D0%B4-%D0%BF%D0%B0%D1%80%D0%B0%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0%D1%82%D0%B0-news717125.html", "text": "Reuters, цитиран от \"Фокус\". Министърът на отбраната на САЩ Джеймс Матис омаловажи отлагането на военните учения на САЩ и Северна Корея в четвъртък, заявявайки, че те ще се проведат след завършването на Параолимпийските игри, които трябва да се проведат в периода 9-18 март в южнокорейския град Пьончан, както и че то е в резултат от логистични съображения, предава В изказване пред репортери в Пентагона, Матис посочи, че предложението на Пхенян за разговори със Сеул е дошло в резултат от международни натиск над Северна Корея заради ядрената и ракетната й програма, но добави, че е много рано да се каже, дали жеста на Ким Чен-ун ще даде резултати. „Не бих му обърнал голямо внимание( на предложението за разговори – бел. ред.), тъй като не знаем дали е направено с искрени намерения“, заяви Матис.", "date": "2018.01.04", "title": "Военните учения между САЩ и Северна Корея ще се проведат след Параолимпиадата"}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B8%D1%8F%D1%82-%D1%84%D0%BB%D0%BE%D1%82-%D0%BD%D0%B0-%D1%80%D1%83%D1%81%D0%B8%D1%8F-%D0%B5-%D0%B8%D0%B7%D0%BF%D1%8A%D0%BB%D0%BD%D0%B8%D0%BB-213-%D1%80%D0%B0%D0%BA%D0%B5%D1%82%D0%BD%D0%B8-%D1%81%D1%82%D1%80%D0%B5%D0%BB%D0%B1%D0%B8-%D0%BF%D1%80%D0%B5%D0%B7-2017-%D0%B3%D0%BE%D0%B4%D0%B8%D0%BD%D0%B0-news717121.html", "text": "ТАСС, цитирана от \"Фокус\". Северният флот на Русия е изпълнил 213 ракетни стрелби през 2017 година, две от тях на балистични ракети от подводници, съобщиха от пресслужбата на руския флот, предава „Изпълнени са 213 ракетни стрелби, което е с една трета повече от миналата година. Екипажите на атомните подводни крайцери на Северния флот „Юрий Долгоруки“ и „Брянск“ са изпълнили две стрелби на междуконтинентални балистични ракети с морско базиране“, заявиха от пресслужбата. През 2017 година, Северният флот е изпълнил общо около 4700 отчетни мероприятия по бойна подготовка, като повече от половината от тях са били бойни упражнения с практическо използване на оръжия. Проведени са 321 учения. Освен това, екипажите на подводните крайцери на Северния флот са продължили усвояването на нови райони на плаване, включително в Северния ледовит океан.", "date": "2018.01.04", "title": "Северният флот на Русия е изпълнил 213 ракетни стрелби през 2017 година"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D1%88%D0%B5%D1%84-%D0%BD%D0%B0-%D0%B2%D0%BE%D0%B5%D0%BD%D0%BD%D0%BE%D1%82%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-%D0%B3%D0%B5%D0%BD-%D1%87%D0%B5%D1%80%D0%B2%D0%B5%D0%BD%D0%BA%D0%BE%D0%B2-%D0%B4%D0%BE%D1%80%D0%B8-%D0%BF%D0%BE%D0%BB%D0%B8%D1%82%D0%B8%D1%86%D0%B8%D1%82%D0%B5-%D1%80%D0%B0%D0%B7%D0%B1%D0%B8%D1%80%D0%B0%D1%82-%D1%87%D0%B5-%D0%BF%D0%BE%D0%BB%D0%B8%D1%82%D0%B8%D0%B7%D0%B8%D1%80%D0%B0%D0%BD%D0%B5-news717126.html", "text": "Радио „Фокус“ Военното разузнаване в своите 110 години никога не е било политизирано, каза в предаването „Това е България“ на генерал Чавдар Червенков, ръководител на Военното разузнаване през периода 1991-1993 година. Според генерал Червенков авторитетът на Военното разузнаване расте и то е намерило своето място в системата за опазване на националната сигурност на страната. „Моите впечатления са, че ВР никога не е било политизирано, дори и в периода 1944-1989 година. Разбира се опити с променлив успех и спорен резултат винаги е имало. Самите политици много добре разбират, че в областта на Специалните служби политизирането е пагубно“, коментира генерал Червенков. Ген. Червенков уточни, че основната функция на Военното разузнаване не се е променила през тези 110 години като продължава да добива, анализира и предоставя на военното и държавно ръководство военно информация, с което да го подпомогне при вземане на решенията. Според него потенциалните горещи точки, които засягат България са Близкият и Средният Изток и Северна Африка, които ще останат горещи още дълго време. Всички служби, в частност Военното разузнаване, имат много отговорна задача, защото трябва да дадат аргументи във формулиране на политиката на правителството към отношенията Европа и Русия, коментира още генерал Червенков. Той допълни, че разузнаването е колективна дейност и всеки трябва да полага усилия за постигане на крайната цел.", "date": "2018.01.04", "title": "Бившият шеф на Военното разузнаване ген. Червенков: Дори политиците разбират, че политизирането в спецслужбите е пагубно"}
{"url": "http://pik.bg/%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BD%D0%B0%D1%82%D0%BE-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%B7%D0%B0-%D1%81%D0%BA%D0%BE%D0%BF%D0%B8%D0%B5-news717122.html", "text": "„Телма“ Генералният секретар на НАТО Йенс Столтенберг ще пристигне на посещение в Скопие на 17 и 18 януари, предава скопският телевизионен канал , като се позовава на източници от македонския парламент. Домакин на Столтенберг ще бъде премиерът на Македония Зоран Заев, но генералният секретар ще се срещне с редица други високопоставени политици. Това ще бъде първото посещение на генерален секретар на Алианса в Македония от три години. През май 2014-а година, на визита в страната беше тогавашният ръководител на НАТО Андерс Фог Расмусен. Посещението на Столтенберг идва в ключов момент за Македония, когато се интензифицира диалога за решаване на спора за името, което е и условие за влизане на Скопие в НАТО.", "date": "2018.01.04", "title": "Генералният секретар на НАТО заминава за Скопие"}
{"url": "http://pik.bg/%D1%80%D0%B5%D0%B7%D0%B5%D1%80%D0%B2%D0%B8%D1%82%D0%B5-%D0%BD%D0%B0-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%B8%D0%B7%D0%BF%D1%83%D1%81%D0%BD%D0%B0%D1%85%D0%B0-%D1%81%D0%B5%D0%BB%D1%82%D0%B0-%D0%B4%D0%B5%D0%BC%D0%B1%D0%B5%D0%BB%D0%B5-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0-news717138.html", "text": "Трикратният пореден носител на Купата на краля Барселона направи 1:1 при гостуването си на Селта в първи сблъсък от 1/8-финалите за Купата на краля, игран на \"Балаидос\". В игра за каталунците се появи Усман Дембеле, който беше изиграл последния си мач едва в средата на месец септември, предава Спортал. Хосе Арнаис откри резултата в 15-ата минута, а Пионе Систо изравни (31). Реваншът е след седмица на \"Камп Ноу\".", "date": "2018.01.04", "title": "Резервите на Барселона изпуснаха Селта, Дембеле се завърна"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B8%D0%BD%D0%B4%D0%B8%D0%B9%D1%86%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D0%BB%D0%B8-%D0%B8-%D0%BE%D0%B1%D0%B8%D0%B6%D0%B4%D0%B0%D0%BB%D0%B8-%D0%BF%D0%BE%D0%BB%D0%B8%D1%86%D0%B0%D0%B8-news717092.html", "text": "Районна прокуратура-Пловдив привлече като обвиняеми по бързо производство Кулжит С., на 34 г., и Амандиип С., на 34 г., двамата граждани на Индия, за това, че извършили непристойни действия, грубо нарушаващи обществения ред и изразяващи явно неуважение към обществото, които се отличават с изключителен цинизъм и дързост – престъпление по чл. 325 ал. 2 във връзка с ал. 1 от Наказателния кодекс. Спрямо Амандиип С. е повдигната и обвинение и за причиняване на лека телесна повреда на полицейски орган – престъпление по чл. 131 ал. 2 т.4 във връзка във връзка с чл. 130 от Наказателния кодекс, съобщиха от пресцентър на Апелативна прокуратура-Пловдив. До момента е установено, че на 2 януари 2018 г. в гр. Пловдив, в централната част, двамата обвиняеми извършили хулигански действия, за което бил подаден сигнал на тел. 112. На място пристигнал дежурен екип на полицията и при опит да бъде задържан обвиняемият Амандиип С. нанесъл телесна повреда на един от служителите на МВР, като го ударил в областта на ръката и крака. Двамата обвиняеми били отведени в 4 РУ на МВР-Пловдив, където продължили да буйстват, като блъскали вратата на арестното помещение, отправили обиди към служителите на МВР. Те са задържани за срок от 72 часа с постановление на наблюдаващия прокурор. Разследването по случая продължава, назначени са експертизи. Установено е, че обвиняемият Кулжит С. е постоянно пребиваващ в България, а обвиняемият Амандиип С. е индийски гражданин с документ за самоличност, издаден от Германия.", "date": "2018.01.04", "title": "Задържаха в Пловдив индийци, нападнали и обиждали полицаи"}
{"url": "http://pik.bg/%D0%B2%D0%B8%D1%81%D0%BE%D0%BA%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%80%D0%B0%D0%B4%D0%B0%D0%BD-%D0%BA%D1%8A%D0%BD%D0%B5%D0%B2-%D0%B7%D0%B0%D0%BF%D0%BB%D0%B0%D1%88%D0%B2%D0%B0%D0%BB-%D0%B1%D0%BE%D1%80%D0%B8%D1%81%D0%BE%D0%B2-%D1%87%D0%B5-%D1%89%D0%B5-%D1%81%D1%8A%D0%B1%D0%BE%D1%80%D0%B8-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B0%D0%BA%D0%BE-%D1%80%D0%B0%D0%B7%D1%80%D0%B5%D1%88%D0%B8-%D0%B2%D1%82-news717117.html", "text": "Проектът за ски зона Банско е бил блокиран в миналия парламент от Реформаторския Блок. Това заяви вицепремиерът Красимир Каракачанов пред Канал 3. По думите му председателят на ДСБ е заплашил Бойко Борисов с разваляне на коалицията и падане на правителството, ако бъде дадена зелена светлина на проекта за втори кабинков лифт. Според Каракачанов, реализирането на втория кабинков лифт няма да застраши природата, тъй като ще изисква премахване на едва 2000 кубика дървесен материал, както и няма да премине през нито една територия с вековни гори. В решението на Министерски съвет също имало изрична забрана за всякакво строителство на хотели и къщи в парка и единственото изключение е за втори кабинков лифт. Лидерът на ВМРО изрази учудване, че протестиращите не се интересуват от над 2 милиона кубика незаконна сеч на година, които в голямата си част се изнасят от „мургавите ни съграждани“. По думите му в България оперира мрежа от неправителствени организации с чуждестранно финансиране, които целенасочено блокират развитието на планинския туризъм в България. Същите организации са опитали да наложат на българското правителство и проект за тунел по автомагистрала \"Струма\", който би струвал 4 млрд. лева и би могъл да се изпълни единствено от две чуждестранни строителни компании.", "date": "2018.01.04", "title": "ВИСОКО НАПРЕЖЕНИЕ! Радан Кънев заплашвал Борисов, че ще събори правителството, ако разреши втори лифт в Банско"}
{"url": "http://pik.bg/%D0%B3%D1%80%D1%83%D0%BF%D0%B0-%D1%80%D0%BE%D0%BC%D0%B8-%D1%81%D0%B0-%D0%BD%D0%B0%D0%BF%D0%B0%D0%B4%D0%BD%D0%B0%D0%BB%D0%B8-%D0%B3%D0%BE%D1%80%D1%81%D0%BA%D0%B8-%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80%D0%B8-%D0%B2-%D1%81%D0%B5%D0%BB%D0%BE-%D1%81%D1%82%D1%80%D1%83%D0%BF%D0%B5%D1%86-news717099.html", "text": "Г Изпълнителната агенция по горите. рубо нападение над горски служители е извършено днес при проверка на конска каруца, натоварена с дърва за огрев и движеща се по черен път в землището на с. Струпец, общ. Роман. Това съобщиха от пресцентъра на Служителите на Регионална дирекция по горите - Берковица са били нападнати от група роми. Горските инспектори са произвели контролни изстрели със служебно оръжие във въздуха с цел преустановяване нападението от лицата, въоръжени с брадви, мачете и моторни триони. Нападателите не се респектират от изстрелите. За избягване на пряко съприкосновение с ромите, горските служители се оттеглят, при което по тях са хвърлени брадви и мачете като последното се забива в предното стъкло на служебния автомобил. За съдействие са извикани служители на РУ Роман, които вземат показания и разследват случая.", "date": "2018.01.04", "title": "Група роми са нападнали горски инспектори в село Струпец"}
{"url": "http://pik.bg/%D1%87%D0%B5%D1%80%D0%BD%D0%B0-%D0%BE%D1%80%D0%B8%D1%81%D0%B8%D1%8F-%D0%BF%D1%80%D0%BE%D0%BA%D0%BE%D0%B1%D0%B0-%D1%82%D0%B5%D0%B3%D0%BD%D0%B5-%D0%BD%D0%B0%D0%B4-%D1%88%D0%BE%D1%83%D1%82%D0%BE-%D0%BD%D0%B0-%D1%81%D0%BB%D0%B0%D0%B2%D0%B8-news716582.html", "text": "Той печели тежка битка с рака през 1997 година след 4 години борба с коварното заболяване. Счупени крайници, припаднали по сцената певици, катастрофи и дори рак - предаването на Слави Трифонов сякаш е орисано за подобен род кошмари. Най-прясната случка е от началото на декември. Тогава Годжи си счупи крака. Черната поредица за тази година започна през лятото, когато Слави претърпя тежка операция на крака, заради която близо месец води Иво Сиромахов. Друг покосен от прокобата е бившият сценарист на \"Шоуто на Слави\" Росен Петров. Той си счупи носа на боксовия ринг, заради което му направиха куп операции, за да диша нормално. В крайна сметка обаче той остана като белязан след инцидента. Лошата съдба не подмина и Евгени Димитров-Маестрото, който преди години стана участник във верижна катастрофа на \"Цариградско шосе\". И актьорът Мариан Бачев попадна в автомобилно меле в края на 2015. Комикът бе блъснат от млада жена, която се оказа негов голям фен. За щастие Бачев се отърва без драскотина, но уплахата си останала. Истинската борба за живот бе на китариста Цветан Недялков. Красивите беквокалистки на \"Ку-Ку Бенд\" също страдат от прокобата. Малко преди да напусне шоуто, Цвети Грахич също закъса сериозно със здравето. Тя дори припадна на свое участие с Борис Солтарийски, напомня ежедневник.", "date": "2018.01.04", "title": "ЧЕРНА ОРИСИЯ! Прокоба тегне над \"Шоуто на Слави\""}
{"url": "http://pik.bg/%D1%81%D0%B0%D1%89-%D1%81%D1%8A%D1%80%D0%B1%D0%B8%D1%8F-%D0%B4%D0%B0-%D0%BF%D0%BE%D0%BA%D0%B0%D0%B6%D0%B5-%D1%8F%D1%81%D0%BD%D0%BE-%D0%B4%D0%B0%D0%BB%D0%B8-%D1%81%D0%B5-%D0%B4%D0%B2%D0%B8%D0%B6%D0%B8-%D0%BA%D1%8A%D0%BC-%D0%B5%D1%81-news717100.html", "text": "„Нова Македония“, цитиран от \"Фокус\". Заместник-помощник държавният секретар на САЩ за Централна и Източна Европа Хойт Брайън Ий заяви в четвъртък, че Сърбия има възможност да ускори процеса на присъединяване към ЕС, по време на интервю за сръбска телевизия, предава скопското електронно издание „Сърбия трябва да реши на кой стол иска да седи. Белград трябва да покаже още по-ясно на партньорите в ЕС, че се движи към членство в европейското семейство на 100% и че ще проведе нужните реформи по най-бързия възможен начин“, заяви той. „Ние сме приятели и партньори на Сърбия, а истинските приятели и партньори не са тези, които говорят само това, което искате да чуете, а това, което трябва да чуете“, добави Ий. САЩ вярват, че Сърбия е много важна за стабилността в региона и придават голямо значение на отношенията между Белград и Загреб. „Връзките между тях трябва да се подобрят тази година. Мисля, че Сърбия и Хърватия осъзнават колко е важно да се решат двустранните въпроси ... Имаше политическо желание да се решат тези проблеми, но се стигна до влошаване и имаше добри и лоши моменти в тези отношения. Има шанс тази година да постигне напредък по този въпрос“, отбеляза официалният представител на САЩ. Той подчерта, че \"в ЕС има желание за приемане на нови кандидати, ако тези страни са готови за реформи. Сърбия, както и другите държави, които искат да се присъединят към ЕС, колкото по-скоро осъществят реформите, толкова по-рано ще постигнат напредък в присъединяването към Съюза\". Що се касае до разширяването на НАТО, той каза, че Алиансът има политика на отворени врати и няма да насилва никого към членство. „Тези страни, които отговарят на условията, са добре дошли да се присъединят към Алианса ... Има някои страни в този регион, които се надяват да се присъединят, но не е лесно да се изпълнят всички условия и ако те са готови да направят жертви, свързани с отбраната, но и за изпълнението на демократичните стандарти, върховенството на закона и свободата, тези страни имат право на избор и нито една страна няма право да спира това, включително и Русия“, подчерта Хойт Ий.", "date": "2018.01.04", "title": "САЩ: Сърбия да покаже ясно дали се движи към ЕС"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B1%D0%BB%D0%B8%D0%B7%D0%BE-80-%D0%B4%D0%B5%D0%BB%D1%84%D0%B8%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%B2-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%B7%D0%B0%D0%BF%D0%BE%D1%87%D0%BD%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-news717088.html", "text": "Бразилските еколози опитват се да открият причините за смъртта на 80 сиви делфина. Инцидентът стана миналия месец в залива Сепатиба на около 70 км. от Рио де Жанейро, информира Агенция МИА, цитирана от БГНЕС. В съобщението на института \"Сив делфин\" се казва, че бозайниците са загинали през последните 17 дни. В него се уточнява още, че са открити останките на пет делфина във водите на залива, като причината за смъртта им не е известна. До края на месеца се очакват резултатите от лабораторните изследвания.", "date": "2018.01.04", "title": "Мистерия! Близо 80 делфина загинаха в Бразилия, започна разследване"}
{"url": "http://pik.bg/%D0%BF%D0%BE-%D1%81%D0%BB%D0%B5%D0%B4%D0%B8%D1%82%D0%B5-%D0%BD%D0%B0-%D1%83%D0%B1%D0%B8%D0%B5%D1%86%D0%B0-%D0%BF%D0%B5%D0%B4%D0%BE%D1%84%D0%B8%D0%BB%D1%8A%D1%82-%D1%80%D0%BE%D1%81%D0%B5%D0%BD-%D1%82%D0%BE%D1%80%D0%BC%D0%BE%D0%B7%D0%B5%D0%BB-%D0%BA%D0%B5%D1%82%D0%B8-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-%D1%81-%D1%84%D0%B0%D0%BB%D1%88%D0%B8%D0%B2-%D0%BF%D1%80%D0%BE%D1%84%D0%B8%D0%BB-%D0%BF%D1%80%D0%B8%D1%8F%D1%82%D0%B5%D0%BB-%D0%BD%D0%B0--news717119.html", "text": "56-годишният Росен Желев Ангелов се издирва заради шесторното убийство в „Къщата на ужасите“ в Нови Искър. В четвъртък вечерта от МВР разпространиха снимка на мъжа, придружена от следното съобщение: „За общодържавно издирване е обявен 56-годишният Росен Желев Ангелов. Мъжът е търсен във връзка с тежко криминално престъпление, извършено в гр. Нови Искър. Има вероятност той да е въоръжен и опасен. Хората, които имат информация за местонахождението на издирвания, могат да подават сигнали на тел. 112 или в най-близкото поделение на МВР при гарантирана анонимност“. Според неофициална информация Ангелов е свързан с убитата Кети Кюхова, втора жена на друга от жертвите – Неделчо Юнаков. Слуховете свързват Кюхова и издирвания мъж като бивши гаджета. Отново според непотвърдена информация преди 10 г. мъжът е живял в Нови Искър и че през 80-те години е изтърпял присъда за педофилия. Според събраната информация той е поддържал непрекъснато отношения с една от жертвите – Кети Кюхова. Ангелов е регистриран в МВР за блудство, непрекъснато си е сменял местожителството. Проверка на „Монитор“ в Търговския регистър показа, че мъжът е притежавал своя фирма, която обаче не е пререгистрирана и вече е неактивна. „Росико“ се занимавала с ресторантска дейност, а адресът на управление се намира в столичния квартал Люлин. Самата Кюхова преди година е живяла в съседна част на Люлин, но внезапно продала жилището си и заедно със съдружничката си изчезнала. Интересен факт е това, че фирмата на Ангелов е прекратила дейността си долу горе по времето, по което Кюхова е напуснала Люлин и е заживяла на семейни начала с Юнаков. Заради заподозрения като убиец на фамилията на Кети Кюхова и Неделчо Юнаков, полиция и жандармерия заградиха в четвътък рано сутринта около 7 часа свогенското село Луково в опит да заловят Росен. Акцията продължи през целия ден, но най-вероятно заподозряният за убийство е успял да се укрие. Късно вечерта в четвъртък МВР обяви Росен за общодържавно издирване. Ангелов бе издирван с хеликоптер, който лети над вилната зона в Луково. Жандармерия е блокирала един от пътищата високо в планината. В къща, където се предполага, че е живял или се е укривал Ангелов се извършват претърсвания. Мъжът бил добър планинар и познавал добре района на Нови Искър, понеже преди десетина години живеел в града. Неофициално се твърди, че двамата с Кети Кюхова имали връзка преди 4 години. Въпреки, че двамата се разделили, той не могъл да го преживее и постоянно звънял на бившата си изгора. Започнал да следи изкъсо изявите на Кети във Фейсбук в средата на октомври като лайквал нейни снимки и на кучето й - немска овчарка, което най-вероятно е познавал много добре от съвместния си живот с жената. Най-вероятно в социалната мрежа се подвизава с псевдонима Роко Боко. Първата харесана снимка на Кети е от 23 октомври, на която тя е снимана на входа на църквата в Несебър, показа проверка на профила на Кети Кюхова. Самият профил на Роко Боко е празен, с една единствена снимка на планински хълм. Има над 80 приятелства с известни публични профили в цял свят. Заради постоянното напомняне за своето съществуване на 26 декември 2017 г. Кети е съобщила в профила си, че е в съвместно съжителство с Неделчо Юнаков. Кети няма сред приятелите си Росен или Роко Боко, но е възможно да го е разприятелила. През деня пък стана ясно, че полицията е открила и телефона на убитата Кети. Устройството е намерено на метри от кладенеца, в който бе хвърлен трупът й. Следователите все още не са открили и оръжието, с което беше извършено шесторното убийство в Нови Искър, но се знае, че убиецът е боравил професионално с него, както и че е местил телата преди да напусне местопрестъплението. Засега разследващите отхвърлят единствено версията, че член на избитото семейство в Нови Искър може да е извършител на тежкото престъпление, а след това да се е самоубил. Като работна версия бе посочен бизнесът на бащата Неделчо Юнаков, който в момента се изследвал. По думите на главния секретар на МВР Младен Маринов \"има информация, че се е занимавал с търговска дейност, включително и с т.нар. кухи фирми, които чистят ДДС\". Престъплението бе извършено с особена ярост - някои от жертвите са разстреляни с множество куршуми, което първоначално по неизвестни причини бе скрито от ръководствата прокуратурата и МВР. Засега няма яснота дали убиецът е един или са няколко, нито дали при убийствата е ползвано едно оръжие или повече. Съобщава се единствено, че престъплението е извършено в новогодишната нощ на 31 декември срещу 1 януари. Освен Неделчо Юнаков, останалите жертви са синът му Георги Юнаков, тъщата му Еленка Бурджиева, доведената му дъщеря Нанси Иванова, нейният приятел Боби Иванов и втората му съпруга Кети Кюхова. Тийнейджър за малко да се окаже седмата жертва. В четвъртък сутринта майката и бабата на един от шестимата убити – Боби Иванов, разказаха, че все още не са виждали тялото му, а от полицията не им давали и почти никаква информация. Младежът бе приятел на Нанси, дъщерята на Кети Кюхова, която също бе убита. Роднините на момчето обясниха, че го чули за последно към 18.00 часа на 31 декември. Опитали да се свържат с него след полунощ, но телефонът бил изключен, след като първоначално давал свободно. \"Предполагам, че убиецът го е затварял\", каза майката на убитото момче Стефана Елисаветова. Неговата баба – Корнелия Цвеева, разказа, че Боби щял да празнува със свои съученици, но в последния момент решил да остане с приятелката си Нанси, защото не я пускали да празнува с приятели. \"Нашият решил да празнува с Нанси и това го е погубило\", каза бабата на момчето. Според роднините причината за жестокото убийство е фактът, че Кети Кюхова и мъжът до нея – Неделчо Юнаков, са се забъркали в нещо, а убитите младежи са невинна жертва на обстоятелствата. Сред жертвите е можело да има още едно момче – Тони, но в последния момент баща му отишъл на работа и той останал при баба си.", "date": "2018.01.04", "title": "ПО СЛЕДИТЕ НА УБИЕЦА! Педофилът Росен тормозел Кети във Фейсбук с фалшив профил! Приятел на Нанси и Боби по чудо се спасил от касапницата"}
{"url": "http://pik.bg/%D0%BD%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D1%80%D0%BE%D1%81%D0%B5%D0%BD-%D0%B3%D1%80%D1%8A%D0%BC%D0%BD%D0%B0%D0%BB-%D0%BF%D1%8A%D1%80%D0%B2%D0%BE-%D0%BD%D0%B5%D0%B4%D0%B5%D0%BB%D1%87%D0%BE-%D0%B8-%D1%81%D0%B8%D0%BD%D0%B0-%D0%BC%D1%83-%D0%B0-%D0%BF%D0%BE%D1%81%D0%BB%D0%B5-%D1%83%D0%B1%D0%B8%D0%BB-%D0%BD%D0%B0%D0%BD%D1%81%D0%B8-%D0%B8-%D0%B1%D0%BE%D0%B1%D0%B8-%D0%BF%D1%80%D0%B5%D0%B4-%D0%BE%D1%87%D0%B8%D1%82-news717127.html", "text": "Нови подробности изплуваха около бруталното убийство в Нови Искър, което потресе цялата страна. На разпитите близки на Кети разказали, че тя е имала връзка с бивш затворник, с когото се разделя преди четири години, когато се влюбила в 3 години по-младия от нея Неделчо. Последвала раздяла и Кети заживяла с новия си приятел, но Росен не можал да й прости. Роднините разказали, че бившият й любовник я следял и заплашвал, но в същото време се боял от Неделчо. От своя страна, Кети по всякакъв начин във фейсбук се опитвала да покаже, че обича новия си приятел, приема неговия син като свое дете и че дъщеря й Нанси се чувства прекрасно в новото семейство, пише \"Труд\". Предварителните заключения засега са, че убиецът е влязъл в къщата първо в кухнята на първия етаж. Там е застрелял Неделчо и синът му Георги. Използвал е много патрони, за да елиминира двамата силни мъже – Неделчо е с внушителна мускулатура, Георги – също, тъй като е бивш състезател по гребане. Минал е в съседната стая и е убил 72-годишната майка на Кети – Еленка Бурджиева, която лежала в леглото. Изстрелите не се чували на горния етаж, където били Кети с дъщеря й Нанси и нейния приятел Боби. Там работел телевизор с усилен звук или била пусната музика. Дори и дотам да е достигнал пукот – било е Нова година и вероятно тримата на втория етаж са допуснали, че някой наблизо хвърля пиратки. Убиецът извлачил труповете на Неделчо и Георги в стаята при бабата, върнал се в кухнята и заключил вратата. Видял, че е стъпил в кръв и оставя отпечатъци по пода. Опитал да избърше пода и обувките си, но явно не е успял, тъй като негов отпечатък бил намерен на стълбите. Появил се изневиделица на втория етаж и още преди Кети да осъзнае какво се случва, застрелял пред очите й Нанси и Боби. Хванал Кети за ръката, малко над лакътя. Там не се опитвал да заличава следите си. Извел Кети от къщата и я качил насила на предната седалка в семейния джип БМВ Х5. Като планинар познавал района около Нови Искър и карал по черния път до местността „Партизанките”, като през цялото време държал Кети на мушка. Когато пристигнали, слязъл и минал откъм нейната страна. Свалил я отново насила. Възможно е в този момент Кети да се опитала да се съпротивлява и тогава да е била застреляна в близост до джипа. В тъмницата в ранните часове на 1 януари убиецът тръгнал пеша по познатите му пътеки през гората, без да се връща в Нови Искър, а продължил към с. Луково, където разследващите смятат, че неотдавна е взел вила под наем.", "date": "2018.01.04", "title": "НОВИ ПОДРОБНОСТИ! Росен гръмнал първо Неделчо и сина му, а после убил Нанси и Боби пред очите на Кети"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BD%D0%B0%D0%BF%D1%80%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D1%8A%D0%B7%D1%80%D0%B0%D1%81%D1%82%D1%82%D0%B0-%D0%BC%D0%BE%D0%B6%D0%B5-%D0%B4%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D0%B8-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B0%D1%82%D0%B0-%D0%BE%D1%80%D0%B8%D0%B5%D0%BD%D1%82%D0%B0%D1%86%D0%B8%D1%8F-news717107.html", "text": "С напредването на възрастта има неща в живота, които се променят, без да сме ги искали или да сме имали нужда от тях. Със съзряването може да осъзнаете, че това, което преди сте търсили в даден партньор, не е непременно онова, от което се нуждаете в този нов момент в живота си – дори ако означава да сте привлечени от някого с различен пол от този, който ви е привличал до момента. Това обаче не е причина за паника. Макар че може да се окаже огромна изненада, ако тази промяна в сексуалната ориентация се случи с вас, всъщност не е необичайно хората да разберат, че предпочитанията им в това отношение може да претърпят подобен обрат. Според специалисти е абсолютно нормално сексуалната идентичност да се развие с течение на времето. Развиваме се като хора, напълно възможно е да се променят и сексуалните нужди и желания. Според психолози сексуалната ориентация не е задължително да е 100% хомо- или хетеросексуална. По-скоро тя постоянно се променя и има няколко определени момента в живота, когато може да се случи разминаване. Понякога с течение на времето то може да бъде дори драстично. И макар че като по-млад човек може би сте имали едни или други наклонности, вашите сексуални нужди може да се колебаят или да отслабват с течение на времето. И в някои случаи могат да се променят изцяло. Оказва се, че когато става дума за любов, хората наистина са слепи. Така че нека сърцето ви да ви води там, където трябва да отидете, съветват психолозите.", "date": "2018.01.04", "title": "Внимание! Напредването на възрастта може да промени и сексуалната ориентация"}
{"url": "http://pik.bg/%D1%80%D0%B0%D0%B7%D1%86%D0%B5%D0%BF%D0%BB%D0%B5%D0%BD%D0%B8%D0%B5-%D0%B2-%D0%B3%D1%8A%D1%80%D1%86%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news717105.html", "text": "Kathimerini, цитиран от \"Фокус\". Коментарите на министъра на външните работи на Гърция Никос Кодзиас и министъра на отбраната Панос Каменос, който е и лидер на младшия партньор в управляващата коалиция на Гърция „Независимите гърци“(АНЕЛ) направени в четвъртък, показаха ново разцепление в администрацията преди разговорите за разрешаване на дългогодишния спор за името на Македония (в текста Бивша югославска република Македония – БЮРМ), пише в материал на гръцкото издание Двамата направиха своите коментари пред репортерите поотделно, след срещата им с премиера Алексис Ципрас по въпроса. Кодзиас заяви, че решението ще включва комбинирано име, докато Каменос потвърди своята предишна позиция, че наименованието „Македония“ изобщо не трябва да бъде присъединявано към това на бившата югорепублика. Каменос се позова на „общоприетата гръцка позиция“, приета с решение на лидерите на политическите партии през 1992 година, когато бе определено, след политическа криза, че името „Македония“ не може да бъде използвано в решение по въпроса. Независимо от това, Кодзиас е на друго мнение. „Както неколкократно повторихме, това правителство преговаря за комбинирано име, нещо, което Гърция озвучи като своя позиция в Букурещ“, подчерта той, позовавайки се на среща на върха на НАТО, проведена през 2008-а година, когато Атина наложи вето на приемането на Македония в Алианса, докато спорът за името не бъде разрешен.", "date": "2018.01.04", "title": "Разцепление в Гърция заради името на Македония"}
{"url": "http://pik.bg/%D1%85%D0%BE%D0%BB%D0%B8%D0%B2%D1%83%D0%B4%D1%81%D0%BA%D0%B8-%D0%B7%D0%B2%D0%B5%D0%B7%D0%B4%D0%B8-%D0%B2-%D1%82%D1%80%D0%B0%D1%83%D1%80-%D1%81%D1%80%D0%B5%D1%89%D1%83-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B8%D1%8F-%D1%82%D0%BE%D1%80%D0%BC%D0%BE%D0%B7-news717106.html", "text": "Облечени в черни тоалети ще бъдат звездите на церемонията по раздаването на наградите \"Златен глобус\". Те подкрепят и кампанията \"Time's Up\" (Времето изтече), която застана на страната на жени, проговорили за сексуалния тормоз, на който са подложени. Гал Гадот, Сирша Ронан, Мери Джей Блайдж и Алисън Джани заявиха, че ще протестират срещу сексуалния тормоз, съобщи Асошиейтед прес, цитирана от БТА. \"Аз съм една от тези жени. Да ви кажа, не ми се говори за това и не съм го правила, но съм солидарна с останалите. Искам да ги защитя\" - каза певицата Мери Джей Блайдж на кинофестивала в Палм Спрингс. Тя е номинирана за награда \"Златен глобус\" за поддържащата роля във филма \"Затънали в кал\" (Mudbound). За нея протестът в черно е важен, защото много жени от сектори извън развлекателната индустрия не се осмеляват да протестират. И Алисън Джани, която също е номинирана за актриса в поддържаща роля за филма \"Аз, Тоня\", подкрепя Рийз Уидърспун, Шонда Раймс, Дженифър Анистън и стотиците други, учредили движението \"Time's Up\". \"Мисля, че се усеща сила и тя може да бъде почувствана, когато хората летят във формация, когато са заедно, когато действат като един\" - каза Холи Хънтър, която също подкрепя инициативата. Тя ще бъде в черно, както и Сирша Ронан, номинирана за най-добра актриса за филма \"Лейди Бърд\". Да припомним, че десетки мъже от развлекателната индустрия бяха обвинени в сексуални посегателства през 2017-та. Продуцент Харви Уайнстийн беше начело на огромния секс скандал, който се разрази. Актьорите Кевин Спейси и Дъстин Хофман също бяха нарочени за насилници, комикът Луи Си Кей, както и други известни личности.", "date": "2018.01.04", "title": "Холивудски звезди в траур срещу сексуалния тормоз"}
{"url": "http://pik.bg/%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BF%D0%BE%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D0%B7%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%B5%D0%BD%D0%B8%D1%8F-%D0%B0%D1%82%D0%B5%D0%BD%D1%82%D0%B0%D1%82-%D0%B2-%D0%BA%D0%B0%D0%B1%D1%83%D0%BB-news717129.html", "text": "\"Ислямска държава\" пое отговорност за самоубийствения атентат днес в афганистанската столица Кабул, съобщи информационната агенция на радикалната групировка Амак, цитирана от Ройтерс. Официални източници в Кабул заявиха, че атентаторът се взривил близо до група служители на силите за сигурност, които участвали в операция срещу незаконна търговия с алкохол и наркотици. В атентата бяха убити 11 и ранени 25 души.", "date": "2018.01.04", "title": "\"Ислямска държава\" пое отговорност за самоубийствения атентат в Кабул"}
{"url": "http://pik.bg/%D1%83%D0%B6%D0%B0%D1%81-%D0%B2-%D1%8E%D0%B6%D0%BD%D0%B0-%D0%B0%D1%84%D1%80%D0%B8%D0%BA%D0%B0-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-14-%D0%B4%D1%83%D1%88%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%B2%D0%BB%D0%B0%D0%BA%D0%BE%D0%B2%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news717113.html", "text": "Най-малко 14 души са загинали, а над 260 са били ранени при влакова катастрофа днес в Южна Африка, предаде Франс прес, като се позова на спасителната служба \"Неткеър 911\". Според очевидци влакът се сблъскал с камион в района на град Крунстад, в централната част на Южна Африка, на около 200 км югозападно от Йоханесбург. Местни медии съобщиха, че няколко вагона са излезли от релсите и са се запалили. Някои от ранените са получили медицинска помощ на място, други са откарани в болница. Причината за катастрофата засега не е известна. Започнало е разследване. Южноафриканският министър на транспорта Джо Масвангани каза, че трагедията е станала, след като камион се опитал да пресече железопътната линия точно пред идващ влак в провинция Фри Стейт. В резултат пътническият влак, движещ се от Порт Елизабет за Йоханесбург, се ударил в камиона и дерайлирал, след което се е подпалил.", "date": "2018.01.04", "title": "Ужас в Южна Африка! Най-малко 14 души загинаха при влакова катастрофа"}
{"url": "http://pik.bg/%D0%B0%D0%BB%D0%B1%D0%B0%D0%BD%D0%B8%D1%8F-%D0%B5-%D1%82%D0%BE%D0%BF-%D0%B4%D0%B5%D1%81%D1%82%D0%B8%D0%BD%D0%B0%D1%86%D0%B8%D1%8F-%D0%B7%D0%B0-%D1%82%D1%83%D1%80%D0%B8%D1%81%D1%82%D0%B8%D1%82%D0%B5-%D0%BE%D1%82-%D1%8E%D0%B3%D0%BE%D0%B8%D0%B7%D1%82%D0%BE%D1%87%D0%BD%D0%B0-%D0%B5%D0%B2%D1%80%D0%BE%D0%BF%D0%B0-news717077.html", "text": "Албания е сред любимите дестинации на туристите от Югоизточна Европа според данни на проучване, пише Albanian Daily News. Анкетата е организирана от Института по статистика на Албания след данните за високия брой на туристи в страната в периода от януари до ноември 2017 г. Съгласно проучването, 115 хил. полски туристи са посетили Албания през посочения период, което представлява увеличение с 75% спрямо същото време през 2016 г. Висок е и броят и на посетителите от Чешката Република, Словакия и страните от Скандинавския полуостров, макар изданието да не посочва точни данни. От друга страна с 20% е по-нисък броят на посетителите от Косово. Според експерти, това е предизвикано от все още множеството проблеми, които стоят пред туристическия сектор в Албания.", "date": "2018.01.04", "title": "Албания е топ дестинация за туристите от Югоизточна Европа"}
{"url": "http://pik.bg/%D0%B0%D0%B4-%D0%B2-%D0%BA%D0%B0%D0%B1%D1%83%D0%BB-11-%D0%B4%D1%83%D1%88%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-25-%D0%B1%D1%8F%D1%85%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%B5%D0%BD-%D0%B0%D1%82%D0%B5%D0%BD%D1%82%D0%B0%D1%82-news717130.html", "text": "AFP Най-малко 11 души загинаха, а още поне 25 са ранени, след като самоубийствен атентатор се взриви в близост до тълпа полицаи и протестиращи в афганистанската столица Кабул в четвъртък, предава , като се позовава на информация от местните власти. „Можем да потвърдим, че засега 11 трупа са откарани в нашите болници, както и 25 ранени“, заяви говорител на афганистанското министерство на здравеопазването, добавяйки, че броят на жертвите може да се увеличи.", "date": "2018.01.04", "title": "АД В КАБУЛ! 11 души загинаха, 25 бяха ранени при самоубийствен атентат"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%B5%D0%BD%D0%B5%D1%82%D0%B0-%D1%80%D0%B0%D0%B9%D0%BA%D0%BE%D0%B2%D0%B0-%D0%B2%D0%B7%D1%80%D0%B8%D0%B2%D0%B8-%D0%B1%D0%BE%D0%BC%D0%B1%D0%B0-%D1%80%D0%B0%D0%B7%D0%B2%D0%B5%D0%B6%D0%B4%D0%B0%D0%BC-%D1%81%D0%B5-%D1%81%D0%BD%D0%B8%D0%BC%D0%BA%D0%B8-news717095.html", "text": "Бракът на Венета Райкова приключи. Водещата на \"Папараци\" преди минути обяви, че със съпруга й Тихомир Георгиев са в развод. Блондинката използва социалната мрежа \"Фейсбук\", за да разкрие промяната в семейния си статус. Ето какво написа тя: \"Приятели, след 13 години брак с Тихомир се развеждаме. Споделям го тук, за да няма спекулации по темата. Разделяме се като приятели, няма трети човек нито от моя, нито от негова страна. Интервюта по темата и двамата няма да даваме, много моля да ни оставите на спокойствие в името на спокойствието на детето\". Райкова се омъжи за Тишо - участник в първия сезон на \"Биг Брадър\", през юли 2005 г. Две години по-късно двамата учаснваха и във ВИП-сезона на риалити формата. Двамата бяха пред развод и през 2007 г. Тогава се заговори, че съпругът на Венета е подал молба за разтрогване на брака им. Въпреки това те успяват да преодолеят различията си и остават заедно. Венета и Тихомир имат син на име Патрик.", "date": "2018.01.04", "title": "ЕКСКЛУЗИВНО И ПЪРВО В ПИК! Венета Райкова взриви бомба: Развеждам се! (СНИМКИ)"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B4%D0%B5%D1%86%D0%B0%D1%82%D0%B0-%D0%BD%D0%B0-%D0%B1%D0%B8%D0%B2%D1%88%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B4%D0%B0%D0%BD%D0%B0%D0%B8%D0%BB-%D0%BF%D0%B0%D0%BF%D0%B0%D0%B7%D0%BE%D0%B2-%D1%84%D0%B8%D0%BD%D0%B0%D0%BB%D0%B8%D0%B7%D0%B8%D1%80%D0%B0%D1%85%D0%B0-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D1%82%D0%B5%D1%86-%D0%B2%D0%B0%D1%80%D0%BD%D0%B0-news717118.html", "text": "Сделката за продажба на неработещата ТЕЦ „Варна“ е финализирана, обявиха инвеститорите. Продавач на централата е чешката държавна компания ЧЕЗ, която доставя ток в Западна България, а купувач българската фирма „Сигда“. Компанията е на сина и дъщерята на бившия транспортен министър Данаил Папазов, предава БНТ. Плановете са централата отново да бъде пусната в експлоатация. Тя беше спряна в началото на 2015 г., защото не отговаря на екологичните изисквания. Цена на сделката не е обявена, но през 2006 г. ЧЕЗ я купи за 206 млн. евро, като половината от сумата беше инвестирана за увеличение на капитала на дружеството. Според разчетите на Сигда, първият блок на ТЕЦ ще бъде пуснат до три месеца. Ще заработи и прилежащото към централата пристанище.", "date": "2018.01.04", "title": "ОФИЦИАЛНО! Децата на бившия министър Данаил Папазов финализираха сделката за ТЕЦ \"Варна\""}
{"url": "http://pik.bg/%D1%80%D1%83%D1%81%D0%B8%D1%8F-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%B8-%D0%B2%D1%8A%D0%B7%D0%B4%D1%83%D1%88%D0%BD%D0%B8%D1%82%D0%B5-%D1%81%D0%B8-%D0%B2%D1%80%D1%8A%D0%B7%D0%BA%D0%B8-%D1%81-%D0%B5%D0%B3%D0%B8%D0%BF%D0%B5%D1%82-news717067.html", "text": "РИА Новости Руският президент Владимир Путин подписа указ за възстановяване на авиокомуникациите с Египет, съобщава , като се позовава на официална информация, пише \"Фокус\". Указът подписан на втори януари и публикуван на четвърти януари. Русия прекрати авиокомуникациите си с Египет след като през ноември 2015 г. самолет с 224 пътници на борба се разби по време на полет към Египет. Всички намиращи се на борда пътници и екипаж загинаха, като руските разузнавателни служби определиха случилото се като терористичен акт. Прекратяването на въздушните връзки бе с цел гарантирана на сигурността на руските граждани.", "date": "2018.01.04", "title": "Русия възстанови въздушните си връзки с Египет"}
{"url": "http://pik.bg/%D1%81%D0%BF%D0%B5%D1%88%D0%BD%D0%BE-%D1%82%D1%8A%D1%80%D1%81%D1%8F%D1%82-%D0%BA%D1%80%D1%8A%D0%B2-%D0%B7%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D0%B7%D0%B2%D0%B5%D1%80%D1%81%D0%BA%D0%BE%D1%82%D0%BE-%D0%BC%D0%B5%D0%BB%D0%B5-%D0%B2-%D0%B1%D1%83%D1%80%D0%B3%D0%B0%D1%81-news717063.html", "text": "Спешно се търси кръв за пострадалите мъже при бруталната катастрофа на бул. \"Иван Вазов\" в Бургас, съобщава Флагман.бг. Припомняме, че вчера около 14.30 часа Ситроен Берлинго с бургаска регистрация се блъсна в тролейбусен стълб на ул. \"Иван Вазов\" в ж.к. \"Възраждане\". От сблъсъка са пострадали двама души - шофьорът и спътникът му, като вторият е с диагноза политравматизъм и опасност за живота. Двамата са откарани по спешност в бургаската болница (ВИЖ ТУК). Близките и роднините на двамата пострадали призовават бургазлии за съдействие. Двамата мъже са в изключително тежко състояние и спешно се нуждаят от кръв. Цяла нощ лекарите в УМБАЛ \"Бургас\" са се борили за живота им. Шофьорът Михаил Ясенов е претърпял две операции късно снощи и днес сутринта, а неговият спътник Христо Куцаров е опериран днес. Кръвният център ще работи с удължено работно време, за да може повече хора да се отзоват на апела им, уточниха близките на Михаил и Христо.", "date": "2018.01.04", "title": "Спешно! Търсят кръв за пострадалите при зверското меле в Бургас"}
{"url": "http://pik.bg/%D0%B1%D0%BE%D0%B9%D0%BD%D0%BE%D1%82%D0%BE-%D0%B7%D0%BD%D0%B0%D0%BC%D0%B5-%D0%BD%D0%B0-61-%D0%B2%D0%B0-%D1%81%D1%82%D1%80%D1%8F%D0%BC%D1%81%D0%BA%D0%B0-%D0%BC%D0%B5%D1%85%D0%B0%D0%BD%D0%B8%D0%B7%D0%B8%D1%80%D0%B0%D0%BD%D0%B0-%D0%B1%D1%80%D0%B8%D0%B3%D0%B0%D0%B4%D0%B0-%D1%89%D0%B5-%D0%B1%D1%8A%D0%B4%D0%B5-%D0%BE%D1%81%D0%B2%D0%B5%D1%82%D0%B5%D0%BD%D0%BE-%D0%B2-%D0%BA%D0%B0%D1%80%D0%BB%D0%BE%D0%B2%D0%BE-%D0%BD%D0%B0-6-%D1%8F%D0%BD%D1%83%D0%B0%D1%80-news717036.html", "text": "По традиция на Богоявление ще бъдат осветени бойното знаме на 61-ва Стрямска механизирана бригада в Карлово и знамената на военно-патриотични организации. Това съобщиха за Фокус от Общината. В 08.00 часа на Йордановден ще се отслужи Празнична Света литургия в църквите „Св. Николай” и „Св. Богородица” в Карлово, а от 09.30 часа – Велик Богоявленски водосвет на Желязков мост. Тогава ще се извърши освещаването на знамената, както и ритуал по хвърляне на Богоявленския кръст.", "date": "2018.01.04", "title": "Бойното знаме на 61-ва Стрямска механизирана бригада ще бъде осветено в Карлово на 6 януари"}
{"url": "http://pik.bg/%D0%BE%D1%81%D1%82%D1%80%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D1%86%D0%B2%D0%B5%D1%82%D0%BB%D0%B8%D0%BD-%D0%B9%D0%BE%D0%B2%D1%87%D0%B5%D0%B2-%D0%B7%D0%B0-%D1%82%D1%80%D0%B5%D1%82%D0%B8%D1%8F-%D0%BF%D0%BE%D0%BB-%D1%82%D0%BE%D0%B2%D0%B0-%D0%B1%D0%B5%D0%B7%D1%83%D0%BC%D0%B8%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%BF%D1%80%D0%B5-news717086.html", "text": "Полът няма социална роля. Това заяви Цветлин Йовчев, бивш министър на вътрешните работи в кабинета на Пламен Орешарски, във връзка с предложението на правителството Народното събрание да ратифицира Истанбулската конвенция, която дава дефиниция на понятието \"пол\" като \"социално изградени роли, поведения, дейности и характеристики, които определено общество смята за подходящи за жените и за мъжете\", пише \"Фокус\". Йовчев отбеляза, че според базовите ценности на демокрацията, които са в основата и на българската конституция, ние сме равни по права, задължения и отговорности в обществото, независимо от расата, пола, религията, физиологичните си особености или политическите си убеждения. „В основата на демокрацията е социалното равенство, правото да бъдем третирани еднакво с останалите. Това означава, че социалните роли, които получаваме в обществото трябва да бъдат резултат само и единствено от нашите способности и усилия. Никой няма право да ни ограничи да заемем определена социална роля на основата на дискриминация“, заяви той. Според Йовчев определянето на пола като социална роля е безумна идея, която ще доведе до сериозни обществени колизии. „Това е и сериозно посегателство срещу хората и съществуващите обществени норми което няма да остане без последици“, коментира той. По думите му, ако приемем този текст на Истанбулската конвенция, ще започне натиск върху институциите да приемат, че всеки има право да се самоопредели като мъж или жена и ако сме приели, че полът е социална роля, а не биологична особеност, то няма да има аргументи против това. „Опитите всичко това да се представи, като защита на човешките права и възпитаване на толерантност са брутални, нагли и толкова несръчни, че е чак дразнещо. Все пак правата на личността свършват там, където започват правата на другите“, коментира той.", "date": "2018.01.04", "title": "ОСТРА РЕАКЦИЯ! Цветлин Йовчев за третия пол: Това безумие трябва да спре!"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%B0%D0%BA-%D0%BF%D1%80%D0%B0%D0%B2%D0%B8%D0%BB%D0%BD%D0%BE-%D0%B4%D0%B0-%D0%B7%D0%B0%D1%80%D0%B5%D0%B6%D0%B4%D0%B0%D0%BC%D0%B5-%D1%81%D0%BC%D0%B0%D1%80%D1%82%D1%84%D0%BE%D0%BD%D0%B0-%D1%81%D0%B8-news717080.html", "text": "Зареждането на изгасналия смартфон през цялата нощ е вероятно най-вредният за батерията на устройството начин, съобщава технологичната компания \"Кадакс\", цитирана от в. \"Дейли мирър\". Компанията публикува съвети за това как да поддържаме максимално дълго време издръжливостта на батерията на смартфона в уебсайта \"Батъри юнивърсити\". Според експертите, правилният начин е да зареждаме телефона си по малко и често. Важно е да не го оставяме да изгасне напълно. Друг съвет е да поддържаме батерията заредена между 65 % и 75 %. Оказва се, че има оптимална точка за поддържането на мощността на смартфона. Никога не зареждайте телефона си до 100 %, защото и това е вредно за батерията, добавят специалистите.", "date": "2018.01.04", "title": "ВАЖНО! Разкриха как правилно да зареждаме смартфона си"}
{"url": "http://pik.bg/%D0%BF%D0%BE%D0%B6%D0%B0%D1%80-%D0%BF%D0%BB%D0%B0%D0%BC%D0%BD%D0%B0-%D0%B2%D1%8A%D0%B2-%D1%84%D0%B0%D0%B1%D1%80%D0%B8%D0%BA%D0%B0-%D0%B2-%D1%81%D0%B8%D0%B1%D0%B8%D1%80-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news717075.html", "text": "Десет души загинаха при пожар в руска фабрика за обувки в Сибир. Причина за трагедията е късо съединение. Предприятието се намира в Новосибирска област. Всички жертви са работници имигранти от Китай и Таджикистан. Те се опитали да загасят пламъците сами, но се задушили от дима. Пожарът пламнал в помещението, където се съхраняват лепилата и материалите за производство, които са лесно запалими. Според разследващите, късото съединение е станало в отоплителен уред, тъй като температурите в района са били минус 35 градуса.", "date": "2018.01.04", "title": "Пожар пламна във фабрика в Сибир, има загинали"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B1%D0%B8%D0%B2%D1%88-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BA%D0%BC%D0%B5%D1%82-%D0%BD%D0%B0-%D0%B1%D0%B5%D0%BB%D0%BE%D0%B2%D0%BE-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B0-%D1%81%D0%B5%D1%87-news717074.html", "text": "Бившият заместник-кмет на Белово Иван Кехайов е арестуван за 24 часа заради незаконна сеч на дървесина в района на общината, предаде БНР. Камионите са се движили с редовни познавателни знаци за добив и превоз на дървесина, но при проверката са открити над 40 трупи бял бор и смърч над описаните количества. В ареста за 24 часа са собственикът на фирмата и шофьорите на камиони. От полицията уточняват, че е започнала и цялостна проверка на фирмената документация на Иван Кехайов.", "date": "2018.01.04", "title": "Арестуваха бивш заместник-кмет на Белово заради незаконна сеч"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-2000-%D1%87%D0%BE%D0%B2%D0%B5%D0%BA%D0%B0-%D0%BE%D1%82-%D1%8E%D0%B3%D0%BE%D0%B7%D0%B0%D0%BF%D0%B0%D0%B4%D0%B0-%D1%81%D0%B5-%D1%81%D1%8A%D0%B1%D1%80%D0%B0%D1%85%D0%B0-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B7%D0%B0-%D0%B2%D1%82%D0%BE%D1%80%D0%B0-%D0%BA%D0%B0%D0%B1%D0%B8%D0%BD%D0%BA%D0%B0-%D0%BD%D0%B0-%D0%B1%D0%B0%D0%BD%D1%81%D0%BA%D0%BE-%D0%B1%D0%BB%D0%BE-news717112.html", "text": "Близо 2000 човека от Югозападна България се събраха на Симитли и блокираха пътя Е-79 в подкрепа на втората кабинка на Банско. Това видя кореспондент на ПИК. Хората скандират срещу зеления рекет. Настояват за развитие на региона, работа и инвестиции. Те подкрепят правителството за решението за втора кабинка на Банско. Готови са за затварят границата с Гърция. На 11 януари ще протестират пък и в София. На другия протест 5 партии събраха около 250 човека в центъра на София. Техните искания не са вече екологични, а политически. Протестът се организира от \"Да България\", ДСБ и лявата партия \"Зелените\".", "date": "2018.01.04", "title": "ГОРЕЩО В ПИК! 2000 човека от Югозапада се събраха в подкрепа за втора кабинка на Банско, блокираха пътя Е-79 (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%B3%D0%BE-%D0%B1%D1%80%D1%83%D1%82%D0%B0%D0%BB%D0%BD%D0%B8%D1%8F-%D1%83%D0%B1%D0%B8%D0%B5%D1%86-%D0%BE%D1%82-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-%D1%81%D0%BD%D0%B8%D0%BC%D0%BA%D0%B0-news717098.html", "text": "За общодържавно издирване е обявен 56-годишният Росен Желев Ангелов, съобщиха официално от МВР. Мъжът е търсен във връзка с тежко криминално престъпление, извършено в гр. Нови Искър. Има вероятност той да е въоръжен и опасен. Хората, които имат информация за местонахождението на издирвания, могат да подават сигнали на тел. 112 или в най-близкото поделение на МВР при гарантирана анонимност. Както първо ПИК съобщи, в издирването на заподозрения по-рано днес се включи и хеликоптер. Специални части претърсват гората край свогенското село Луково, където се смята, че мъжът има вила. Предполага се, че убиецът е много добър планинар. Той бил вманиачен на тема тактическа подготовка. Според събраната информация той е поддържал непрекъснато отношения с една от жертвите  – Кети Кюхова.", "date": "2018.01.04", "title": "ИЗВЪНРЕДНО В ПИК! Ето го бруталния убиец от Нови Искър (СНИМКА)"}
{"url": "http://pik.bg/%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%89%D0%B5-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D0%B1%D0%BE%D0%B3%D0%BE%D1%8F%D0%B2%D0%BB%D0%B5%D0%BD%D0%B8%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news717068.html", "text": "Председателят на Народното събрание Цвета Караянчева ще присъства на отбелязването на празника Богоявление в Пловдив на 6 януари. Това съобщиха от пресцентъра на парламента . Председателят на парламента ще приеме почетния строй на представителните части на Българската армия, участващи в ритуала. Традиционния Богоявленски водосвет на бойните знамена на Българската армия ще отслужи Негово Високопреосвещенство Пловдивският митрополит Николай. Цвета Караянчева ще присъства и на ритуала по изваждането на Светия кръст от водите на река Марица. Председателят на парламента ще поднесе цветя на паметника на поета-революционер Христо Ботев в Пловдив.", "date": "2018.01.04", "title": "Караянчева ще празнува Богоявление в Пловдив"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BE%D1%82-%D0%B3%D0%B5%D1%80%D0%B1-%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D0%B2%D0%B7%D1%80%D0%B8%D0%B2%D1%8F%D0%B2%D0%B0%D1%89%D0%BE-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B5-%D0%BF%D0%BE%D0%B4%D0%B2%D0%B5%D0%B4%D0%B5%D0%BD-%D0%B7%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB-news717078.html", "text": "- Внасянето на Истанбулската конвенция в парламента е донякъде естествено, след като правосъдната ни министърка я е подписала. Може би това се приема като знак за европейската солидарност. Обаче въобще не е така. Аз ще гласувам против, защото Конституцията ме задължава да давам гласа си по съвест. - Доказал съм лоялността си към Бойко Борисов! Публично съм го подкрепял. Но сега е друго. Ненормално е една християнска държава с патриархално възпитание да приеме, че в училищата ще се изучават материали, в които да се казва, че няма само мъжки и женски, но и трети пол. Това е удар по семейните и по християнските ценности. Стига с тези неолиберални идеи. Винаги ще им се противопоставям. Каквото зависи от мене, ще го направя, но няма да допусна подобно поведение. Обществото ни прие, че не сме дебили. Нека се държим тогава така и да не позволяваме да ни пробутват текстове, които могат да доведат до признаването на еднополови бракове. Слава Богу имаме премиер и президент, които обичат жените. Че в Европа много политици мъже се ожениха за мъже. Един от тях се разхождаше с нашата президентша и жените на други европейски държавни глави. Мислех, че е бодигард. А той се оказа жената на един от премиеритеНо и ние ли трябва да правим това?! - Няма други европейски ценности, освен християнските. Има цел да се ликвидира християнска Европа. И това е политика на Сорос. Разни НПО-та се опитват да се налагат на националните правителства и то не само в България. Те имат право да защитават само дейността на собствените си членове, а извършват политическа дейност. -  Аз подкрепям европейската солидарност, разбира се. Но да си спомним какво се случи на Коледа в Германия. 15-годишната Мия, която беше заклана с нож от афганистанеца. Той се оказа, че живее от 2016 г. при родителите на момиченцето. Те като християни са го приели, за да му помогнат и да го интегрират. Той я заплашва, че ще изнасили. И какво става? Родителите се оплакват в полицията. Не го арестуват. И той уби момиченцето. Какво още трябва да се случи, че Европа да се освести? Чрез заселването на мюсюлмани, чрез налагането на третия пол и другите неолиберални щуротии всъщност искат да унищожат Европа и християнството. - Бойко Борисов е подведен, той не е юрист! Но аз съм. И искам да му кажа, като гласувам против: Приятелю Бойко, пусни за ратификация в парламента Истанбулската конвенция, за да я отхвърлим. Това ще е сигнал към Европа, че ние сме лоялни, но не сме ненормални. Българите трябва да кажем, че не сме съвсем гламави да им вървим по гайдата след всяко подсвиркване. - Как да е другояче, като 220 евродепутати са роби на Сорос. Той създаде неправителствени организации, за да разрушат европейските държави. Типично за неолиберализма е удара по националната идентичност. Ние сме християнски континент и не трябва да бъдем закрити. - Аз ще се изкажа в парламента и ще призова народните представители да дойдат на себе си. И се надявам да се освестят. Бойко Борисов, за чест и слава, е мъж. Той е в разцвета на силите си. Харесват го жените, сигурно и мъже го харесват. Но той не се поддава на третия пол.", "date": "2018.01.04", "title": "САМО В ПИК! Депутатът от ГЕРБ Георги Марков взривяващо: Бойко Борисов е подведен за Истанбулската конвенция, защото не е юрист! Но той, за чест и слава, е мъж и не се поддава на третия пол"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%81%D0%BC%D0%B0%D1%80%D1%82%D1%84%D0%BE%D0%BD%D1%8A%D1%82-%D0%B2%D0%B8-%D0%BF%D0%BE%D0%B4%D1%81%D0%BB%D1%83%D1%88%D0%B2%D0%B0-news717052.html", "text": ", предупреждава британското издание Independent. Софтуер, произвеждан от компания на име Аlphonso, може да подслушва какво говорите и какво се случва около вас. Това се случва благодарение на микрофона на вашето устройство. Специалните приложения са разработени по технология, която дори разпознава звука, когато собственикът слага смартфона си в джоба. От една страна, така маркетолозите могат да събират информация за потребителите и да насочват рекламите си по-ефективно. Идеята на Аlphonso е да събира дискретно данни за телевизионните навици на хората и да продава тези данни на рекламодателите.", "date": "2018.01.04", "title": "Внимание, смартфонът ви подслушва"}
{"url": "http://pik.bg/%D1%81%D0%B2%D0%B5%D1%82%D1%8A%D1%82-%D0%BD%D0%B0-%D0%B4%D0%B5%D0%B9%D1%81%D1%82%D0%B2%D0%B8%D1%82%D0%B5%D0%BB%D0%BD%D0%B8%D1%82%D0%B5-%D1%83%D0%B1%D0%B8%D0%B9%D1%86%D0%B8-%D0%B5-%D0%BC%D0%BD%D0%BE%D0%B3%D0%BE-%D0%BF%D0%BE-%D1%81%D1%82%D1%80%D0%B0%D1%85%D0%BE%D0%B2%D0%B8%D1%82-%D0%BE%D1%82-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%BD%D0%B0%D1%82%D0%B0-%D0%B8%D0%B7%D0%BC%D0%B8%D1%81%D0%BB%D0%B8%D1%86%D0%B0-news717081.html", "text": "За психологията на убийците може да научите много от книгата \"Енциклопедия на серийните убийци\", която е на пазара с логото на издателство \"Милениум\". В нея са представени историите на 26-има световноизвестни престъпници, белязали с кървавата си следа пет континента и пет века от историята на човечеството - от XV в. до началото на XXI век. Всяка история е разкрита като криминален процес – разглежда личността на маниака, описва действията му, представя разследването на случая, залавянето и осъждането. Изследва характера на убиеца, мотивите му, показва факторите, спомогнали за неговото разкриване, разнищва версиите за самоличността на незаловените главореци и провокира читателя сам да сглоби отломките на пъзела. Джак Изкормвача, Зодиак, Бръснаря демон Суини Тод, Канибала Чикатило, Убийцата на бебета, Железопътния убиец, Палача на гейове – списъкът е безкраен. Симпатични, добре облечени и нормално изглеждащи, те са зверове, неразличими сред тълпата. Нападението им е непредвидимо и необусловено от каквито и да било логични фактори. Документалните случаи са по-страховити от всеки психотрилър ири хорър, описан в книга или пресъздаден във филм, още повече, когато читателят знае, че това е самата действителност. Не случайно най-запомнящите се кино ленти, тв сериали, мюзикъли, романи, посветени на темата, са по истински случай.", "date": "2018.01.04", "title": "Светът на действителните убийци е много по-страховит от литературната измислица"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%83%D0%B1%D0%B8%D0%B5%D1%86%D0%B0-%D0%BE%D1%82-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-%D1%80%D0%BE%D1%81%D0%B5%D0%BD-%D0%B5-%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D0%B8-%D0%BC%D0%BD%D0%BE%D0%B3%D0%BE-%D0%BE%D0%BF%D0%B0%D1%81%D0%B5%D0%BD-%D0%B7%D0%B0%D0%BF%D0%BE%D0%B4%D0%BE%D0%B7%D1%80-news717082.html", "text": "Очаква се тази вечер МВР да обяви за национално издирване заподозрян за убийството в Нови Искър. По информация на БНР това е човек, познавал част от семейството. Той обаче, все още не е арестуван при полицейската операция, която се провежда в района на Нови Искър. Мъжът е с криминално досие и е осъждан, съобщават източници от полицията. Заподозреният се казва Росен, предава Би Ти Ви.  Според непотвърдена информация той скоро се е върнал от чужбина. Смята се, че е имал любовни взаимоотношения с Кети Кюхова. Предполага се, че мъжът е въоръжен.", "date": "2018.01.04", "title": "ИЗВЪНРЕДНО! Нови разкрития за убиеца от Нови Искър! Росен е въоръжен и много опасен! Заподозреният се прибрал скоро от чужбина, пускат го за национално издирване"}
{"url": "http://pik.bg/%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D1%83%D0%B1%D0%B8%D1%82%D0%B0%D1%82%D0%B0-%D0%B2-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-%D0%BA%D0%B5%D1%82%D0%B8-%D0%BA%D1%8E%D1%85%D0%BE%D0%B2%D0%B0-%D1%81-%D0%BF%D1%8A%D1%80%D0%B2%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-news717079.html", "text": "За първи път в социалните мрежи проговори сестрата на убитата в Нови Искър Кети Кюхова. Ивет Кюхова моли всички да спрат да я притесняват с въпроси за трагедията. „Моля ви спрете да ме притеснявате по какъвто и начин да е. Не се чувствам готова да отговарям на каквито и въпроси да е относно случилото се“, написа жената в профила си във Фейсбук. По-ранно днес стана ясно, че Кети Кюхова е родом от Своге. Почернената й роднина пък живее в Лондон. Кети е учила в 137-о СОУ „Ангел Кънчев” в столицата , а висшето си образование е завършила в Техническия университет в София. Сестра й пък е завършила в столичното 3 СОУ „Марин Дринов“, а след това е учила в Barnet and Southgate College. Вчера Ивет е сменила профилната си снимка с черна жалейка.", "date": "2018.01.04", "title": "Сестрата на убитата в Нови Искър Кети Кюхова с първи коментар за трагедията"}
{"url": "http://pik.bg/%D1%80%D0%B5%D1%81%D1%82%D1%80%D0%B8%D0%BA%D1%86%D0%B8%D1%8F-%D1%82%D1%80%D1%8A%D0%BC%D0%BF-%D0%BF%D1%80%D0%B8%D0%B1%D1%80%D0%B0-%D0%BB%D0%B8%D1%87%D0%BD%D0%B8%D1%82%D0%B5-%D1%82%D0%B5%D0%BB%D0%B5%D1%84%D0%BE%D0%BD%D0%B8-%D0%BD%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-news717049.html", "text": "От следващата седмица персоналът в администрацията на президента на САЩ Доналд Тръмп няма да може да използва лични мобилни телефони в Белия дом, съобщава в. \"Ню Йорк таймс\", цитиран от нюзбг. \"Те го обявиха това по-рано през мандата, но сега се изпълнява, като се споменават опасения относно сигурността\", пише в \"Туитър\" журналистката, написала материала, обяснявайки, че е научила информацията от няколко неназовани източници в Белия дом. Запознати са посочили пред други медии, че ограниченията ще бъдат въведени в цялото пространство на Белия дом, както е било разпоредено от началника на кабинета Джон Кели. По-рано Тръмп обвини Стивън Банън, бившия главен стратег на Белия дом, че \"е изтекъл фалшива информация в медиите, за да се направи по-важен от него\". Забраната на личните мобилни телефони може също така да бъде насочена и към засилване на сигурността.", "date": "2018.01.04", "title": "РЕСТРИКЦИЯ! Тръмп прибра личните телефони на служителите в Белия дом"}
{"url": "http://pik.bg/%D0%BD%D0%BE%D1%80%D0%B2%D0%B5%D0%B3%D0%B8%D1%8F-%D1%81%D0%BF%D0%B5%D1%87%D0%B5%D0%BB%D0%B8-%D0%B4%D0%B5%D0%BB%D0%BE-%D1%81%D1%80%D0%B5%D1%89%D1%83-%D0%B3%D1%80%D0%B8%D0%B9%D0%BD%D0%BF%D0%B8%D0%B9%D1%81-%D0%B7%D0%B0-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B7%D0%B0-%D0%BF%D0%B5%D1%82%D1%80%D0%BE%D0%BB-%D0%B2-%D0%B0%D1%80%D0%BA%D1%82%D0%B8%D0%BA%D0%B0-news717087.html", "text": "Норвежки съд в четвъртък отхвърли иска на природозащитниците „Грийнпийс“ и още две НПО-та, които бяха завели дело срещу Норвегия, най-големият производител на петрол в Европа. Причината - даден лиценз за проучване за нефт в Арктика през 2016 г., информира \"Франс прес\", цитирана от Агенция \"Фокус\". Решението на съда в Осло не подлежи на обжалване. В него се посочва, че Норвегия не е нарушила Конституцията си, като през май 2016 г. е дала лиценз за проучване на 13 компании, включително националната \"Статойл\", американските \"Шеврон\" и \"КонокоФилипс\" и руската \"Лукойл\", в Баренцово море.", "date": "2018.01.04", "title": "Норвегия спечели дело срещу \"Грийнпийс\" за проучване за петрол в Арктика"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B1%D0%B8%D0%B2%D1%88%D0%B8%D1%8F%D1%82-%D0%BC%D0%B2%D1%80-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B5%D0%BC%D0%B0%D0%BD%D1%83%D0%B8%D0%BB-%D0%B9%D0%BE%D1%80%D0%B4%D0%B0%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BF%D1%80%D0%B8%D1%87%D0%B8%D0%BD%D0%B8%D1%82%D0%B5-%D0%B7%D0%B0-news717069.html", "text": "- За мене по-скоро става дума за убийство от битов характер. Убиецът е човек, близък на семейство и добре познава всичките му членове. - Има подготовка. Самият факт, че никой не е разбрал какво става в къщата, говори за това. Убиецът очевидно умее да борави с оръжие. Самото изтегляне от местопрестъплението е извършено по-подходящ начин. Безспорно, убийството е обмисляно по-продължително време. - Това е едната версия. Другата е, че става дума за човек с психически проблеми. Трудно ми е да си представя, че нормален психически уравновесен човек може да извърши подобна екзекуция. - По принцип битови престъпления е нормално да се разкриват в рамките на двайсетина дни. Ако става дума за друго обаче, срокът ще се удължи значително. Прави ми впечатление, че се изнесе много информация. А това може да попречи на разследването. - Не помня такова убийство през последните 25 г. При бай Миле стрелбата беше с автоматично оръжие. Тук не е така. - По-скоро това е човек, който борави добре с оръжие.", "date": "2018.01.04", "title": "ЕКСКЛУЗИВНО В ПИК! Бившият МВР министър Емануил Йорданов с горещи разкрития за причините за зловещото убийство в Нови Искър, професионалист ли е убиецът и защо е избито цялото семейство"}
{"url": "http://pik.bg/%D0%BC%D1%8A%D0%B6-%D0%BE%D0%B1%D0%B3%D0%BE%D1%80%D1%8F-%D1%82%D0%B5%D0%B6%D0%BA%D0%BE-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D0%BA%D1%8A%D1%89%D0%B0-%D0%B2-%D1%80%D1%83%D1%81%D0%B5-news717053.html", "text": "Мъж на 44 години пострада тежко при пожар в къща в Русе, съобщиха от полицията в крайдунавския град. Сигнал за инцидента е подаден малко след 18 часа снощи. Веднага на място са пристигнали два екипа на противопожарната служба, които са загасили пожара с около 4000 литра вода. Нанесени са значителни щети - унищожени са покривът на сградата и домашно имущество. Според първоначалните данни на огнеборците пожарът е възникнал, след като стопанинът е горил автомобилни гуми в печка за твърдо гориво. Коминът, който минава през гредореда на покрива, е прегрял и го е запалил. Мъжът се опитал да гаси сам и получил изгаряния по тялото и ръцете. Откаран е от екип на Спешна помощ в русенска болница. Огнеборците са гасили снощи пожар и в друга къща в града. Инцидентът е станал към 20,40 часа. Огънят е тръгнал от запален матрак. При пожара няма пострадали хора, а само материални щети.", "date": "2018.01.04", "title": "Мъж обгоря тежко при пожар в къща в Русе "}
{"url": "http://pik.bg/%D1%80%D0%B5%D0%B0%D0%BB-%D1%81-%D0%BC%D0%BE%D1%89%D0%BD%D0%B0-%D0%BE%D1%84%D0%B0%D0%BD%D0%B7%D0%B8%D0%B2%D0%B0-%D0%BA%D1%80%D0%B0%D0%BB%D0%B5%D1%82%D0%B5-%D0%B2%D0%B0%D0%B4%D1%8F%D1%82-100-%D0%BC%D0%B8%D0%BB%D0%B8%D0%BE%D0%BD%D0%B0-%D0%B7%D0%B0-%D0%B0%D1%81-%D0%BE%D1%82-%D0%BA%D0%B0%D0%BB%D1%87%D0%BE%D1%82%D0%BE-news717023.html", "text": "Голмайсторът на Интер - Мауро Икарди, и ръководството на клуба са отложили преговорите за нов договор, пише \"Гол\", позовавайки се на информация от Апенините. Визира се, че \"нерадзурите\" не бързат да преподписват с капитана си, въпреки интереса на Реал Мадрид към него. Настоящето споразумение на аржентинския стрелец с миланци е до 2021 г., а основната цел на Интер е да увеличи освобождаващата му клауза, която важи единствено за клубове извън Италия. В момента откупната цена на Икарди е 100 милиона евро, а \"Екип съобщава, че треньорът на Реал Зинедин Зидан вече е дал зелена светлина за подобен трансфер. По-рано Зизу не искаше нападателя на \"Бернабеу\", защото има пълно доверие на Карим Бензема. След разговор с Флорентино Перес обаче Зидан е променил решението си за звездата на Интер. Междувременно се появиха индикации, че от Реал проявяват и сериозен интерес към суперзвездата на Тотнъм - Хари Кейн.", "date": "2018.01.04", "title": "Реал с мощна офанзива! \"Кралете\" вадят 100 милиона за ас от Калчото!?"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%B5%D0%B4%D0%BE%D1%84%D0%B8%D0%BB%D1%8A%D1%82-%D1%80%D0%BE%D1%81%D0%B5%D0%BD-%D0%B0%D0%BD%D0%B3%D0%B5%D0%BB%D0%BE%D0%B2-%D0%B5-%D0%B8%D0%B7%D0%B4%D0%B8%D1%80%D0%B2%D0%B0%D0%BD-%D0%B7%D0%B0-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%B2-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-%D1%83%D0%B1%D0%B8%D0%B5%D1%86%D1%8A-news717085.html", "text": "Издирван за шесторното убийството в Нови Искър е 56-годишният Росен Ангелов, който преди 10 г. е живял в Нови Искър, предава Би Ти Ви, като се позовава на източници от полицията За мъжа се знае, че през 80-те години е изтърпял присъда за педофилия. Регистриран е в МВР за блудство, непрекъснато си е сменял местожителството. За него се знае също, че е добър планинар. Той бил вманиачен на тема тактически тренировки. Според събраната информация той е поддържал непрекъснато отношения с една от жертвите – Кети Кюхова. Преполага се, че мъжът е въоръжен.", "date": "2018.01.04", "title": "ОТ ПОСЛЕДНИТЕ МИНУТИ! Педофилът Росен Ангелов е издирван за касапницата в Нови Искър! Убиецът е добър планинар, бил вманиачен по тактическите тренировки"}
{"url": "http://pik.bg/%D0%BE%D1%81%D1%82%D1%8A%D1%80-%D1%82%D0%BE%D0%BD-%D1%82%D1%83%D1%80%D1%86%D0%B8%D1%8F-%D1%81%D0%B5-%D1%81%D0%BA%D0%B0%D1%80%D0%B0-%D0%BD%D0%B0-%D1%81%D0%B0%D1%89-%D0%BD%D0%B5-%D1%81%D0%B5-%D0%B1%D1%8A%D1%80%D0%BA%D0%B0%D0%B9%D1%82%D0%B5-%D0%B2%D1%8A%D0%B2-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%82%D0%B5-%D0%BD%D0%B8-%D1%80%D0%B0%D0%B1%D0%BE%D1%82%D0%B8-news717054.html", "text": "Турция разкритикува присъдата, издадена от американски съд на турски банкер, който е обвинен, че е помагал на Иран да избегне санкциите. Анкара квалифицира решението като „несправедливо и нечестно“. Турското външно министерство определи съдебното решение като намеса във вътрешните работи на страната. Заместник-директорът на „Халкбанк“ Хакан Атила беше осъден от федерален съд в Манхатън на 5 години и половина затвор. Той бе признат за виновен, че е оказвал помощ при превеждане на средства, получени от Иран от продажба на нефт и газ. По-рано президентът Реджеп Тайип Ердоган заяви, че случаят е политически мотивиран и представлява атака срещу неговото управление.", "date": "2018.01.04", "title": "ОСТЪР ТОН! Турция се скара на САЩ: Не се бъркайте във вътрешните ни работи"}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D1%80%D0%B0%D1%82%D0%B8%D1%84%D0%B8%D1%86%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D1%81%D1%82%D0%B0%D0%BD%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%B0-%D0%B7%D0%B0%D1%80-news717102.html", "text": "позиция на Омбудсмана на Република България Насилието над жени и домашното насилие са брутално посегателство върху правата на човека и са огромен проблем в световен, европейски и национален план. Според Световната здравна организация около 35% от жените по света са били подложени на физическо и/или сексуално насилие през 2016 г. Данните на Агенцията за човешките права на Европейския съюз показват, че в Европа 1 от 3 жени над 15 г. е била подложена на физическо и/или сексуално насилие поне веднъж в живота си. Информацията за насилието над жени в България е не по-малко стряскаща – според проучване на „Алфа Рисърч“, всяка четвърта жена в България е жертва на домашно насилие. Българските неправителствени организации, които се занимават със защита на жени жертви на домашно насилие, предоставят още по-драстични данни - според национално представително изследване на фондация „Партньори България”, една от всеки 3 жени в България е подложена на насилие. Някои от тези случаи приключват със сериозни физически наранявания и дори със смърт. Според данни от съдебната статистика 35 % от случаите на убийства и опити за убийства на жени са извършени от настоящ или бивш интимен партньор на жертвата. Насилието, основано на пола, включва още побоища, изнасилвания, обиди и унижения, ограничаване на свободата, изолиране на жертвата, следене и преследване на жертвата, финансов натиск, унищожаване на имущество, заплахи и физическо насилие към близки. Можем ли да замълчим при тези тревожни факти? Убедена съм, че не! Като застъпник за правата на българските граждани заявявам, че насилието не може и не трябва да бъде толерирано. Затова настоявам, че конвенция, която осигурява защита срещу домашното насилие и насилието, основано на пола, трябва да бъде в сила и за България. Истанбулската конвенция е важен инструмент на Съвета на Европа срещу насилието над жени и домашното насилие. Тя задава европейски стандарт, подкрепян от държавите-членки на ЕС и от самия ЕС, който я подписа на 13 юни 2017 г. От 28 държави-членки на ЕС всички са подписали Истанбулската конвенция, а 17 са я ратифицирали. От всички 47 държави-членки на Съвета на Европа, Конвенцията не е подписана единствено от три държави – Русия, Армения и Азърбайджан. Подкрепата към нея от страна на европейските държави е обяснима, защото тя осигурява завършена правна рамка и цялостна политика с конкретни мерки за превенция, защита на жертвите и преследване на насилниците. Затова кампанията срещу Истанбулската конвенция, която се развива в момента, е трудно обяснима – дали тези, които се обявяват против Конвенцията толерират домашното насилие? Да разбираме ли, че тези, които са против ратифицирането на Истанбулската конвенция, са съгласни жени и деца да бъдат бити и насилвани, да няма строги санкции за насилниците или да не се изграждат кризисни центрове в подкрепа на жертвите? Това е сърцевината на Конвенцията - криминализиране на редица актове, свързани с домашно насилие и насилие, основано на пола, мерки за защита от насилие (забрана на извършителя да приближава пострадалото лице, жилището, местоработата и местата за социални контакти и отдих на пострадалото лице при условия и срок, определени от съда; задължаване на извършителя на насилието да посещава специализирани програми; насочване на пострадалите лица към програми за възстановяване), осигуряване на консулска и друга защита и подкрепа за българските граждани, жертви на насилие зад граница, предоставяне на специализирани услуги за подкрепа на жени, жертви на насилие и техните деца (денонощна безплатна телефонна линия; консултативни центрове за пострадали от домашно насилие или насилие, основано на пола или центрове за защита от сексуално насилие; кризисни центрове за пострадали от домашно насилие или насилие, основано на пола). Това са мерки, които са необходими и важни, за да бъде осигурена защита на жертвите на домашно насилие и насилие, основано на пола и не мога да се съглася, че те са прекомерни или неприемливи. Мога да се съглася обаче, че кампанията срещу ратифицирането на Истанбулската конвенция стана възможна, заради липсата на предварителен обществен дебат, в който да бъдат обяснени смисъла, значението и последиците от тази ратификация, както и заради липсата на дебат относно необходимите промени в националното законодателство. В становище до Министерството на правосъдието подкрепих внасянето на Истанбулската конвенция, но само след направени промени в националното законодателство и продължавам да отстоявам тази позиция. Още повече, че предложенията са готови. В Министерството на правосъдието специална работна група от представители на институциите и неправителствени организации изготви конкретни предложения за промени в Наказателния кодекс и в Закона за защита от домашното насилие. В контекста на дебата „за и против“ ратифицирането на Истанбулската конвенция тези законодателни промени трябва да бъдат обсъдени и то възможно най-скоро. Затова призовавам Министерството на правосъдието да ги включи в пакета ратификационни документи, които предстои да изпрати в Народното събрание. Само така ще бъде проведено аргументирано обсъждане на конкретните промени в националното законодателство, на последиците от ратифицирането и ще бъдат пресечени спекулациите по темата. В този дебат ще бъдат обсъдени и резервите, които Република България може да направи във връзка с ратифицирането, тъй като тези резерви също дават възможност опредени разпоредби да бъдат изключени от приложното поле на Конвенцията за нашата държава. Убедена съм, че по този начин институциите ще успеят да разсеят нагнетяваните страхове в обществото и ще осигурят адекватна защита на жертвите на домашно насилие. Така България ще ратифицира Истанбулската конвенция с вярата на цялото ни общество, че насилието срещу жените и домашното насилие не бива да бъде толерирано, а трябва да бъде категорично осъдено. Кампанията срещу ратифицирането на Истанбулската конвенция стана възможна заради липсата на предварителен обществен дебат. Това се посочва в във връзка с ратификацията на Конвенцията на Съвета на Европа за превенция и борба с насилието над жени и домашното насилие (Истанбулска конвенция). Ето какво казва Манолова в позицията си:", "date": "2018.01.04", "title": "Мая Манолова: Кампанията срещу ратифицирането на Истанбулската конвенция стана възможна заради липсата на предварителен обществен дебат"}
{"url": "http://pik.bg/%D1%80%D1%83%D1%81%D0%B8%D1%8F-%D1%81-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BA%D1%8A%D0%BC-%D1%81%D0%B0%D1%89-%D0%BD%D0%B5-%D1%81%D0%B5-%D0%BC%D0%B5%D1%81%D0%B5%D1%82%D0%B5-%D0%B2-%D0%B4%D0%B5%D0%BB%D0%B0%D1%82%D0%B0-%D0%BD%D0%B0-%D0%B8%D1%80%D0%B0%D0%BD-news717030.html", "text": "ТАСС Русия предупреди САЩ да не се месят във вътрешните дела на Иран, съобщава , като се позовава на изказване, направено от заместник външния министър на страната Сергей Рябков. Според дипломата, САЩ имат намерение да използват ситуацията в Иран за да подкопаят основите на иранското ядрено споразумение и доведат до последващото му изменение. Рябков също така подчерта, че вътрешните процеси в Иран нямат общо с функциите на Съвета за сигурност на ООН, посочени в неговия устав. Думите му са направени след като по-рано тази седмица американският постоянен представител в ООН Ники Хейли призова Организацията да проведе извънредно заседание относно случващото се в Иран. Президентът на САЩ Доналд Тръмп изрази неколкократно подкрепата си за иранските протестиращи, факт, който Техеран определи като американска намеса във вътрешните работи на страната.", "date": "2018.01.04", "title": "Русия с предупреждение към САЩ: Не се месете в делата на Иран"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%83%D0%B6%D0%B0%D1%81%D0%B0-%D0%B2-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-%D1%80%D0%BE%D1%81%D0%B5%D0%BD-%D0%B5-%D0%B8%D0%B7-news717111.html", "text": "Не става въпрос за организирана престъпна група, а за лице с извършени криминални престъпления. То е издирвано и за престъпления в чужбина. Всичко се знае за убийството. Най-вероятно става въпрос за акт на отхвърлен човек. Това каза вицепремиерът и военен министър Красимир Каракачанов пред Канал 3 във връзка с шесторното убийство, което разтърси България. Припомняме, че за общодържавно издирване е обявен 56-годишният Росен Желев Ангелов, съобщиха официално от МВР . Мъжът е търсен във връзка с тежко криминално престъпление, извършено в гр. Нови Искър. Има вероятност той да е въоръжен и опасен. Красимир Каракачанов поздрави екипа на главния секретар на МВР Младен Маринов за бързото разкриване на шесторното убийство. \"Проучено е лицето, опасен въоръжен, пистолетът е в него най-вероятно и затова не е открито. Взети са мерки\", допълни той.", "date": "2018.01.04", "title": "Вицепремиерът Красимир Каракачанов с последни подробности за ужаса в Нови Искър! Росен е издирван и за престъпления в чужбина"}
{"url": "http://pik.bg/%D1%81%D0%BF%D0%BE%D1%80%D0%B5%D0%B4-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B1%D1%83%D1%80%D0%B3%D0%B0%D0%B7%D0%BB%D0%B8%D1%8F-%D1%81%D1%87%D1%83%D0%BF%D0%B8%D0%BB-%D0%BD%D0%BE%D1%81%D0%B0-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B9-%D1%81-%D0%BA%D0%B5%D1%80%D0%B5%D0%BC%D0%B8%D0%B4%D0%B0-news717047.html", "text": "Районна прокуратура – Бургас внесе в съда искане за определяне на мярка за неотклонение „задържане под стража“ спрямо Митко Ш. на (29 г., от Бургас). Той е обвинен за това, че на 25 декември 2017 г., около 15.30 ч. в кв. „Горно Езерово“ в града, на обществено място, извършил непристойни действия, грубо нарушаващи обществения ред и е оказана съпротива срещу орган на власт – полицейски служители, изпълняващи задълженията си по опазване на обществения ред. Мъжът се държал агресивно, крещял, отправял обидни думи и изрази, блъскал, хвърлял камъни, дървета, парчета тухли и керемиди срещу полицаите, като деянието е извършено при условията на опасен рецидив. Това съобщиха от Апелативна прокуратура-Бургас. Митко Ш. е обвинен и за това че на същата дата и час в двора на къща, в кв. Горно Езерово, при условията на съвкупност с горепосоченото деяние, е причинил лека телесна повреда, изразяваща се във фрактура на носни костици, на полицейски служител, по време на изпълнение на службата му, чрез нанасяне на удар в лицето му с керемида. Митко Ш. е обвинен и за това, че на същата дата, място и време, при условията на съвкупност с предходните деяния, повредил чужди движими вещи - полицейски лек автомобил „Опел“, чрез хвърляне на керемиди и камъни по него и нанесъл щети на обща стойност 550 лв. – престъпление по чл.216, ал.1, вр. чл.23, ал.1 от НК. Районен съд – Бургас е насрочил заседанието си за 04.01.2018г. от 15.00 ч.", "date": "2018.01.04", "title": "СПОРЕД ЗАКОНА! Задържаха бургазлия, счупил носа на полицай с керемида"}
{"url": "http://pik.bg/%D0%B3%D0%BE%D1%82%D0%BE%D0%B2%D0%B8-%D1%81%D0%B0-%D0%BF%D1%8A%D1%80%D0%B2%D0%B8%D1%82%D0%B5-%D0%B5%D0%BA%D1%81%D0%BF%D0%B5%D1%80%D1%82%D0%B8%D0%B7%D0%B8-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BC%D0%B0%D0%BB%D0%BA%D0%B0%D1%82%D0%B0-%D0%B4%D0%B0%D0%BC%D0%BB%D0%B0-%D0%B2-%D0%BC%D0%BE%D0%BC%D1%87%D0%B8%D0%BB%D0%B3%D1%80%D0%B0%D0%B4-news717114.html", "text": "Готови са част от назначените експертизи по делото за убийството на 7-годишната Дамла Муса в Момчилград. Припомняме, детето беше открито мъртво в дома си в средата на декември. По случая е задържан неин първи братовчед. Разследването продължава, съобщи заместник окръжният прокурор на Кърджали Димитрина Делчева, предаде БНР. До момента са извършени много процесуално-следствени действия, разпитани са множество свидетели, извършени са следствени експерименти, претърсвания, иззети са много веществени доказателства. Готова е една от ДНК-експертизите, изготвена е дактилоскопната експертиза и съвсем скоро разследващите очакват да им бъде представено заключението на техническата експертиза, съобщи още тя.", "date": "2018.01.04", "title": "Готови са първите експертизи за убийството на малката Дамла в Момчилград"}
{"url": "http://pik.bg/%D0%B0%D0%BB%D0%B0%D1%80%D0%BC%D0%B0-%D0%B5%D0%BA%D1%81%D0%BF%D0%B5%D1%80%D1%82-%D0%BF%D1%80%D0%BE%D0%B3%D0%BD%D0%BE%D0%B7%D0%B8%D1%80%D0%B0-%D1%87%D0%B5-%D0%B2%D0%B8%D1%80%D1%83%D1%81%D1%8A%D1%82-%E2%80%9E%D1%85%D0%BE%D0%BD%D0%B3%D0%BA%D0%BE%D0%BD%D0%B3%E2%80%9C-%D1%89%D0%B5-%D0%BD%D0%B8-%D1%83%D0%B4%D0%B0%D1%80%D0%B8-%D0%B8-%D1%89%D0%B5-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-news716961.html", "text": "Вирусът „Хонгконг“ ще ни удари и ще предизвика епидемия! Той се обозначава с Н3 N2. Не очаквам Н1 N1, т.н „Мичиган“, да бъде водещ тази година. Има две грипни линии от група Б – „Ямагата“ и „Виктория“. Иначе \"Мичиган\" се очертава като класически протичащ вирус и не се очакват изненади. Трудно е да се каже колко ще бъде интензивна епидемията. Това каза пред Би Ти Ви главният епидемиолог д-р Ангел Кунчев, който сподели още, че грипът ще ни атакува в края на януари и човек трябва да бъде внимателен с него, защото е трудно предсказуем. Според него много хора имат изградени антитела срещу вируса \"Мичиган\" и това му дава възможност да зарази повече хора, ако не са имунизирани, но няма как да повлияе на обществения имунитет. Освен него може да ни атакува и „Хонконг“, който е познат от миналата година. Епидемиологът обясни, че в над 90% от случаите като усложнения са тежко протичаща пневмония и основно засяга хората над 60-65 години. Наблюденията при децата най-често са бронхити и пневмонии, а най-тежка фаза под 0.1% се засяга централната нервна система. Възможно е да имаме паралелна циркулация на 2 или 3 вируса. \"Хонконг\" се отличава с рязко начало, висока температура и болки в мускулите. „При него най-силно изразено е чувство на отпадналост и е нужна почивка на легло поне 2,3 дни. Погрешно е да се взимат антибиотици, защото те не действат при грипа“, каза той. Според д-р Кунчев няма крайна граница за имунизация, но най-подходящи месеци са октомври и ноември. „Една ваксина предпазва не повече от година, година и половина“, завърши още той.", "date": "2018.01.04", "title": "АЛАРМА! Експерт прогнозира, че вирусът „Хонгконг“ ще ни удари и ще предизвика епидемия!"}
{"url": "http://pik.bg/%D0%BA%D0%B0%D0%BC%D0%B5%D0%BB%D0%B8%D1%8F-%D0%B8-%D1%86%D0%B2%D0%B5%D1%82%D0%B8%D0%BD-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-%D0%BF%D0%BE%D1%80%D1%86%D0%B5%D0%BB%D0%B0%D0%BD%D0%BE%D0%B2%D0%B0-%D1%81%D0%B2%D0%B0%D1%82%D0%B1%D0%B0-news717039.html", "text": "Камелия и нейният Цветин отпразнуваха своята порцеланова сватба. Бившата пайнерка публикува в социалните мрежи снимки от празничната им вечеря. \"20 години на щастие, радост, любов, емоции... 20 години пълнота! Пожелавам на всеки човек на земята да изживее това\", написа 46-годишната певица. Феновете на Камелия побърцаха да я поздравят и отново повдигнаха темата за бебе, което да запълни иначе щастливия семеен кръг. Запознати разкриват, че двойката е празнувала у дома, без присъствието на познати или близки приятели, пише \"Телеграф\".", "date": "2018.01.04", "title": "Камелия и Цветин празнуват порцеланова сватба"}
{"url": "http://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%BD%D0%B8%D1%82%D0%B5-%D1%83-%D0%BD%D0%B0%D1%81-%D0%B5-%D0%BD%D0%B0%D0%BC%D0%B0%D0%BB%D1%8F%D0%BB-%D1%81-%D0%BD%D0%B0%D0%B4-45-%D0%B7%D0%B0-13-%D0%B3%D0%BE%D0%B4%D0%B8%D0%BD%D0%B8-news717020.html", "text": "Броят на безработните у нас е спаднал с над 45 на сто за последните 13 години - от 449,1 хил.души до 247,2 хил. души за периода 2003-2016г., показва анализ на Българската търговско-промишлената палата (БТПП), разпространен от пресцентъра на работодателската организация. Коефициентът на безработица е намалял от 13,7 на сто през 2003г. до 7,6 на сто за 2016г. , а за третото тримесечие на 2017 г. е достигнал нива от 5,8 на сто по данни на НСИ и съответно 200,2 хил. безработни. Единствено Румъния е с по-ниска безработица от нашата по последни данни с коефициент на безработица от 5,2 на сто. В съседните страни се наблюдават значително по-високо нива на безработица - Сърбия -15,6 на сто, Македония- 23,2 на сто, Гърция- 20,7 на сто, Турция- 10,7 на сто (по данни на Международния валутен фонд от World Economic Outlook 2017). Тази положителна за страната ни статистика се дължи на подобряване на бизнес климата, но и на недостига на кадри, който е основен проблем пред бизнеса, видим от проучванията на БТПП. Най-голям е броят на безработните със средно образование - 99,6 хил. души; с основно, начално и по-ниско - 65,3 хил. души и най-малък е броят на хората с висше образование - 35,2 хил. души. Голяма част от тези хора не могат да си намерят работа, поради ниската квалификация, която имат. От друга страна има още 205 хиляди души от населението, които не търсят работа, макар да имат готовност да почнат. Този своеобразен резерв за пазара на труда обаче в последните години силно намалява - през 2011 г. тази група хора са били 284 хиляди души. Проучванията на БТПП показват, че компаниите изпитват силен недостиг на квалифицирани кадри, като най-много се търсят IT специалисти, хора, завършили машинно инженерство, както и служители в туристическия бранш, транспорта и строителството.", "date": "2018.01.04", "title": "Броят на безработните у нас е намалял с над 45% за 13 години"}
{"url": "http://pik.bg/%D0%B1%D0%B5%D0%B7-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%B0-%D1%82%D1%80%D0%B8%D0%BC%D0%B0-%D0%BE%D1%82-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BA%D1%80%D0%B0%D0%B9-%D0%BC%D0%B8%D0%BA%D1%80%D0%B5-news717061.html", "text": "Пострадалите, настанени във Военномедицинска академия (ВМА) след катастрофите край с. Микре и с.Сопот, вече са без опасност за живота. Всички пациенти, настанени за лечение във Военномедицинска академия (ВМА) след пътнотранспортните произшествия, станали край с. Микре в края на миналата година, вече са без опасност за живота, съобщиха от пресцентъра на лечебното заведение. Общо четирима души - трима, пострадали тежко при инцидента на 17 ноември край с.Микре, и една жена - пострадала в катастрофа на следващия ден в близост до с.Сопот, бяха транспортирани във ВМА от болницата в Ловеч. От вчера най-тежко пострадалата жена (66 г.) вече диша самостоятелно и на практика вече няма опасност за живота й. Тя постъпва в болницата с много тежки травми - на лицевия череп и на таза, претърпява няколко операции, като в момента състоянието й е стабилно. Предстои следващата седмица да бъде изведена от реанимация и преместена в Клиниката по травматология, където да продължи рехабилитацията й. В Клиниката по травматология е и друга от пострадалите - 56-годишна жена, за която също се грижат рехабилитаторите. 74-годишният мъж, който бе приет с фрактура на таза, вече е изписан. 40-годишната жена, пострадала в катастрофа на 18 ноември край с.Сопот, също вече е без опасност за живота. Те беше транспортирана във ВМА с много тежка съчетана травма - черепно-мозъчна травма, травма на таза, фрактура на черепа, фрактура на мандибулата, много тежка гръдна травма. Преминава през редица операции, състоянието й е стабилно и в момента е настанена в Клиниката по травматология. Тежка катастрофа между пътнически автобус и товарен автомобил отне 9 живота край село Микре на 17 ноември м.г. 17 души пострадаха, някои от тях тежко. Пътното произшествие стана на главния път София - Варна в района на ловешкото село Микре.", "date": "2018.01.04", "title": "Без опасност за живота са трима от пострадалите в катастрофата край Микре"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%81%D0%BF%D0%B5%D1%86%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%BA%D0%BE%D0%BD%D0%BA%D1%80%D0%B5%D1%82%D0%B5%D0%BD-%D1%87%D0%BE%D0%B2%D0%B5%D0%BA-%D0%B2-%D0%BB%D1%83%D0%BA%D0%BE%D0%B2%D0%BE-news717060.html", "text": "Най-малко 40 – 50 полицаи с автомати са блокирали село Луково. Органите на реда издирват конкретен мъж, за който се предполага, че е извършителят на шесторното убийство от новогодишната нощ в Нови Искър. Полицаи в Луково има от 7 часа сутринта. Извършват се щателни проверки на всички влизащи и излизащи автомобили. В момента тече проверка във вилната зона над селото, където се предполага, че се крие убиецът от „къщата на ужасите“. На кмета на Луково Румен Колев е била показана снимка на мъж, който обаче той не познавал, информира Би Ти Ви. Към момента не е намерено и оръжието, с което бяха убити шестимата души на връх Нова година. За момента се знае единствено, че убиецът е действал професионално с него. Само преди минути пък от селото слязоха четири коли на жандармерията с маскирани и тежко въоръжени полицаи.", "date": "2018.01.04", "title": "ОТ ПОСЛЕДНИТЕ МИНУТИ! Спецполицаите издирват конкретен човек в Луково"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%80%D0%B0%D0%B7%D0%B1%D0%B8-%D0%BF%D0%B0%D1%80%D0%BA%D0%B5%D1%82%D0%BD%D0%B8%D1%82%D0%B5-%D0%B5%D0%BA%D0%BE%D0%BB%D0%BE%D0%B7%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D1%81%D1%80%D0%B5%D1%89%D1%83-%D0%B2%D1%82%D0%BE%D1%80%D0%B8%D1%8F-%D0%BB%D0%B8%D1%84%D1%82-%D0%B2-%D0%B1%D0%B0%D0%BD%D1%81-news717084.html", "text": "Проблемът с втория лифт на Банско е изкуствено създаден. Аз продължавам да стоя твърдо за неговото изграждане. Това заяви пред Би Ти Ви вицепремиерът Валери Симеонов във връзка с продължаващите спорове около изграждането на втори кабинков лифт в Банско. \"Всеки човек, който милее за икономиката в този край, трябва да направи всичко, което е необходимо, за да се разреши този казус с 3-часово чакане. Зад всички тези протести аз подозирам два мотива - единият е чисто комерсиален - тук са намесени средствата на други държави. Нашият курорт е конкуренция на швейцарските курорти, на френските и италианските курорти\", категоричен е той. \"За мен протестиращите са платени. На 20 декември беше открита 9-километрова писта в Швейцария върху глетчер. На 26 декември в Австрия пуснаха нов лифт. В Унгария, където няма планини, миналата година пуснаха само два лифта\", обясни вицепремиерът. \"Тези хора са едни паркетни еколози. Вторият им мотив за протеста е чисто политически. След 7 месеца парализа няколко десни партии се опитват да излязат отново на политическата сцена, подкрепяйки протестите на еколозите\", увери Валери Симеонов. \"Промяната на устройствения план \"Пирин\" не изисква никаква еко оценка\", контрира той по повод аргументите на протестиращите. \"Протестиращите нямат нито един сериозен аргумент срещу изграждането на втория кабинков лифт в Банско. Концесията няма нищо общо с изсичането на вековните гори. Концесионната територия не се разширява\", каза още вицепремиерът. \"Имаше обществено обсъждане. То приключи на 22 декември. Отношението на желаещите и нежелаещите е 3 към 1 в полза на хората, които искат втори лифт\", разкри лидерът на НФСБ.", "date": "2018.01.04", "title": "ГОРЕЩА ТЕМА! Валери Симеонов разби \"паркетните еколози\", протестиращи срещу втория лифт в Банско"}
{"url": "http://pik.bg/%D1%80%D1%83%D1%81%D0%BA%D0%B8%D1%8F%D1%82-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B0%D0%BD%D0%B0%D1%82%D0%BE%D0%BB%D0%B8%D0%B9-%D0%BC%D0%B0%D0%BA%D0%B0%D1%80%D0%BE%D0%B2-%D0%BD%D0%B5%D0%BA%D0%B0-%D0%B2%D0%B5%D1%87%D0%BD%D0%BE-%D0%B6%D0%B8%D0%B2%D0%B5%D0%B5-%D1%80%D1%83%D1%81%D0%BA%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BF%D1%80%D0%B8%D1%8F%D1%82%D0%B5%D0%BB%D1%81%D1%82%D0%B2%D0%BE-news717034.html", "text": "Нека вечно живее руско-българското приятелство. Това каза в приветственото си слово извънредният и пълномощен посланик на Руската Федерация в България Н. пр. Анатолий Макаров по повод 140-годишнината от Освобождението на София от турско робство, съобщава \"Фокус\" . „За мен е голяма чест да представям Русия на днешните тържества, посветени на 140-годишнината от Освобождението на град София от османското иго. Събитията от преди 140 години не са били подарък, а заслуга – резултат от дълга и кръвопролитна борба за свобода, за правото на България сама да определя своята съдба. Тази борба не би била възможна както без българските будители и опълченци, така и без самоотвержените руски войни, поставили на карта най-скъпото си – живота си заради бъдещето на братския български народ“, заяви Макаров. По думите му днес понякога може да се чуе, че не бива да се живее с миналото, че е крайно време да се зареже благодарността към руските освободители и да се премине към новите идеали. „Но какво би представлявала съвременна България, ако не бяха решителните действия на император Александър II? Нали въпреки масовите настроения в полза на поробените славянски народи, ходили из Европа през 17-те години на 19 век, само руската империя намира смелостта да провъзгласи открита война срещу Османската империя. Тази война е била благородна и съзидателна, а победата в нея е станала наша обща“, допълни той. Според него да помним подвига на нашите предци не означава да живеем с миналото. „Това означава да бъдем благодарни потомци, достойни за свободата и щастието, извоювани с цената на многохилядни жертви. Нека да бъдем грижливи към нашата обща история, скъпи приятели. Нека всяка година пред този монумент се събират хора, за да почетат паметта на загиналите войници. Нека вечно живее руско-българското приятелство“, каза още Анатолий Макаров.", "date": "2018.01.04", "title": "Руският посланик Анатолий Макаров: Нека вечно живее руско-българското приятелство"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B5%D0%BC%D0%B8%D0%BB-%D0%BA%D0%BE%D1%88%D0%BB%D1%83%D0%BA%D0%BE%D0%B2-%D1%81-%D0%BA%D1%83%D0%BB%D1%82%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BF%D0%BE%D0%BF%D0%B8%D0%BB%D1%8F-%D0%BF%D1%80%D0%B8%D0%B2%D1%8A%D1%80%D0%B6%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D1%82%D1%80%D0%B5%D1%82%D0%B8%D1%8F-%D0%BF%D0%BE%D0%BB-news717066.html", "text": "Натрапчивото желание на някои политици да регулират сфери, които са лични и дълбоко интимни, води до тежки обърквации. Така Емил Кошлуков коментира във Фейсбук модната тези дни тема за т.нар. трети пол. Ето какво написа новият програмен директор на БНТ1: \"Разбира се, трети пол няма, или поне аз не съм виждал. А докато не ми покажат половите органи на третия пол, ще продължа да смятам, че не съществува :) Обърквацията идва от понятието gender, което ние не ползваме, може би най-близкото нещо на български е понятието за граматичен род, както пролетта е в женски род, макар и да не е от женски пол. Условност, с която в обществото обозначаваме някакви категории, но не строго полови. Обаче натрапчивото желание на някои политици да регулират сфери, които са лични и дълбоко интимни, води до тежки обърквации, които не са безобидни. Опасението, че така се отваря вратата за бъдещи поразии е основателно. Защото ще тръгнат едни директиви за образованието - как да преподаваме на децата тия джендър-мендър купешки думи и социални роли, как да ги третираме в законите, как да разграничаваме всичките видове отклонения от нормата - защото не е работа на държавата да описва видовете травестити и съответните им тоалетни, как да ги наричаме, за да е политически коректно и т.н. Не е работа на държавата да се занимава с това, което някой прави под юргана. Нито с това, как се чувства мъж, който си мисли, че е жена, или пък Наполеон, все тая. Тази конвенция не е толкова проблемна, колкото излишна в този си вид. Ако искаме да спрем насилието над жени, което е целта на Истанбулската хартия, нека се занимаваме с това. Не с нестереотипните роли на пола, както са написали. С тях се занимават друг вид специалисти, медицински включително\"", "date": "2018.01.04", "title": "ЕКСКЛУЗИВНО В ПИК! Емил Кошлуков с култов коментар, попиля привържениците на третия пол"}
{"url": "http://pik.bg/%D0%B8%D0%B7%D0%BF%D1%80%D0%B0%D0%B2%D1%8F%D1%82-%D0%BF%D1%80%D0%B5%D0%B4-%D1%81%D1%8A%D0%B4%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B0-%D0%BE%D1%82-%D0%B1%D1%81%D0%BF-%D0%BC%D0%B0%D0%BD%D0%BE%D0%BB-%D0%B3%D0%B5%D0%BD%D0%BE%D0%B2-news717065.html", "text": "Депутатът от БСП Манол Генов застава пред съда по обвинение в купуване на гласове, след като Софийската градска прокуратура внесе обвинителния акт  срещу него. Делото ще се гледа в Софийския градски съд, а подсъдим заедно с народния представител е бизнесменът Николай Христев, чиято съпруга държи ресторант \"Амбелино\" в сградата на общината в Асеновград, съобщава \"Марица\". Според прокуратурата на неустановена дата в средата на март м. г., когато течеше кампанията за предсрочните парламентарни избори, Манол Генов е предоставил на Христев 100 лв., които бизнесменът дал на друг човек. С тях той трябвало да убеди няколко души от Асеновград да гласуват за Манол Генов като кандидат за народен представител. Обвинението срещу Николай Христев гласи, че пак през март 2017-а на 2 пъти той дал на посредници общи 900 лв., с които те трябвало да мотивират избиратели да гласуват за Манол Генов. Датата на първия опит за изборна търговия не е уточнена в хода на разследването, но втория път това се е случило в самия изборен ден.  Тогава Христев дал 400 от общо 900-те лв. Предстои насрочване на делото от съда.", "date": "2018.01.04", "title": "Изправят пред съда депутата от БСП Манол Генов"}
{"url": "http://pik.bg/%D0%B2%D0%B5%D1%87%D0%B5%D0%BD-%D0%B6%D0%B5%D0%BD%D0%BA%D0%B0%D1%80-%D0%B1%D1%80%D0%B8%D0%B0%D1%82%D0%BE%D1%80%D0%B5-%D0%BD%D0%B0%D1%82%D0%B8%D1%80%D0%B8-30-%D0%B3%D0%BE%D0%B4%D0%B8%D0%BD%D0%B8-%D0%BF%D0%BE-%D0%BC%D0%BB%D0%B0%D0%B4%D0%B0%D1%82%D0%B0-%D1%81%D0%B8-%D0%B6%D0%B5%D0%BD%D0%B0-news717035.html", "text": "Бившият шеф във \"Формула 1\" и вечен плейбой Флавио Бриаторе би шута на 30 години по-младата си жена. 67-годишният ексбос на \"Рено\" се развежда с красавицата Елизабета Грегорачи, с която вдигна сватба преди десет години. Първоначално двамата отричаха раздялата си, но в крайна сметка признаха края на брака си. Флавио и бившият модел Елизабета вече са подписали всички документи, а адвокат по делото е била прочутата в Италия Анамария Бернардини, която е спец в разводите на милионерите. Грегорачи ще получи солидна сума от богаташа и луксозен мезонет в центъра на Рим. Двамата твърдят, че раздялата е минала в приятелски тон и запазват уважението си един към друг. Бриаторе и Елизабета имат и едно дете, което се роди, когато Флавио беше на 60 години. Седемгодишният им син остава с майката. Бриаторе дълги години поддържа имидж на плейбой и има връзки с жени като Наоми Кембъл и Хайди Клум. От последната има 13-годишна дъщеря.", "date": "2018.01.04", "title": "ВЕЧЕН ЖЕНКАР! Бриаторе натири 30 години по-младата си жена"}
{"url": "http://pik.bg/%D1%80%D0%B0%D0%B7%D0%B2%D0%B8%D1%82%D0%B8%D0%B5-%D1%8E%D0%BB%D0%B5%D0%BD-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BF%D1%80%D0%BE%D0%B5%D0%BA%D1%82%D0%B0-%D0%B7%D0%B0-%D0%B2%D1%82%D0%BE%D1%80%D0%B8-%D0%BA%D0%B0%D0%B1%D0%B8%D0%BD%D0%BA%D0%BE%D0%B2-%D0%BB%D0%B8%D1%84%D1%82-%D0%BD%D0%B0-%D0%B1%D0%B0%D0%BD%D1%81%D0%BA%D0%BE-%D0%B2-%D0%BC%D0%BE%D1%81%D0%B2-news717071.html", "text": "Имаме идеен проект, който вече разпространихме. Той е плод на консенсусно решение на водещи световни специалисти в областта на проектиране на ски зони. Те след преценка на всички възможни варианти, в това число и увеличаване на капацитета на настоящия кабинков лифт стигнаха до заключение, че  предложеният идеен проект е оптималният вариант, който да реши по най-екологосъобразния начин транспортния достъп до ски-зоната. Наред с това ние ще огледаме и всички проблемни места и възможни варианти за по-доброто и комфортно практикуване на зимните спортове и да предложим комплексно решение, което ще бъде изготвено от водещи международни специалисти. Ще наемем проектантски екип, който ще изготви мотивирано предложение и ще извървим всички процедури предвидени в екологичното законодателство на страната. Държим да отбележим, че както и досега стриктно ще съблюдаваме българското законодателство и не по-малко от всички останали милеем за българската природа. Всичко останало, което се разпространява са спекулации и се надяваме, че българското общество не следва да се подава на спекулациите, че ще застроим планината или ще излезем от зоната. Нито сме имали, нито имаме, нито ще имаме каквото и да било желание да изграждаме леглова база на територията на парка. Който го твърди, спекулира и заблуждава обществото, защото то е забранено и по закон. Единственото наше желание и намерение, какъвто е и предметът на концесията е доизграждане и оптимизиране на спортната и техническата  инфраструктура за по-добро функциониране на ски-зоната. Искаме да благодарим на всички, които през тези години подкрепяха общата кауза за развитие на зимните спортове и зимния туризъм в планините на България и се надяваме, че заедно ще успеем\"!, допълват от Юлен. Концесионерът \"Юлен\" АД представи проекта за втори кабинков лифт в ски зона Банско в Министерството на околната среда и водите, съобщиха от дружеството. Те заявяват следното: \"С приемането на актуализацията на Плана за управление на НП“Пирин“, с която отпадна забраната за изграждане на спортна и туристическа инфраструктура в рамките на Зоната за туризъм се даде възможност ние да стартираме проект за очаквания от всички втори кабинков лифт за Ски-зона с център гр. Банско.", "date": "2018.01.04", "title": "РАЗВИТИЕ! Юлен представи проекта за втори кабинков лифт на Банско в МОСВ"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B8%D0%B7%D0%BF%D0%BB%D1%83%D0%B2%D0%B0%D1%82-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%BE%D0%BA%D0%BE%D0%BB%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%B2-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-%D0%BD%D0%B5%D0%B4%D0%B5%D0%BB%D1%87%D0%BE-%D1%8E%D0%BD%D0%B0%D0%BA%D0%BE%D0%B2-%D1%81-%D0%B4%D0%B5%D1%81%D0%B5%D1%82%D0%BA%D0%B8-news717031.html", "text": "Нови полицейски огледи на мястото на шесторното убийство в Нови Искър и полицейска акция край града. На място са пристигнали и военни. От МВР нито отрекоха, нито потвърдиха, че операцията е свързана с жестокото престъпление. Извършителят на убийството все още е на свобода, съобщава Нова телевизия. Заподозрян засега няма, но има версия. Ясно е вече, че никой от застреляните не се е самоубил. Разследващите смятат, че престъплението е заради бизнеса на семейството. Справка в Търговския регистър показва, че жертвата Неделчо Юнаков е бил управител на фирмата \"Бау Консултинг Мениджмънт\". Тя е била прехвърлена на мъж от Лом на име Камен Благоев. Според регистъра, той притежава десетки фирми. \"Бау Консултинг Мениджмънт\" е била изпълнител по европроект по ОП \"Регионално развитие\", започнат през 2012-а година.", "date": "2018.01.04", "title": "НОВИ РАЗКРИТИЯ! Изплуват подробности около убийството в Нови Искър! Неделчо Юнаков с десетки фирми, участвал и в европроекти"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%BA%D0%BE%D0%BB%D0%B0-%D0%BF%D0%BE%D0%BC%D0%B5%D1%82%D0%B5-%D0%B4%D1%80%D1%83%D0%B3%D0%B8-%D1%82%D1%80%D0%B8-%D1%81%D0%BD%D0%B8%D0%BC%D0%BA%D0%B8-news717070.html", "text": "Отново пътен инцидент в София – лек автомобил удари три други коли на столичния бул. „Патриарх Евтимий”, предава Би Ти Ви. Инцидентът се размина без жертви, една жена е откарана в болница. Катастрофата е станала малко след 13 ч. днес, когато шофьорът губи контрол над превозното средство и се удря в паркираните на булеварда автомобили. Няколко часа движението по булеварда се осъществяваше само в дясната лента.", "date": "2018.01.04", "title": "Тежка катастрофа в центъра на София, кола помете други три (СНИМКИ)"}
{"url": "http://pik.bg/%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%B2-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-news717050.html", "text": "Трус с магнитуд 5,2 по скалата на Рихтер е регистриран в Черна гора в 12:47 българско време, съобщи Европейският сеизмологичен център. Дълбочината му е на 10 километра. В 13:02 българско време е отбелязан втори трус с магнитуд 3 по скалата на Рихтер и дълбочина 5 километра.", "date": "2018.01.04", "title": "Силно земетресение в Черна гора"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B6%D0%B0%D0%BD%D0%B4%D0%B0%D1%80%D0%BC%D0%B5%D1%80%D0%B8%D1%8F%D1%82%D0%B0-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D0%B8-%D0%B4%D1%83%D0%BD%D0%B0%D0%B2-%D0%BC%D0%BE%D1%81%D1%82-news717057.html", "text": "Проверки на жандармерията в района на Дунав мост. Акцията е започнала днес, проверяват се основно бусове и тежкотоварни камиони. Екипи на специализираните полицейски части спират всички камиони, за да проверяват товарите им. Обстойно се преглеждат документите на онези, които превозват месо и месни продукти, опредаде БиТиВи. Проверката е свързана с вноса на месо от Румъния, където преди време беше регистрирано опасното заболяване африканска чума по свинете. При съмнения за годността на товара проверка на място ще правят и експерти от Агенцията за безопасност на храните.", "date": "2018.01.04", "title": "ИЗВЪНРЕДНО! Жандармерията проверява и Дунав мост"}
{"url": "http://pik.bg/10-%D0%B3%D0%BE%D0%B4%D0%B8%D0%BD%D0%B8-%D0%BF%D0%BE-%D0%BA%D1%8A%D1%81%D0%BD%D0%BE-%D1%82%D0%B8%D0%BA%D0%BD%D0%B0%D1%85%D0%B0-%D0%BD%D0%B0%D0%BD%D0%BE%D0%B2%D0%BE-%D0%B2%D0%B0%D0%BD%D0%BA%D0%BE-1-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D1%80%D0%B0%D0%BF%D1%8A%D1%80%D1%8A%D1%82-%D0%B7%D0%B0%D0%BB%D0%BE%D0%B2%D0%B5%D0%BD-%D0%B4%D0%B0-%D0%BA%D0%B0%D1%80%D0%B0-%D0%BF%D0%B8%D1%8F%D0%BD-%D0%B2-%D1%81%D1%82%D1%83%D0%B4%D0%B5%D0%BD%D1%82-news717056.html", "text": "Рапърът Ванко 1 отново е в затвора 10 годиниq след като напусна пловдивската тъмница. Този път обаче за доста по-кратко време от предишния му престой - само за 3 месеца. Пловдивчанинът е заловен да кара пиян в столицата преди месец. Патрул на КАТ- София го спрял за проверка в центъра и дрегерът отчел 1.3 промила. Рапърът с тъмно минало е бил задържан, а срещу него е образувано досъдебно производство. В последствие е бил осъден от Районен съд. Сега Ванко 1 ще трябва да излежи присъдата си в Пловдив, тъй като тук е адресната му регистрация. Според запознати той е бил в столицата заради участие на приятелката си - фолкпевицата Теди Александрова, предава \"Трафикнюз\". По източник на ПИК Ванко 1 е бил проверен в района на Студентски град. Пловдивчанинът Иван Главчев бе арестуван за трафик на жени. Срещу него бе заведено дело за склоняване към проституция в периода 1999 - 2003 година. Осъден бе на 12 години затвор, но излежава едва половината от присъдата си, защото междувременно е приета скандалната поправка в Наказателния кодекс, която бързо е кръстена на него. Според някой обвинения тази поправка е направена именно заради Главчев. След излизането си от затвора, Ванко 1 определя престоя си зад решетките като \"петзвезден\". Пловдивчанинът е баща на три деца - две момчета и дъщеря.", "date": "2018.01.04", "title": "10 ГОДИНИ ПО-КЪСНО! Тикнаха наново Ванко 1 в затвора! Рапърът заловен да кара пиян в Студентски град"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D0%BF%D0%B8%D0%BB%D0%BE%D1%82%D0%B8-%D1%81%D0%B5-%D0%BC%D0%BB%D0%B0%D1%82%D0%B8%D1%85%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D0%BE%D0%BB%D0%B5%D1%82-news717010.html", "text": "Двама пилоти от индийската авиокомпания Jet Airways са отстранени заради сбиване по време на полет. От авиокомпанията потвърждават, че докато изпълнявали полет от Лондон до Мумбай, се стигнало до недоразумение в пилотската кабина. За щастие, самолетът с 324 пътници кацнал успешно. Индийски медии цитират очевидец, според когото единият пилот ударил плесница на другия, който всъщност е жена.", "date": "2018.01.04", "title": "Куриоз! Пилоти се млатиха по време на полет"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%88%D0%BC%D0%B0%D1%80-%D0%B2-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D1%83%D0%B6%D0%B0%D1%81%D0%B8%D1%82%D0%B5-%D0%B2-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80---%D0%BF%D1%80%D0%B0%D0%B2%D1%8F%D1%82-%D1%81%D0%BB%D0%B5%D0%B4%D1%81%D1%82%D0%B2%D0%B5%D0%BD%D0%B0-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2-news717042.html", "text": "Същински кошмар се разиграва в къщата на ужасите в момента, научи репортер на ПИК TV на място. В момента там теме следствен експеримент - възстановка на жестоките убийства, извършени в нощна на 31 декември срещу 1 януари, когато бе избито цяло семейство. Разследващите опитват да разберат какво точно се е случило и провеждат различни сценарии на следствен експеримент. Около къщата на Неделчо Юнаков и Кети Кюхова продължава да има много полицията, пътечка около нея е заградена с полицейска лента, съобщи водещата на ПИК TV Ива Николова..", "date": "2018.01.04", "title": "ЕКСКЛУЗИВНО В ПИК TV! Кошмар в къщата на ужасите в Нови Искър - правят следствена възстановка на кървавите убийства (ОБНОВЕНА/СНИМКИ) "}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB-%D0%BD%D0%B0%D0%BD%D0%B5%D1%81%D0%B5-%D0%B2%D1%8A%D0%B7%D0%B4%D1%83%D1%88%D0%BD%D0%B8-%D1%83%D0%B4%D0%B0%D1%80%D0%B8-%D0%B2-%D0%B3%D0%B0%D0%B7%D0%B0-news717016.html", "text": "Израелската авиация нанесе удар тази нощ по позиции на ислямисткото движение \"Хамас\" в Ивицата Газа, след ракетен обстрел от палестинския анклав, съобщи в комюнике израелската армия, цитирана от Франс прес. \"В отговор на ракетите, изстреляни срещу Южен Израел, израелската авиация атакува терористична инфраструктура в ивицата Газа\", се казва в комюникето. Вчера от Газа към Израел бяха изстреляни три ракети, без да причинят жертви и щети. Палестински бойци са изстреляли от Газа най-малко 20 ракети или артилерийски снаряда, откакто на 6 декември американският президент Доналд Тръмп обяви решението си да признае Ерусалим за столица на Израел.", "date": "2018.01.04", "title": "Израел нанесе въздушни удари в Газа"}
{"url": "http://pik.bg/%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0-%D0%BF%D0%BB%D0%B0%D1%88%D0%B8-%D1%81-%D1%80%D0%B0%D0%B7%D0%B2%D0%BE%D0%B4-%D0%BC%D1%8A%D0%B6%D0%B5%D1%82%D0%B5-%D0%B2-%D0%BF%D0%B0%D0%B9%D0%BD%D0%B5%D1%80-news717037.html", "text": "Скандалната плеймейтка Жанет Нейчева е преспала с голяма част от певците в \"Пайнер\". Тя заяви, че може да разведе не един или двама от поп фолк средите, ако си развърже езика. 19-годишната Жанет, която сама издаде, че е имала вземане-даване с Константин, а по-късно отрече, сега си позволи да разкрие и още пикантни подробности. \"А сега де, с колко съм имала закачка? На въпроса дали са доволни, отговарям директно - мисля, че съм невероятна, едва ли ще има недоволни\", хвали сама себе си Жанет пред \"Телеграф\".", "date": "2018.01.04", "title": "Плеймейтка плаши с развод мъжете в \"Пайнер\""}
{"url": "http://pik.bg/%D1%81%D1%82%D1%80%D0%B0%D1%85-%D1%82%D1%80%D0%B8%D0%BC%D0%B0-%D0%B1%D1%80%D1%83%D1%82%D0%B0%D0%BB%D0%BD%D0%B8-%D0%B0%D0%BB%D0%B1%D0%B0%D0%BD%D1%81%D0%BA%D0%B8-%D0%B1%D0%B0%D0%BD%D0%B4%D0%B8%D1%82%D0%B8-%D0%B4%D1%83%D1%85%D0%BD%D0%B0%D1%85%D0%B0-%D0%BE%D1%82-%D0%B0%D1%80%D0%B5%D1%81%D1%82-%D0%B2-%D0%B0%D1%82%D0%B8%D0%BD%D0%B0-news717017.html", "text": "Гръцката полиция издирва трима мъже, които са успели да избягат от един от полицейските арести в Атина малко след полунощ, пише гръцкото електронно издание Eкатимерини, цитирани от Фокус. Двама от издирваните са били задържани за трафик на наркотици, докато третият е извършил убийство. Тримата са албански граждани. С тях се е опитал да избяга и грузинец, който обаче е бил заловен. Бегълците са прерязали решетките на прозореца в ареста и са излезли на улицата, макар от органите на реда да не съобщават какви технически средства са използвали тримата за да преодолеят решетките.", "date": "2018.01.04", "title": "СТРАХ! Трима брутални албански бандити духнаха от арест в Атина"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%B2%D1%81%D1%8F%D0%BA%D0%B0-%D0%B2%D1%82%D0%BE%D1%80%D0%B0-%D0%BC%D0%B5%D0%B4%D1%81%D0%B5%D1%81%D1%82%D1%80%D0%B0---%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%BA%D0%B0-news717038.html", "text": "Кризата сред медицинските сестри се задълбочава. В момента тази длъжност се изпълнява от 26 000 души, което е почти наполовина по-малко от световните стандарти. През година обаче 26% от работещите ще се пенсионират, а други 22%, които все още практикуват професията, са на възраст над 65 години. Ако и те решат да се пенсионират, системата буквално ще бъдат парализирани, предупреждава Милка Василева, председател на Българската асоциация на професионалистите по здравни грижи (БАПЗГ), пише skener. news. Прогнозите сочат, че още през следващата година ще останат едва ¼ от медицинските ни сестри, като средната им възраст ще е 53 години. Ето защо работещите на тези позиции искат 1500 лв. стартова заплата. Към момента средното им възнаграждение е около 700 лв. През последните 10 години над 15 000 специалисти по здравни грижи са сменили професията си, а други 9412 медсестри и 550 акушерки са заминали за чужбина.", "date": "2018.01.04", "title": "Страшна статистика! Всяка втора медсестра - пенсионерка"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B5%D0%BA%D1%81%D0%BF%D0%B5%D1%80%D1%82%D1%8A%D1%82-%D0%BF%D1%80%D0%BE%D1%84-%D0%BD%D0%B8%D0%BA%D0%BE%D0%BB%D0%B0%D0%B9-%D1%80%D0%B0%D0%B4%D1%83%D0%BB%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B7%D0%B0-news717051.html", "text": "Бившият секретар на МВР проф. Николай Радулов коментира ексклузивно пред ПИК бруталното шесторно убийство в Нови Искър. Пред медията ни топ експертът заяви, че убиецът не е професионалист, но има добра логика и е планирал внимателно деянието. Проф Радулов беше категоричен, че късното намиране на труповете ще затрудни разследването, тъй като горещите следи са изстинали. Според бившия секретар на МВР едва ли има връзка между този случай и показния разстрел на шефа в НАП Иво Стаменов. - Няма нито едно доказателство, което да ни води до предполагаемо професионално убийство. Тези хора не са от калибъра нито на Георги Илиев, нито на Андрей Луканов, за да някъде да се появи професионален убиец. Това, което излезе първоначално и даваше някакви основания да се говори по тази тема, беше заявление на един от полицаите, че хората са убити с по един изстрел в главата. Това се оказа абсолютно невярно и най-вероятно извършителят е гледал повечко филми и е знаел, че жертвите най-накрая се проверяват с контролен изстрел дали са живи. По-скоро става въпрос за нещо, което е свързано с живота или на мъжа, или на жената. Няма никакви основания да мислим, че покрай тях има нещо, което да предполага, че има възможност някой да ги поръча и да ги убие професионален убиец. Виждате, че къщичката, която имат, е съвсем обикновена за Нови Искър. Съвсем скромна е, не е ремонтирана, дори няма алуминиева дограма. Колите, които има, те са взети на старо. Мъжът е монтьор, взел ги е отнякъде и ги е постегнал. Няма никаква причина да мислим, че тези хора са свързани с някакъв процес, който предполага използване на професионални убийци. - Не мисля, че тези случаи имат нещо общо. Зависи какво г-н Сарафов е има предвид под \"кухи\" фирми. Според мен това са фирми, които убитият е регистрирал с надеждата да направи нещо. Провалил се е и те са останали така. В България има над 1 милион такива фирми, които преди години бяха служебно унищожени и задръстваха регистъра. Що се отнася до двата случая - има огромна разлика. В онзи случай данъчният беше прицелен с изстрел отдалеч. Там може да се предполага, че има някаква интрига, още повече, че се говори за връзки на данъчния с някои от хората, които дърпат конците в държавата. Той е и бивш служител на МВР. Там може да се подозира професионално изпълнение, защото има само един-единствен изстрел отдалече, който го улучва през предното стъкло на колата. Случаят в Нови Искър е съвсем друг. Там е като касапница. Може би е стреляно с полуавтоматична пушка. Нищо не говори за връзка между двата случая. - Не мисля, че е повече от един. Мисля, че е един човек. Говори се, че било много трудно едно лице да убие петима души. Но навръх Нова година хората са пийнали, някои дори са заспали, така че най-вероятно този, който е планирал убийствата, го е направил добре. Не е необходимо да е професионален убиец, необходимо е да има добра логика и да е прочел няколко книги и да е гледал няколко филма за разследване на престъпления, за да скалъпи една що-годе приемлива схема, която според него го обезопасява. Но аз мисля, че това е убийство от този тип, които се разкриват в България. Свързано е по някакъв начин или с мъжа, или с жената. Има някакъв емоционален момент и ще видите, че това престъпление ще бъде разкрито и ще се окаже точно такава връзката. - Ние не можем да гадаем какви са следите. Не знаем какво е иззето, а и Института по криминалистика най-вероятно още не е направил необходимите разследвания. Там се работи бавно, но сега ще се даде зелена светлина за този случай, защото е компрометиращ за страната. И все пак нещата се движат доста трудно и не можем да предполагаме. - Колкото и да е чудно, това е въпрос и на любознателност на извършителя, не толкова на професионализъм. Тук има и въпрос на малко късмет, но трябва да се има предвид, че няма случай, в който професионален убиец да създаде такава касапница. Обикновено обектът се проследява внимателно, изчислява му се маршрутът, стреля се така, че да бъде засегнат само той. Килърите не са масови убийци. Това е по-скоро човек с лабилна психика, който е подходил към случая емоционално и затова е избил толкова много хора. - Определено това затруднява разследването. Горещите следи са поизстинали. Един от начините да се действа при такива престъпления по горещи следи е да се използват следови кучета. Само че тези следи отдавна са си отишли, по тях може да се тръгне до 24 часа. Така че това доста ще затрудни разследващите. - Много ме съмнява, че извършителят, при всичко това, което констатираме за него, е такъв идиот, за да се забие в района. Според мен това е някаква следа, може би се издирва човек, който е свидетел или е замесен по-друг начин, но едва ли е убиецът.", "date": "2018.01.04", "title": "ЕКСКЛУЗИВНО В ПИК! Топ експертът проф. Николай Радулов с горещи разкрития пред медията ни за бруталната касапница в Нови Искър, спецакцията в Луково и връзката с атентата срещу Иво Стаменов"}
{"url": "http://pik.bg/%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81%D0%B5-%D0%BE%D1%82%D0%B4%D0%B0%D0%B4%D0%B5-%D0%BD%D0%B0-%D0%BF%D0%BE%D1%87%D0%B8%D0%B2%D0%BA%D0%B0-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D1%89%D0%B5-%D0%B2%D0%B7%D0%B8%D0%BC%D0%B0-%D1%83%D1%80%D0%BE%D1%86%D0%B8-%D0%BF%D0%BE-%D1%82%D1%8A%D0%BA%D0%B0%D0%BD%D0%B5-%D1%81%D0%BD%D0%B8%D0%BC%D0%BA%D0%B0-news717058.html", "text": "Президентът Румен Радев и съпругата му Десислава са на частно посещение в Баните. Те са там по покана на местен хотелиер, с когото са приятели от години, твърдят местните. Президентската двойка е отседнала в хотела му. Снимки на държавния глава с младежи от родопското селище започнаха да обикалят социалните мрежи от снощи, съобщава \"Марица\". Днес двойката планирала да се срещне с децата Лили и Митко от село Вълчан дол, казват местни. Децата гостуваха на президента и съпругата му през лятото на 2017 година. Семейството с тежко болен баща, съпругата му Надя и двете му деца от т.нар. \"Къща на мизерията\" в с. Вълчан дол трогна хиляди хора от страната и чужбина през пролетта и лятото. Кметът на Баните Милен Белчев организира строителите от целия регион да ремонтират къщата им. Братчето и сестричето гостуваха на президента и тяхната снимка в непринудена обстановка с държавния глава и съпругата се превърна в хит в социалните мрежи и медиите. Според местни Десислава Радева проявила интерес към родопските занаяти и смятала да вземе и няколко урока по тъкане в Баните.", "date": "2018.01.04", "title": "ВАКАНЦИЯ! Румен Радев се отдаде на почивка, Генерал Деси ще взима уроци по тъкане (СНИМКА)"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%BC%D0%B5%D0%B6%D0%B4%D1%83-%D0%B1%D0%B0%D1%80%D1%81%D0%B0-%D0%B8-%D0%BB%D0%B8%D0%B2%D1%8A%D1%80%D0%BF%D1%83%D0%BB-%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-news717014.html", "text": "Продължава драмата около евентуално преминаване на Филипе Коутиньо в Барселона. Медии в Каталуния бяха сигурни, че всичко е договорено и бразилецът ще бъде представен на \"Камп Ноу\" през следващата седмица. Твърдяха, че каталунците ще платят на Ливърпул 110 милиона евро на момента и още 40 като бонуси напред във времето. Днес информациите са, че английският клуб държи да получи 160 милиона. Шефовете на Барса пък били склонни да дадат 130 на момента и нито 1 евро под формата на бонуси. Лично президентът на \"блаугранас\" Хосеп Мария Бартомеу ще пътува до Острова, за да преговаря с агентите на Коутиньо. Барселона проявява сериозен интерес и към звездата на Атлетико (Мадрид) Антоан Гризман, но за него ще се преговаря през лятото, акцентира \"Топспорт\".", "date": "2018.01.04", "title": "Драма между Барса и Ливърпул на трансферния пазар!"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D1%82%D0%B0%D0%B2%D0%B0-%D1%81%D1%82%D1%80%D0%B0%D1%88%D0%BD%D0%BE-%D0%BA%D1%80%D0%B0%D0%B9-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80---%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D1%81%D0%B5-%D0%B2%D0%BA%D0%BB%D1%8E%D1%87%D0%B8-%D0%B2-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D0%B5-news717072.html", "text": "Хеликоптер кръжи в района на село Луково, близо до Нови Искър, където специализирани екипи издирват заподозрения за шесторното убийство, научи ПИК преди минути. Според живеещи в района от скоро там кръжи и хеликоптер, който се движи изключително близо до земята. Местните са категорични, че той също се е включил в издирването на заподозрения. От сутринта на място са десетки полицаи, както и следови кучета, които търсят евентуалния убиец.", "date": "2018.01.04", "title": "САМО В ПИК! Става страшно край Нови Искър - хеликоптер се включи в издирването на заподозрения за шесторното убийство "}
{"url": "http://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D0%BF%D1%80%D0%B8%D0%B5%D1%82-%D0%BF%D0%BE-%D1%81%D0%BF%D0%B5%D1%88%D0%BD%D0%BE%D1%81%D1%82-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B7%D0%B0%D1%80%D0%B0%D0%B4%D0%B8-news716968.html", "text": "Посрещането на Новата година се оказа истинско изпитание за семейството на Ким Кардашиян и Кание Уест. Техният 2-годишен син Сейнт Уест е бил хоспитализиран заради пневмония в края на миналата седмица. Двойката е закарала детето си в болница в Лос Анджелис на 28 декември, като то получило необходимите медицински грижи и вече е изписано. \"Моето скъпо момченце е толкова силно. След като прекарах три нощи в болницата и видях как страда, Нова година беше предизвикателство\", сподели Кардашиян в социалните мрежи. Тя побърза да благодари на всички медицински лица, помогнали за възстановяването на малкия Сейнт, предава \"Missbloom\".", "date": "2018.01.04", "title": "Синът на Кардашиян приет по спешност в болница заради..."}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B9-%D1%87%D1%83%D0%B6%D0%B4%D0%B5%D0%BD%D0%B5%D1%86-%D1%81%D0%B5-%D0%BE%D1%82%D0%B4%D0%B0%D0%BB%D0%B5%D1%87%D0%B0%D0%B2%D0%B0-%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D0%B3%D0%B5%D1%80%D0%B5%D0%BD%D0%B0-news717006.html", "text": "Все още не е ясно дали халфът на Левски - Неуц Рошу, ще започне подготовка с отбора на 6 януари. Румънецът, който взима солидна заплата, е нежелан на \"Герена\", а и той не иска да бъде резерва, пише \"Меридиан мач\". Към Рошу има интерес от няколко клуба, но все още не е ясно дали той ще бъде продаден или ще напусне Левски като свободен агент.", "date": "2018.01.04", "title": "Ето кой чужденец се отдалечава все повече от \"Герена\"!"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%B7%D0%BF-%D1%81-%D0%B2%D0%B0%D0%B6%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%B7%D0%B0%D0%B5%D0%BC%D0%B8%D1%82%D0%B5-%D0%B8-%D0%BB%D0%B8%D1%85%D0%B2%D0%B8%D1%82%D0%B5-%D0%BF%D0%BE-%D1%82%D1%8F%D1%85-news717008.html", "text": "При предсрочно погасяване на заем кредитодателят няма право да изисква от клиента си лихвата за целия период на договора. Това коментира председателят на Комисията за защита на потребителите Димитър Маргаритов пред \"Блумбърг тв\" след регистрирания повишен интерес към бързите кредити по празниците. „Лихвата е възнаграждението на кредитора за това, че неговите пари са престояли при получателя за определен период от време. Когато този период е съкратен, то очевидно и това възнаграждение трябва да бъде съкратено”, коментира Маргаритов. И добави, че за останалия период на договора потребителят следва да дължи само главницата. Председателят на КЗП предупреди, че в случаите, в които потребителят изпадне в забава, кредиторът има право да обяви заема за предсрочно изискуем и да получи обезщетения за оставащия период на договора в размер основния лихвен процент плюс десет пункта. Други такси или плащания обаче не могат да бъдат изисквани. За да не се стига до усложняване на отношенията кредитор-потребител, Маргаритов препоръча тегленето на заеми да не бъде „моментен импулс”, а да се планира. „Дори и да има остра необходимост от „бързи пари”, да се направи внимателна преценка какво точно се взима и какво трябва да се върне. Винаги да си даваме сметка дали, ако сега сме в затруднение и много желаем да вземем кредит, то това няма да ни въвлече в затруднение за по-дълъг период от време”, акцентира той и добави, че този подход стои в основата на възможността впоследствие потребителят да изплаща регулярно вноските си по кредита. Преди теглене на кредит Маргаритов посъветва да се преглеждат повече от една оферти и напомни, че на пазара в момента оперират над 50 регистрирани в БНБ финансови институции за отпускане на заеми на потребители. „Има вече и възможност за използването на кредитни консултанти. Съществува стандартен европейски формуляр, който може да бъде изтеглен от интернет страницата на КЗП. Той е задължителен реквизит в преддоговорните отношения и в него трябва да се съдържат всички съществени елементи по отношение размера на кредита, допълнителните такси, лихвеният процент и т.н.”, допълни председателят. След като в първите години на по-интензивно ползване на бързи кредити изискването за подписване на запис на заповед при сключване на договор за заем е засегнало много потребители, законът е въвел ограничение това да не може да става без съгласието на потребителя, посочи Маргаритов. „Тези действия са много затормозяващи, защото представляват безусловно волеизявление за поемане на финансов ангажимент и то в целия размер на кредита и дори в по-голям”, изтъкна той. И посъветва хората да внимават при отпускането на кредита наред с договора да не им бъде представен недобросъвестно и менителничен ефект, защото при подписването му ще бъдат обвързани. Маргаритов обобщи, че през последните две години КЗП е прегледала общите условия на всички небанкови финансови институции, които отпускат кредити на потребители. В много от случаите при откриване на неравноправни клаузи търговците доброволно са ги отстранявали. „Ако не сме обхванали всички, със сигурност и нововъзникналите ще бъдат прегледани, когато бъдат регистрирани в БНБ. По думите на председателя пстъпващите в Комисията жалби от граждани най-вече са свързани с изискването на допълнителни нерегламентирани такси. на финала той настоя при възникването на проблеми във връзка с изпълнението на договора, потребителите да търсят съдействието на институциите. Най-наред трябва да се обърнат към предоставилата кредита финансова институция и кредитните консултанти, а на следващ етап – към КЗП като контролен орган и към Помирителната комисия за платежни спорове за намиране на удовлетворително решение и за двете страни.", "date": "2018.01.04", "title": "Шефът на КЗП с важна информация за заемите и лихвите по тях"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BD%D0%BE%D0%B2%D0%B0-%D0%B2%D0%B0%D0%B6%D0%BD%D0%B0-%D1%81%D1%80%D0%B5%D1%89%D0%B0---%D0%B5%D1%82%D0%BE-%D0%BA%D0%BE%D0%B3%D0%BE-%D0%BF%D0%BE%D1%81%D1%80%D0%B5%D1%89%D0%B0-%D0%B2-%D1%81%D0%BE%D1%84%D0%B8%D1%8F-news717073.html", "text": "Министър-председателят Бойко Борисов ще се срещне утре с премиера на Ирландия Лео Варадкар, който ще бъде на работно посещение в България. Фокусът на разговорите е бъдещето на Европейския съюз, промените, които ще настъпят след Брекзит, Българското председателство на Съвета на ЕС и други актуални въпроси от европейския дневен ред. Сред темите на срещата са и задълбочаването на търговско-икономическото партньорство между България и Ирландия, изграждането на ефективно бизнес сътрудничество, както и активно увеличаване на двустранния стокообмен и на ирландските инвестиции и туристи у нас.", "date": "2018.01.04", "title": "ПЪРВО В ПИК! Борисов с нова важна среща - ето кого посреща в София"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%B0-%D1%80%D0%BE%D0%BA%D0%B0%D0%B4%D0%B0-%D0%BD%D0%B0-%D0%BE%D0%BB%D0%B4-%D1%82%D1%80%D0%B0%D1%84%D0%BE%D1%80%D0%B4-news717018.html", "text": "Бъдещето на Жозе Моуриньо в Манчестър Юнайтед изненадващо се превърна в една от основните теми в днешните издания на английските медии, акцентира \"Спортал\". Според \"Дейли Майл\" и \"Сън\" е много вероятно португалецът да напусне след края на сезона. Изданията се позовават на това, че Специалния прекарвал все по-малко време в Манчестър и използвал всяка възможност да се прибира в дома си в Лондон. Паралелно с това Моуриньо бил недоволен от липсата на достатъчно подкрепа от борда по отношение на януарските му трансферни цели. Добавя се отново и доводът, че Специалния е изкушен от възможността да поеме Пари Сен Жермен. В същото време \"Телеграф\" излезе с информация, че от клуба вече са започнали преговори за удължаването на контракта на Моуриньо. Настоящото споразумение изтича през лятото на 2019-а, но в него има опция за удължаването му с допълнителни 12 месеца - до юни 2020-а. \"Телеграф\" не разкрива какво ще бъде новото предложение на Манчестър Юнайтед, но уточнява, че целта е Моуриньо да обвърже дългосрочно бъдещето си с клуба от \"Олд Трафорд\". Изданието добавя, че през последния месец преговорите са напреднали, като продължават и в момента. Интересно е дали Моу ще остане за дълъг период на \"Олд Трафорд\", или в Ман Юнайтед предстои мениджърска рокада.", "date": "2018.01.04", "title": "Сензационна рокада на \"Олд Трафорд\"?"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B0%D0%BB%D0%BA%D0%BE%D1%85%D0%BE%D0%BB%D1%8A%D1%82-%D1%83%D0%B2%D1%80%D0%B5%D0%B6%D0%B4%D0%B0-%D0%B4%D0%BD%D0%BA-%D0%B8-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0-%D1%80%D0%B8%D1%81%D0%BA%D0%B0-%D0%BE%D1%82-%D1%80%D0%B0%D0%BA-news717041.html", "text": "Алкохолът уврежда ДНК на стволовите клетки, отговорни за производството на нова кръв. Това показва научно изследване върху мишки. Учените отдавна предупреждават, че консумацията на алкохол допринася за седем вида рак - на устата, гърлото, ларинкса или гласните струни, хранопровода или храносмилателната тръба, гърдата, черния дроб и червата, пише научното списание Nature, цитирано от БТА. На лабораторни мишки е бил даден разреден алкохол, известен като етанол. След това те използват хромозомни и ДНК анализи за изследване на генетичните увреждания, причинени от ацеталдехида, химично вещество, произведено, когато тялото обработва алкохол. Повреждането на ДНК може да доведе до клетъчна смърт, но също така може да предизвика механизмите за естествено възстановяване на организма. Ако ДНК се поправи неправилно, това може да доведе до рак.", "date": "2018.01.04", "title": "ВНИМАНИЕ! Алкохолът уврежда ДНК и увеличава риска от рак"}
{"url": "http://pik.bg/%D0%B2-%D1%80%D0%B0%D0%B7%D0%B3%D0%B0%D1%80%D0%B0-%D0%BD%D0%B0-%D0%B7%D0%B8%D0%BC%D0%B0%D1%82%D0%B0-%D1%86%D1%8A%D1%84%D0%BD%D0%B0%D1%85%D0%B0-%D1%86%D0%B2%D0%B5%D1%82%D1%8F-%D0%B2-%D1%81%D0%BC%D0%BE%D0%BB%D1%8F%D0%BD-news717043.html", "text": "Напук на днешния снеговалеж, в началото на януари в Смолян разцъфтяха цветя , а дърветата напъпват . Необичайната гледа по това време на годината може да се види в една от градинките на пред блоковите пространства на Новия център в града. Най-вероятно подлъгани от високите температури и слънчеви дни , няколко вида цветя не само са цъфнали, но имат и цвят, като между тях е и предвестникът на пролетта - кокичета. На приятната гледка се натъкват не само живеещите в близките блокове, но и преминаващите хора до общинската администрация на града. Повечето хора си обясняват необичайната гледка с аномалиите на времето през последните дни, съобкщава \"Дарик\".", "date": "2018.01.04", "title": "В разгара на зимата, цъфнаха цветя в Смолян"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%81%D1%82%D1%80%D0%B0%D1%85-%D0%B8-%D1%83%D0%B6%D0%B0%D1%81-%D0%B2-%D0%BB%D1%83%D0%BA%D0%BE%D0%B2%D0%BE-%D1%81%D0%BB%D0%B5%D0%B4-%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F%D1%82%D0%B0-%D0%B7%D0%B0-%D1%88%D0%B5%D1%81%D1%82%D0%BE%D1%80%D0%BD%D0%BE%D1%82%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D1%81%D0%BD%D0%B8%D0%BC%D0%BA%D0%B8-news717025.html", "text": "Страх е сковало село Луково от спецакцията, която се провежда в момента там. Жандармерия, тежко въоръжени полицаи с качулки обикалят не само във вилната зона на Нови Искър, но в Луково и край Своге. Това научи ПИК от свидетели. \"Не съм виждал такова нещо, беше като във филм\", заяви пред медията ни жител на Своге, който побързал да се прибере. Той заяви пред ПИК, че хората се страхуват и знаят, че акцията е свъзрана с жестоката касапница с шест трупа в Нови Искър. Агенция ПИК потърси и кметът на Луково Румен Колев, който заяви пред нас, че се намира в кметството и не може да даде никаква информация. Такава не се дава и от МВР за момента.", "date": "2018.01.04", "title": "ЕКСКЛУЗИВНО В ПИК! Страх и ужас в Луково след спецакцията за шесторното убийство (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B2%D1%82%D0%BE%D1%80%D0%B8%D1%8F-%D0%BB%D0%B8%D1%84%D1%82-%D0%BD%D0%B0-%D0%B1%D0%B0%D0%BD%D1%81%D0%BA%D0%BE-news717027.html", "text": "Предстои среща с инвеститори, извикал съм ги днес по-късно. Това каза министърът на околната среда и водите Нено Димов във връзка с инвестиционните намерения за втори лифт на Банско. „Разбирам, че ще има протести довечера и на Е-79 и в София. Протестите са нормална форма и част от демокрацията“, посочи той. По случая с възможните решения за добива на природен газ в Генерал Тошево министърът обясни: „Приоритет на правителството е запазването на здравето и живота на хората. Ще търсим решение в тази посока. Имахме работна среща вчера с министъра на енергетиката и на земеделието. Продължаваме проверките и на информацията, получена вчера“. „Докато не съберем информация по всички подадени сигнали няма да процедираме с ОВОС. Изпратили сме до 8 институции становища и чакаме отговорите“, уточни той. „Инвеститорът е прав, че референдумът не е задължителен при ОВОС, но сигналите, които сме получили и становищата, които очакваме ще бъдат взети предвид в процедурата по приемането на доклада“, поясни Нено Димов. „Експертният съвет може да излезе с 4 решения. Първото да не одобри инвестиционното намерение. Второто- да го върне за преработване. Третото да го върне за доработване и четвъртото е да го одобри“, каза още той.", "date": "2018.01.04", "title": "ИЗВЪНРЕДНО В ПИК! Нено Димов с гореща новина за втория лифт на Банско"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D1%8A%D1%82-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0-%D1%85%D0%B8%D0%BB%D1%8F%D0%B4%D0%B8-%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%B1%D0%B0%D0%BD%D1%81%D0%BA%D0%BE-%D0%B8-%D1%80%D0%B5%D0%B3%D0%B8%D0%BE%D0%BD%D0%B0-%D0%B7%D0%B0%D1%82%D0%B2%D0%B0%D1%80%D1%8F%D1%82-%D0%BF%D1%8A%D1%82%D0%B8%D1%89%D0%B0-%D0%B2-%D0%B1%D0%BE%D1%80%D0%B1%D0%B0%D1%82%D0%B0-%D0%B7%D0%B0-%D0%B2%D1%82%D0%BE%D1%80-news717024.html", "text": "Жителите на Банско отново ще блокират първокласен път Е-79, съобщават от Сдружение „Бъдеще за Община Банско“. Отново протестиращите ще се съберат на моста на главен път Е-79 в Симитли. Блокадата на пътя ще започне в 18.30 часа, като се очаква жителите на Банско да бъдат подкрепени от жители на съседни общини. „Ще блокираме първокласен път Е-79, за да подкрепим решението на Министерски съвет и да се опълчим на „зелената мафия“. Опасяваме се, че протестите на зелените могат да обърнат решението на Министерски съвет. Също така изразяваме нашата позиция, тъй като те ще протестират в София против това решение. Ние ще блокираме Е-79, за да подкрепим Правителството и по-скоро да подкрепим тяхното решение в посока изграждане на втора кабинка“, казват те. „Не искаме да стане така, че ето има вече решение и всички се покриха. Ние искаме да си отстояваме позицията докрай“, каза председателят на сдружението Русков. По думите му твърденията на зелените са лъжа. „Първото е, че ще бъдат изрязани над 40% от територията на парка, а това не е истина. Става въпрос за 2% от територията на парка, която е в ски зона Банско и за 0,6% ма територията на Добринище. Това е най-голямата лъжа. Втората им лъжа е, че ще бъдат изсечени голям брой вековни дървета. При положение, че имаме идеен проект, който показва, че голяма част от новата кабина ще мине успоредно до старата. Това е най-добре измисления вариант, който да щади природата и най-щадящия дърветата. Въпреки всичко, новият проект, който ще бъде проектират един ден ще мине през всички екологични експертизи и оценки, така че да бъде избран най-оптимални вариант за кабинковата линия“, каза още Русков.", "date": "2018.01.04", "title": "ПРОТЕСТЪТ СЕ РАЗРАСТВА! Хиляди жители на Банско и региона затварят пътища в борбата за втори лифт "}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D1%88%D0%BE%D0%BA%D0%B8%D1%80%D0%B0%D1%89%D0%B0-%D0%B2%D0%B5%D1%80%D1%81%D0%B8%D1%8F-%D0%B8%D0%BC%D0%B0-%D0%BB%D0%B8-%D0%B2%D1%80%D1%8A%D0%B7%D0%BA%D0%B0-%D0%BC%D0%B5%D0%B6%D0%B4%D1%83-%D0%B0%D1%82%D0%B5%D0%BD%D1%82%D0%B0%D1%82%D0%B0-%D1%81%D1%80%D0%B5%D1%89%D1%83-%D0%B4%D0%B0%D0%BD%D1%8A%D1%87%D0%BD%D0%B8%D1%8F-%D1%81%D1%82%D0%B0%D0%BC%D0%B5%D0%BD%D0%BE%D0%B2-%D0%B8-%D1%88%D0%B5%D1%81%D1%82%D0%BE%D1%80%D0%BD-news717004.html", "text": "Нова шокираща версия може да преобърне разследването на шесторното убийство в Нови Искър, научи ПИК. Напълно вероятно е да има връзка между атентата срещу данъчния шеф Иво Стаменов и бруталния разстрел на цяло семейство навръх Нова година, алармират криминалисти, които не участват в издирването на извършителите. Няколко са допирните точки, които водят в тази посока. Припомняме, че вчера шефът на Националната следствена служба Борислав Сарафов обяви на извънреден брифинг, че убитият Неделчо Юнаков се е занимавал с кухи фирми, които чистят ДДС . И двете покушения бяха извършени за по-малко от две седмици. И в двата случая става въпрос за професионални убийци, които не са дали никакъв шанс на жертвите си. При атентата срещу данъчния шеф Иво Стаменов подозренията падат върху сръбски килъри. За шесторното убийство в Нови Искър се говори, че е дело на албанската мафия. Криминалисти обаче са категорични, че е напълно възможно да става въпрос за една банда. Остава въпросът защо килърите са избили цялото семейство на Неделчо Юнаков, а не само него. Мистерия витае и около трупа на Кети Кюхова, който беше открит в кладенец, далеч от дома им. И тук предположенията са няколко. Експерти обясняват, че подобни екзекуции на цели семейства се извършват за назидание. Възможно е убитият Неделчо да е искал да съдейства на органите на реда срещу своите босове или пък да е кривнал от \"правия път\" в опит да ги измами. В тези случаи най-безскрупулните престъпници не се свенят да посегнат на цялото семейство като пример какво ще се случи и с останалите членове на престъпната организация, ако допуснат подобна грешка. Има вероятност, макар и минимална, килърите да са искали да убият единствено Неделчо Юнаков, но да е настъпила рязка промяна в плановете им, или да е станало объркване. Криминалисти разкриват пред ПИК, че шесторното убийство може да има за цел да забави разследващите, тъй като сега версиите за покушението са в пъти повече. Това пък ще даде време на престъпниците да се покрият. В тази насока са и предположенията със захвърления труп на Кети Кюхова. Смята се, че жената е убита още в къщата, а тялото нарочно е закарано до близката гора, където е захвърлена в кладенец. Според експерти тефтерчето със сметките също е оставено нарочно на видно място, за да бъде открито по-лесно и допълнително да обърка полицаите. Криминалисти обаче са категорични, че ако разследването тръгне в грешна посока, е напълно възможно извършителите на бруталното деяние да не бъдат заловени. .", "date": "2018.01.04", "title": "БОМБА В ПИК! Шокираща версия! Има ли връзка между атентата срещу данъчния Стаменов и шесторното убийство - съпругът Неделчо също забъркан с ДДС"}
{"url": "http://pik.bg/%D0%BF%D0%BE%D1%82%D0%B2%D1%8A%D1%80%D0%B4%D0%B5%D0%BD%D0%BE-%D0%BC%D1%8A%D0%B6%D0%B5%D1%82%D0%B5-%D1%85%D0%B0%D1%80%D0%B5%D1%81%D0%B2%D0%B0%D1%82-%D0%BF%D0%BE%D0%B2%D0%B5%D1%87%D0%B5-%D0%B1%D0%BB%D0%BE%D0%BD%D0%B4%D0%B8%D0%BD%D0%BA%D0%B8-news716985.html", "text": "Американски учени доказаха, че мъжете наистина харесват повече жените с руси коси в сравнение с брюнетките, тъй като блондинките им се струват по-млади и по-здрави, пише в. \"Дейли мейл\". Таблоидът цитира проучване на екип от университета в Минесота. То обхванало предпочитанията на 110 мъже. Учените решили да разнищят проблема с блондинките, след като от други изследвания било установено, че русокосите сервитьорки получавали по-големи бакшиши от брюнетките. Също така мъжете били по-склонни да помогнат на закъсали блондинки, отколкото на брюнетки. Психолозите показвали на доброволците фотографии на компютърно генерирани жени с еднакви физически данни с руси, кафяви и черни коси. Мъжете масово давали по-високи оценки на дамите с по-светли коси, като ги считали за по-атрактивни и по-склонни към авантюри. Участниците намирали блондинките за \"значително\" по млади и здрави на външен вид. Дамите с дълги коси се сторили на участниците по-малко здрави и атрактивни в сравнение с онези със средно дълги фризури.", "date": "2018.01.04", "title": "Потвърдено: Мъжете харесват повече блондинки"}
{"url": "http://pik.bg/%D0%BE%D0%B3%D0%BD%D0%B5%D0%BD%D0%B0-%D0%B2%D0%B5%D0%BD%D0%B4%D0%B5%D1%82%D0%B0-%D0%BF%D0%BE%D0%B4%D0%BF%D0%B0%D0%BB%D0%B8%D1%85%D0%B0-%D0%BA%D0%BE%D0%BB%D0%B8%D1%82%D0%B5-%D0%BD%D0%B0-%D0%B3%D0%BE%D1%80%D1%81%D0%BA%D0%B8-%D0%BE%D1%82-%D0%B8%D1%81%D0%BF%D0%B5%D1%80%D0%B8%D1%85-news716995.html", "text": "ОДМВР - Разград Два автомобила, собственост на горски стражари, са подпалени тази нощ в Исперих. Това съобщиха от . Сигналът за пожара е подаден на тел.112 в 00.50 часа на 4 януари. „Опел Корса“ на 35-годишен мъж с инициали А. А. и „Фолксваген Пасат“ на 37-годишен с инициали Ю. Ю. изгорели на паркинг пред блока в жк. „Васил Априлов“, където горските служители живеят. Причините за пожара и нанесените щети са в процес на изясняване. По случая е образувано досъдебно производство.", "date": "2018.01.04", "title": "Огнена вендета! Подпалиха колите на горски от Исперих"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0-%D1%81%D1%82%D0%B0%D1%80%D1%82-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0---%D0%B3%D1%80%D0%B8%D1%88%D0%BE-%D0%BA%D0%B0%D0%B7%D0%B0-%D0%BC%D0%BE%D1%89%D0%BD%D0%BE-%D0%BD%D0%B5-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D0%BC%D0%BE%D0%BC%D0%B5%D0%BD%D1%82---%D0%BD%D0%B0%D1%88%D0%B8%D1%8F%D1%82-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news717032.html", "text": "Световният номер 3 - Григор Димитров, записа френетична победа в първия си мач на сингъл за годината. В среща от 1/8-финалите на турнира в Бризбейн Гришо надви представителя на домакините Джон Милман с 4:6, 7:6 (8), 6:3. На 1/4-финалите, в петък, Димитров ще спори с великобританеца Кайл Едмънд. Милман е под номер 128 в тенис-ранглистата при мъжете. Двубоят се проведе на Централния корт - \"Пат Рафтър Арена\", а Григор отказа да загуби, след като се измъкна по ювелирен начин от изключително трудни ситуации в тайбрека на втория сет. Гришо защитава титлата си от предходното издание на турнира. Сблъсъкът започна с бърз сервис-гейм в полза на Милман. След това Димитров изпита затруднения при първото си подаване в срещата. Българинът обаче не позволи да се стигне до пробив - 1:1. В следващия гейм Григор натисна подаването на Джон Милман и осъществи брейк - 2:1. Милман бързо върна пробива за 2:2. Още един експресен сервис- гейм за австралиеца и 3:2 в негова полза. Маратонско подаване на Гришо и след редица обрати в точките - 3:3. Очерта се серия от геймове за сервиращите. Резултатът стана 5:4 за Джон Милман, в този момент Гришо се пропука от сервис линията, Джон направи брейк и взе сета след 6:4. Димитров бе до стената - 0:1 сета! Втората част на двубоя започна с 4 гейма в полза на подаващите. При резултат 2:2, Григор осъществи пробив - 3:2 за Димитров! Милман обаче отново скоростно върна брейка - 3:3, след което спечели сервис-гейма си за 4:3. Гришо изравни - 4:4. Зададе се маратонски сервис-гейм на Джон, австралиецът съумя да отрази точка за пробив и поведе с 5:4. Гейм на нула за Григор и 5:5. Сервис-гейм в актива и на Милман - 6:5 за австралиеца. Експресно подаване за Димитров и 6:6. Джон Милман поведе с 1:0 точки в тайбрека - ас. След това Милман осъществи 2 мини-брейка за 3:0. Гришо обаче отвърна с поредица от 4 точки. 4:3 за нашия. Милман отговори с 2 точки след негов сервис - 5:4 за австралиеца. Димитров изравни за 5:5, след което Джон осъществи мини-пробив и подава при 6:5. Френетично разиграване, Григор отрази мачбол - 6:6. Точка за Милман - 7:6 за Джон. 7:7 - Гришо отрази втори мачбол. Още един добър сервис на Димитров и 8:7 за хасковлията. Мощен сервис на австралиеца и 8:8. Мини-брейк за Григор Димитров, още една точка за Гришо и 10:8 за нашия! Резултатът в сетовете стана 1:1. Димитров осъществи ключов пробив в третия сет за 3:1, а след това затвърди преднината си 4:1. До края на мача Милман не осъществи обрат. 6:3 за Гришо в решителната трета част на двубоя! Драматичен успех за най-добрия български тенисист. В надпреварата на двойки, която се провежда в момента, Григор показа, че се намира в много добра форма. Заедно с Райън Харисън, Гришо е на полуфиналите на въпросното състезание, тандемът вече записа 2 победи. Така пред Димитров се отваря възможност да атакува две титли за старт на 2018-а. За целта Григор се нуждае от още 5 успеха на кортовете в Бризбейн. Нещо повече, българин има всички основания да атакува първото място в Тура през кампанията, исторически момент за родния спорт. \"Джон игра страхотно. Благодаря на всички, които останаха по трибуните. Радвам се, че отново съм в Австралия. Щастлив съм, че успях да се боря на корта и да постигна една страхотна победа от тази гледна точка. Вдъхновен съм и съм развълнуван от възможността да играя от тази позиция (номер 3 в ранглистата). Обичам турнирите в Австралия. Той ме накара да играя на границата на възможностите си в тайбрека. Знаех, че към мен има много по-големи очаквания. Наистина съм вдъхновен, че успях да спечеля един толкова равностоен и напрегнат мач. Мисля, че от психическа и физическа гледна точка съм добре подготвен\", заяви Гришо след победата, на въпроси на бившия си треньор Роджър Рашийд. Григор каза хубави думи и за самия Рашийд, обръщайки се към един от важните наставници в кариерата си. Двубоят между Димитров и Кайл Едмънд ще е на Централния корт \"Пат Рафтър Арена\" и ще започне не преди 11:00 часа българско време, в петък.", "date": "2018.01.04", "title": "ИЗВЪНРЕДНО! За старт на годината - Гришо каза мощно \"НЕ\"! Исторически момент - нашият... (ОБНОВЕНА/ВЪЗХИТИТЕЛНО ОБРЪЩЕНИЕ НА ДИМИТРОВ)"}
{"url": "http://pik.bg/%D0%B0%D0%BD%D0%BE%D0%BC%D0%B0%D0%BB%D0%B8%D1%8F-%D1%84%D0%BB%D0%BE%D1%80%D0%B8%D0%B4%D0%B0-%D1%81%D0%B5-%D1%80%D0%B0%D0%B4%D0%B2%D0%B0-%D0%BD%D0%B0-%D1%81%D0%BD%D1%8F%D0%B3-%D0%B7%D0%B0-%D0%BF%D1%80%D1%8A%D0%B2-%D0%BF%D1%8A%D1%82-%D0%BE%D1%82-30-%D0%B3%D0%BE%D0%B4%D0%B8%D0%BD%D0%B8-news716939.html", "text": "В столицата на Флорида, Талахаси, валя сняг за пръв път от 80-те години, съобщава Нова телевизия. Местните много се радват, снимат се, опитват да правят снежни човеци и т.н. Синоптиците предупреждават, че всъщност се оформя супербуря, която те наричат \"снежна бомба\". След ден или два тя се очаква да предизвика сериозни проблеми в Ню Йорк, Бостън и цялото Източно крайбрежие.", "date": "2018.01.04", "title": "АНОМАЛИЯ! Флорида се радва на сняг за пръв път от 30 години"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D0%B8%D1%81%D0%B0%D1%82%D0%B5%D0%BB%D1%8F%D1%82-%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%B4%D0%B8%D0%BC%D0%B8%D1%82%D1%8A%D1%80-%D0%B1%D0%BE%D1%87%D0%B5%D0%B2-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D0%BE%D1%82%D0%BA%D1%8A%D0%B4%D0%B5-%D0%B8%D0%B7%D0%B2%D0%B8%D1%80%D0%B0-%D0%B7%D0%BB%D0%BE%D0%B1%D0%B0%D1%82%D0%B0-%D0%B2--news716974.html", "text": "Писателят, журналистът и съветникът на един президент и един премиер Димитър Бочев разкрива откъде извира злобата на българина; дали е прав Иван Хаджийски с твърдението си, че ако в България се роди гений, това ще бъде геният на завистта; защо дори един огромен шанс за страната ни, какъвто е европредседателството, не може да предизвика положителна енергия в нацията ни и в крайна сметка защо българите винаги се самоопределят като най-нещастните на света? Димитър Бочев е осъден задочно на 10 години затвор за антикомунистическа дейност у нас, емигрирал е в Германия, където живее до 1992 г., бил е колега на покойния писател Георги Марков в \"Свободна Европа\", сътрудничил е на списанието на Солженицин, издавано в Париж, поддържал е рубрика за култура в радио \"Доче веле\", автор е на романи и книги с философски есета, в момента живее и твори в България. \"Свободата е вътрешно решение. При комунизма имаше хора, които бяха свободни хора в един несвободен свят. Докато днес много хора живеят като роби в технократски общества, които имат уж демократична политическа система\", заяви Бочев. \"Обединявайки се Европа потърси себе си на базата на европейските ценности - фундаменталните духовни начала, които са субстанцията и плътта на християнската цивилизация. Ако не искаме тя да бъде християнска не само по име, но и от съдържание, трябва да изходим от тези ценности. Тук не става дума за религия, а за друг тип вяра - в моралните и нравствените еталони, фиксирани от 10-те Божи заповеди. Това е свързано с евроатлантическата общност. В този смисъл единствено те са нашия ориентир\", заяви той по повод на настоящето европредседателство. По думите му в исторически план всеки опит да се заменят тези ценности с някаква политическа система, завършват с много кръв и сълзи за човечеството, като в случая с болшевизма и нацизма през миналия век на политистерии. Бедата в момента за Европа е вододела в отношението на европейците към мигрантите, тъй като то е на два полюса. \"Историята придобива комичен характер и по темата с третия пол. Гледам със здрав скептицизъм на подобни изхвърляния като за третия пол. Полът не може да е двусмислен. Природата е разпределила на мъжко и женско начало и цивилизацията не може да се противопоставя на това разделение. Няма цивилизация, която да е в състоянието да коригира природата, а трябва да се съобрази с нея\", категоричен е Бочев. \"Това е печално, но и комично за пътя ни във времето. Подобно деление на трети пол, четвърти или пети, е несъстоятелно и безпредметно. Полът не може да е социален. Той е биологичен и генетично зададен\", коментира писателят. За Желю Желев писателят разкри, че са много свързани. \"Избягах с неговия пуловер от България. Той ми го даде, за да ми топли, знаейки, че ще бягам. Когато сега сините упрекват Желев в компромисност спрямо комунизма, не е така. Той плати висока цена за антикомунизма. През 60-те години беше арестуван и въдворен на местожителство. А къде са били критиците му по това време? Сигурно са викали за партията\", разкри Бочев. \"Сегашният президент Радев не е мой типаж и съм писал за това. Отчитам му това, че събра пред родната къща на Желю Желев всички президенти и това го оценявам. Други неща не съм готов да му простя, но ето че в името на една по велика теза, направи този жест\", коментира писателят.", "date": "2018.01.04", "title": "ЕКСКЛУЗИВНО В ПИК TV! Писателят и журналист Димитър Бочев разкрива откъде извира злобата в българите и защо сме най-нещастната нация (ОБНОВЕНА)"}
{"url": "http://pik.bg/42-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D0%BA%D1%80%D0%B8%D1%82-news717005.html", "text": "Земетресение разлюля Крит тази нощ. Трусът, регистриран на 42 км южно от гръцкия остров, е бил 4,2 по Рихтер, сочи справка със страницата на Геологическата служба на САЩ. Няма данни за жертви и материални щети. В началото на седмицата в южната ни съседка Гърция бе регистриран силен трус с магнитуд 5,2. Той бе най-силният в поредицата от около десетина труса през цялата нощ на 2 януари.", "date": "2018.01.04", "title": "4,2 по Рихтер разлюля Крит"}
{"url": "http://pik.bg/%D1%80%D0%B5%D1%88%D0%B5%D0%BD%D0%BE-%D1%81%D1%8A%D0%B1%D0%BE%D1%80-%D0%BD%D0%B0-%D1%80%D0%BE%D0%B6%D0%B5%D0%BD-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-news716972.html", "text": "Събор на Рожен и през тази година няма да има, като по всяка вероятност той ще се състои през 2019 г.  Това съобщи кметът на Община Смолян Николай Мелемов, след като в социалните мрежи се завъртяха няколко версии, че събитието се готви и за настоящата година. „Най-вероятно ще го правим през три години. Пробвахме и всяка година, но се оказа, че не е удачно, като най-вероятно ще е догодина“, коментира пред Дарик градоначалникът на Смолян. Последният събор на Роженските поляни се организира през 2016 г., като непосредствено след събитието бе обявено, че през 2017 г. събитието няма да го има. Съборът на Рожен бе възроден през 2015 г., след 9-годишно прекъсване, като традиционно се проведе в средата на юли. Той се организира от Сдружение „Рожен – Наследство в бъдещето“ и Община Смолян в партньорство с още няколко общини и подкрепата на Министерство на културата.", "date": "2018.01.04", "title": "РЕШЕНО! Събор на Рожен няма да има"}
{"url": "http://pik.bg/%D0%B1%D0%B8%D0%B2%D1%88-%D0%BF%D0%B8%D0%BB%D0%BE%D1%82-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D1%80%D0%B5%D1%89%D0%B8%D1%82%D0%B5-%D1%81%D0%B8-%D1%81-%D0%BD%D0%BB%D0%BE-news716971.html", "text": "Бивш пилот от ВВС на САЩ проговори за срещите си с НЛО. Той се свързал с уфолозите от MUFON, за да ги информира как по време на полетите се срещал с летящи чинии. Мъжът обаче все още се страхувал да не бъде преследван от властите или разкритията да не се отразят на децата му и затова поискал самоличността му да не бъде разкрита, съобщава esoreiter.ru. По време на един от полетите със C-141, успоредно на самолета летял неидентифициран обект. Екипажът веднага съобщил за това на диспечерската служба, а оттам отговорили, че и те виждат НЛО-то. Бившият пилот споделя, че е имал няколко подобни срещи с извънземни.", "date": "2018.01.04", "title": "Бивш пилот проговори за срещите си с НЛО"}
{"url": "http://pik.bg/%D1%8F%D0%B2%D0%BB%D0%B5%D0%BD%D0%B8%D0%B5-%D1%81%D0%B8%D0%BD%D1%8F-%D0%B8-%D0%BA%D1%8A%D1%80%D0%B2%D0%B0%D0%B2%D0%B0-%D0%BB%D1%83%D0%BD%D0%B0-%D1%89%D0%B5-%D1%81%D0%B5-%D1%81%D1%8A%D1%87%D0%B5%D1%82%D0%B0%D1%8F%D1%82-%D0%B2-%D0%BA%D1%80%D0%B0%D1%8F-%D0%BD%D0%B0-%D1%8F%D0%BD%D1%83%D0%B0%D1%80%D0%B8-news716981.html", "text": "Пълно лунно затъмнение ще се съчетае с второто пълнолуние през месеца - синята луна, на 31 януари за първи път от 150 години, съобщи Фокс нюз. Синята луна на 31 януари, подобно на вълчата от началото на месеца, ще е суперлуна - пълната луна се нарича така, когато е на по-малко от 364 000 километра от Земята. Когато Луната е в най-близката си точка до Земята (перигей), тя изглежда с 14 процента по-голяма и с 30 процента по-ярка, отколкото когато е в най-далечната (апогей). Заради затъмнението тя ще е червена (или кървава), макар и яркостта й да намалее, когато навлезе в земната сянка. Само една нощ преди пълнолунието Луната ще е в най-близката точка на орбитата си около Земята. Лунното затъмнение ще продължи 3,5 часа, като пълното ще е 77 минути. То ще е пълно над страните от Тихоокеанския басейн - от Аляска и Северозападна Канада до Централна и Източна Азия, Индонезия, Нова Зеландия и Австралия. Тъй като ще е посред нощ, в зависимост от това откъде се наблюдава, ще е или на 31 януари, или на 1 февруари. Лунното затъмнение ще е частично над Централна Северна Америка, Западна Азия, Индия, Близкия изток и Източна Европа, пише сайтът Спейс. От Северна Америка ще го наблюдават сутринта на 31 януари, а от противоположната част на света - когато Луната изгрява. Следващото съчетание на синя и кървава луна ще е през 2028 г. Следващата синя луна за тази година ще е на 31 март. Пълно лунно затъмнение ще се съчетае с второто пълнолуние през месеца - синята луна, на 31 януари за първи път от 150 години, съобщи Фокс нюз. Синята луна на 31 януари, подобно на вълчата от началото на месеца, ще е суперлуна - пълната луна се нарича така, когато е на по-малко от 364 000 километра от Земята. Когато Луната е в най-близката си точка до Земята (перигей), тя изглежда с 14 процента по-голяма и с 30 процента по-ярка, отколкото когато е в най-далечната (апогей). Заради затъмнението тя ще е червена (или кървава), макар и яркостта й да намалее, когато навлезе в земната сянка. Само една нощ преди пълнолунието Луната ще е в най-близката точка на орбитата си около Земята. Лунното затъмнение ще продължи 3,5 часа, като пълното ще е 77 минути. То ще е пълно над страните от Тихоокеанския басейн - от Аляска и Северозападна Канада до Централна и Източна Азия, Индонезия, Нова Зеландия и Австралия. Тъй като ще е посред нощ, в зависимост от това откъде се наблюдава, ще е или на 31 януари, или на 1 февруари. Лунното затъмнение ще е частично над Централна Северна Америка, Западна Азия, Индия, Близкия изток и Източна Европа, пише сайтът Спейс. От Северна Америка ще го наблюдават сутринта на 31 януари, а от противоположната част на света - когато Луната изгрява. Следващото съчетание на синя и кървава луна ще е през 2028 г. Следващата синя луна за тази година ще е на 31 март. Пълно лунно затъмнение ще се съчетае с второто пълнолуние през месеца - синята луна, на 31 януари за първи път от 150 години, съобщи Фокс нюз. Синята луна на 31 януари, подобно на вълчата от началото на месеца, ще е суперлуна - пълната луна се нарича така, когато е на по-малко от 364 000 километра от Земята. Когато Луната е в най-близката си точка до Земята (перигей), тя изглежда с 14 процента по-голяма и с 30 процента по-ярка, отколкото когато е в най-далечната (апогей). Заради затъмнението тя ще е червена (или кървава), макар и яркостта й да намалее, когато навлезе в земната сянка. Само една нощ преди пълнолунието Луната ще е в най-близката точка на орбитата си около Земята. Лунното затъмнение ще продължи 3,5 часа, като пълното ще е 77 минути. То ще е пълно над страните от Тихоокеанския басейн - от Аляска и Северозападна Канада до Централна и Източна Азия, Индонезия, Нова Зеландия и Австралия. Тъй като ще е посред нощ, в зависимост от това откъде се наблюдава, ще е или на 31 януари, или на 1 февруари. Лунното затъмнение ще е частично над Централна Северна Америка, Западна Азия, Индия, Близкия изток и Източна Европа, пише сайтът Спейс. От Северна Америка ще го наблюдават сутринта на 31 януари, а от противоположната част на света - когато Луната изгрява. Следващото съчетание на синя и кървава луна ще е през 2028 г. Следващата синя луна за тази година ще е на 31 март.", "date": "2018.01.04", "title": "ЯВЛЕНИЕ! Синя и кървава луна ще се съчетаят в края на януари"}
{"url": "http://pik.bg/%D1%81%D0%B8%D0%BD%D0%B4%D0%B8%D0%BA-%D0%B4%D0%BE%D1%80%D0%B0-%D0%BC%D0%B8%D0%BB%D0%B5%D0%B2%D0%B0-%D1%81-%D0%B2%D0%B0%D0%B6%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-news716996.html", "text": "Синдикът на фалиралото дружество ПФК ЦСКА АД Дора Милева не пожела да се ангажира с конкретен срок за плащането на емблемата от спечелилата търга фирма \"Ред Енималс\" \"Няма развитие по плащането на активите и емблемата на фалиралото дружество. Има много жалби от кредиторите за разпределението на парите. Всички те са в Апелативния съд, който трябва да ги разгледа и да се произнесе. На много хора им се иска това да стане по-бързо, но може да отнеме и повече време. Не мога да кажа кога\", заяви Милева пред \"Меридиан мач\". Фирмата \"Ред Енималс\", която спечели търга за емблемата на фалиралото дружество, тряба да плати близо 7 800 000 лева, като им се приспадне таксата за участие в търга.", "date": "2018.01.04", "title": "Синдик Дора Милева с важна информация за \"червените\""}
{"url": "http://pik.bg/%D0%BC%D0%BE%D1%89%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BA%D0%BE%D0%BC%D0%B8%D1%81%D0%B0%D1%80-%D0%BA%D0%B0%D1%80%D0%BC%D0%B5%D0%BD%D1%83-%D0%B2%D0%B5%D0%BB%D0%B0-%D1%81%D1%8A%D1%81-%D1%81%D1%82%D0%BE%D1%82%D0%B8%D1%86%D0%B8-%D0%BF%D0%B8%D1%81%D0%BC%D0%B0-%D0%B7%D0%B0-%D0%B2%D1%82%D0%BE%D1%80%D0%B8-%D0%BB%D0%B8%D1%84%D1%82-%D0%BD%D0%B0-%D0%B1%D0%B0%D0%BD%D1%81%D0%BA%D0%BE-news717015.html", "text": "Членове на гражданските сдружения „За да останат хора в България“ и „Бъдеще за община Банско“ са подкрепили решението на Министерски съвет за национален парк „Пирин“ с над 500 писма до премиера Борисов и европейския комисар по околната среда Кармену Вела. Според двете неправителствени организации, решението на Министерскисъвет да позволи нови инвестиционни намерения в съществуващата туристическа зона в Пирин е правилно и позволява конкурентното развитие на планинския туризъм в региона. В писмата е застъпена тезата, че спъването на икономическия растеж поставя пречки пред опазване на природата, тъй като бедните хора и бедните региони рядко поставят за свой приоритет запазване наприродните ресурси“. Министърът на околната среда и водите Нено Димов твърди, че“в туристическата зона с размер 2.6% от площта на парк Пирин ще се изграждат единствено спортни съоръжения, а в цитираните от еко-организациите 45% от парка е възможно само създаването на водохващания за питейни нужди на населените места в пиринския регион“. Димов посочи, цитиран от БГНЕС, че създаването на такива водохващания е допустимо по закон и няма обяснение защо при създаването на плана за управление на парк Пирин през 2004 г. е било забранено“. Според министъра на околната среда, в МОСВ още не е постъпило инвестиционно намерение, но предстои да се проведе разговор с оператора на ски зона Банско относно представения от него идеен проект за трасе на втория кабинков лифт.", "date": "2018.01.04", "title": "МОЩНА ПОДКРЕПА! Борисов и комисар Кармену Вела със стотици писма за втори лифт на Банско"}
{"url": "http://pik.bg/%D1%86%D0%B0%D1%80%D1%81%D0%BA%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B7%D0%B0-%D0%B1%D0%B0%D0%BB%D1%8A%D0%BA%D0%BE%D0%B2-%D0%B2-%D0%B5%D1%82%D1%8A%D1%80-%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D0%BF%D1%80%D0%B5%D0%B4%D0%BB%D0%BE%D0%B6%D0%B8%D1%85%D0%B0-%D0%B1%D0%BE%D0%BB%D1%8F%D1%80%D0%B8%D1%82%D0%B5-%D0%BD%D0%B0-%D0%B3%D0%B5%D1%80%D0%BE%D1%8F-%D0%BE%D1%82-%D1%81%D0%B0%D1%8994-news716991.html", "text": "Героят от САЩ'94 Красимир Балъков ще се радва на царска за Велико Търново заплата, както и на имот. Това са изискванията му, за да се заеме с Етър. Според запознати Бала ще прибира 10 000 евро на месец, а освен това \"болярите\" ще му предоставят един от терените си извън града, който той да ползва. Както е известно, Бала притежава своя школа в Германия и иска тя да има свое подразделение и у нас. И вчера обаче Балъков и шефовете на Етър не успяха да решат какъв пост ще заема бившият национал - спортен директор или генерален мениджър. Те прекараха заедно цял ден на стадион \"Ивайло\". Балъков е трябвало да бъде назначен за треньор по първоначална договорка, но в последствие е предпочел на този пост да си остане Станислав Генчев. Така загубите няма да се броят във визитката на Бала като треньор. Целта е той да може да си запази имиджа, ако Етър не успее да се спаси и ще изпадне. Не е ясно обаче кой официално ще се води треньор, след като до сега търновци ползваха лиценза на Иван Вутов. Опитният спец обаче си тръгва в новата ситуация. Съдбата му ще последва и Мирослав Иванов. Деко е излишен като директор, защото няма да има думата по трансферите. Те изцяло ще се движат от Балъков. Бившият национал вече има готова визия за Етър, след като през есента гледа доста футболисти като скаут на ЦСКА-София. За да се избегне конфликт на интереси, Балъков още във вторник е прекратил отношенията си с червените. Така ще може спокойно да подпише в новата роля, която ще заема в родния Етър, пише \"Меридиан Мач\".", "date": "2018.01.04", "title": "Царска заплата за Балъков в Етър! Ето колко предложиха болярите на героя от САЩ'94 "}
{"url": "http://pik.bg/%E2%80%9E%D0%BC%D1%8A%D0%B6%D1%8A%D1%82-%D0%BA%D0%B0%D0%BA%D1%8A%D0%B2%D1%82%D0%BE-%D0%B5%E2%80%9C-%D1%89%D0%B5-%D1%81%D0%B5-%D0%B1%D0%BE%D1%80%D0%B8-%D0%B7%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%D0%BE%D1%82-100-%D1%85%D0%B8%D0%BB-%D0%B5%D0%B2%D1%80%D0%BE-news717012.html", "text": "Книгата „Мъжът, какъвто е“ на Дейвид Салаи бе номинирана за изключително престижната Международна литературна награда на Дъблин (IMPAC) за 2018 г. Призът е забележителен с две неща – изключително щедър е – паричното му измерение е 100 000 евро, и е един от най-демократичните – номинациите се правят след допитване сред читателите на над 400 библиотеки в 177 страни в цял свят. „Мъжът, какъвто е“ ще се състезава с още 139 произведения. Международно жури, чийто състав е различен всяка година, ще обяви шорт листата на номинираните през април, а победителят – на 13 юни. Книгата излезе на българския пазар в края на 2017 г. в блестящия превод на Владимир Молев и с логото на издателство „Милениум\" и се радва на горещ прием от страна на читателите. Наградата на Дъблин се присъжда ежегодно на белетристично произведение, написано или преведено на английски език. Конкурсът е учреден през 1996 г. от градския съвет на Дъблин и американския инвестиционен фонд IMPAC със задачата да бъде възродена славата на Дъблин като „литературна Мека“. Отличието може да бъде спечелено от писател от всяка националност и от всяка държава, като единственото изискване е публикация на книгата му на английски език през посочен предходен период. Ако първоначално книгата е издадена на друг език, то 25% от паричното и изражение отива при преводача ѝ на английски. Това не важи за „Мъжът, какъвто е“, която е написана на езика на Шекспир и излезе първо във Великобритания. Дейвид Салаи има унгарски корени, роден е в Канада, а е израсъл на Острова и се смята за британски автор. Своята мултикултурна същност той претворява въздействащо и в книгата си, като представя колоритен портрет на мъжа от XXI век в девет истории. Героите са на различна и от различни страни в Европа. Те пътуват за забавление, мигрират и се борят с живота и със себе си. Спори се дали „Мъжът, какъвто е“ е сборник с разкази или роман, но безспорно това е реалистична и грабваща творба, която казва много за нашето съвремие и има сериозни шансове да получи желаното от стотици именити съвременни автори отличие.", "date": "2018.01.04", "title": "„Мъжът, какъвто е“ ще се бори за награда от 100 хил. евро"}
{"url": "http://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BF%D1%80%D0%B5%D0%B4%D0%B8-140-%D0%B3%D0%BE%D0%B4%D0%B8%D0%BD%D0%B8-%D0%BD%D0%B0%D1%88%D0%B8%D1%8F%D1%82-%D0%B3%D1%80%D0%B0%D0%B4-%D0%B5-%D0%B1%D0%B8%D0%BB-%D0%BE%D1%81%D0%B2%D0%BE%D0%B1%D0%BE%D0%B4%D0%B5%D0%BD-%D0%BE%D1%82-%D1%81%D0%BC%D0%B5%D0%BB%D0%B8-%D1%85%D0%BE%D1%80%D0%B0-news717011.html", "text": "Преди 140 години нашият град е бил освободен от смели хора, които заедно с нашите съграждани са воювали за свободата, сега остава ние да я пазим и развиваме града. Това каза столичният кмет Йорданка Фандъкова пред журналисти по повод 140-годишнината от освобождението на София от турско робство, съобщава \"Фокус\" . \"Честит празник на всички софиянци! Преди 140 години нашият град е бил освободен от смели хора, който заедно с нашите съграждани са воювали за свободата. Благодаря на предвожданата от ген. Гурко руска армия, на воините, които са участвали - руси, украинци, белоруси, румънци. Благодаря на западните посланици, благодарение на които градът ни се е запазил и не е бил опожарен, както и на всички наши предци, които са бленували този ден и тази свобода. Сега остава ние да я пазим и развиваме града\", каза столичният кмет. \"Благодаря на патриарх Неофит за прекрасната служба. Българският патриарх Неофит винаги се моли за нашия град и съм изключително благодарна за това, което прави, както и на всички духовници от града\", добави Йорданка Фандъкова. Кметът отбеляза, че годишнината от освобождението на столицата ще бъде отбелязана с много инициативи и събития, посветени на празника.", "date": "2018.01.04", "title": "Фандъкова: Преди 140 години нашият град е бил освободен от смели хора"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B5%D0%BC%D0%B8%D0%BB%D0%B8%D1%8F-%D0%BF%D0%BE%D1%81%D1%80%D0%B5%D1%89%D0%BD%D0%B0%D0%BB%D0%B0-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-%D1%81-%D0%B6%D0%B5%D0%BD%D0%B5%D0%BD-%D0%BC%D1%8A%D0%B6-%D1%81%D0%BD%D0%B8%D0%BC%D0%BA%D0%B0-news716970.html", "text": "Спекулациите за това кой е новият мъж до фолк дивата Емилия не стихват, а сега вероятно ще се засилят, след като бившата жена на Коко Динев се озова в опасна близост със семеен мъж и то известен на широката общественост. Звездата на \"Пайнер\" посрещнала Новата година в компанията на комика от \"Шоуто на Слави\" Краси Радков. И двамата били ангажирани за празничната програма на велинградския хотел \"Арте\", но извън сцената демонстрирали изключително топли отношения. Подозрителна изглежда и общата им снимка, която се появи от фоайетата на луксозния хотел - Радков е прегърнал Емилия през кръста, а тя сякаш нарочно е забола силиконова гръд в него. Колегите на Радков, Тончо Токмакчиев и Георги Мамалев също са били ангажирани за програмата за повишаване хормона на щастието на празнуващите със скечове и вицове, но по всичко личи, че сред тези, на които ендорфинът е скочил извън границите си е самият Краси.", "date": "2018.01.04", "title": "ИЗНЕНАДА! Емилия посрещнала Нова година с женен мъж (СНИМКА)"}
{"url": "http://pik.bg/%D1%81%D0%B8%D0%BC%D0%B5%D0%BE%D0%BD-%D1%81%D0%B0%D0%BA%D1%81%D0%BA%D0%BE%D0%B1%D1%83%D1%80%D0%B3%D0%B3%D0%BE%D1%82%D1%81%D0%BA%D0%B8-%D1%81%D1%8A%D0%B1%D1%80%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%B2-%D0%B1%D0%BE%D1%80%D0%BE%D0%B2%D0%B5%D1%86-news717033.html", "text": "Семейството на Симеон Сакскобургготски го зарадва с най-хубавия подарък. Всички се събраха заедно на Коледните и Новогодишни празници в Боровец, съобщи секретариата на царското семейство. От Лондон пристигнаха Княз Кирил и децата му Мафалда, Олимпия и Тасило. От Мадрид - князете Кубрат и Константин-Асен, заедно със семействата си, Княгиня Мириам с князете Борис и Белтран, а още от преди Коледа в Боровец със семейството си е Княгиня Калина. Преди да отпътуват към Царска Бистрица на 27 декември 2017 г., Симеон и семействата на князете Кубрат и Константин-Асен си направиха снимка пред възпоменателната плоча за княз Кардам в парка \"Врана\". През 2014 г., когато Кардам беше в кома в дома си в Мадрид, по случай неговия 50-ти юбилей, по инициатива на обществен клуб \"Корона\" беше посадена брезова горичка от 50 дървета. Веднага след това отидоха в Боровец, където ги очакваше Маргарита. Вчера царското семейство присъства на водосвет за здраве и успехи през новата година, който беше отслужен в православния параклис в Царска Бистрица \"Свети Йоан Рилски Чудотворец\". Той е построен от цар Симеон и осветен през 2006 година на мястото, където се венча княгиня Калина. Така семейството отбеляза и 15 години от сватбата на Калина и Китин Муньос, които се навършиха на 26 октомври 2017 година.", "date": "2018.01.04", "title": "Симеон Сакскобургготски събра семейството в Боровец"}
{"url": "http://pik.bg/%D0%BA%D1%8A%D1%81%D0%BC%D0%B5%D1%82%D0%BB%D0%B8%D0%B9%D0%BA%D0%B0-%D0%BE%D1%82-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D1%81%D0%BF%D0%B5%D1%87%D0%B5%D0%BB%D0%B8-%D0%BF%D1%8A%D1%82%D1%83%D0%B2%D0%B0%D0%BD%D0%B5-%D0%B4%D0%BE-%D1%80%D0%B8%D0%BC-%D0%BE%D1%82-%D0%B8%D0%B3%D1%80%D0%B0%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5%D1%80-news717044.html", "text": "Нели Ангелова от Велико Търново спечели 2 двупосочни самолетни билета от фейсбук играта на националния превозвач България Ер – . Късметлийката беше избрана с жребий сред близо 2500 други участници. Тя призна, че е много развълнувана и ще използва самолетните билети, които е спечелила, за семейно пътуване със сина си до Рим през пролетта. , сподели тя. Фейсбук играта се проведе в последния месец на 2017 година като подарък към пасажерите на авиокомпанията. Участниците трябваше да посочат в коментар под поста на играта с избрана дестинация от директните полети на България Ер, до която искат да пътуват, както и името на човека, с когото желаят да споделят единия билет. Това е една от многото изненади, които авиокомпанията организира за пасажерите си. С нея националният превозвач се постара да внесе празнично настроение, като даде възможност на печелившия в играта да посети свой близък в чужбина или просто да се наслади на пътуване до избрана дестинация с любим човек. хаштаг", "date": "2018.01.04", "title": "Късметлийка от Велико Търново спечели пътуване до Рим от играта на България Ер"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BB%D1%83%D0%BA%D0%BE%D0%B2%D0%BE-%D0%BF%D0%BE%D1%87%D0%B5%D1%80%D0%BD%D1%8F-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%BC%D1%8A%D0%B6-%D0%B7%D0%B0-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%B2-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80---%D0%BC%D0%B0%D1%81%D0%BA%D0%B8%D1%80%D0%B0-news717019.html", "text": "Село Луково, главният път от София към Своге и околността буквално прилича на снимки за екшън филм. Цялата околност е почерняла от полиция, а местни хора, които алармираха агенция ПИК за случващото се там, заявиха, че се страхуват да излязат от домовете си. Полицаите, въоръжени с автомати, спират всеки автомобил и не свалят тежките си оръжия. Спецченгета и жандармерия са изпратени за акция по издирване на мъж, който не е от Луково, но може би има нещо общо с жестоката касапница в Нови Искър. Информацията не бе потвърдена. Пред ПИК кметът на Луково Румен Колев заяви, че не знае нищо, стои си в кметството и не може да даде информация. От МВР заявиха, че няма нищо притеснително и било рутинна акция за борба  битовата престъпност. Всички маскирани полицаи са тежко въоръжени и след претърсването на Луково, ще проверяват и всички съседни села. Претърсванията протичат по всички къщи и селото е блокирано. Всяка кола, която се движи по пътя Своге-София се спира и проверява щателно, като се проверяват и записват и личните карти на хората, като се прави и електронна справка, съобщи водещата на ПИК TV Ива Николова.", "date": "2018.01.04", "title": "САМО В ПИК TV! Луково почерня от полиция, издирват мъж за касапницата в Нови Искър - маскирани и тежковъоръжени части тръгват и в околните села, спират всички коли (СНИМКИ/ОБНОВЕНА)"}
{"url": "http://pik.bg/%D0%BE%D0%B3%D1%80%D0%BE%D0%BC%D0%B5%D0%BD-%D1%81%D0%B8%D0%BD-%D1%83%D0%B4%D0%B0%D1%80---%D0%BB%D0%B5%D0%B2%D1%81%D0%BA%D0%B8-%D0%B2%D0%B0%D0%B4%D0%B8-%D0%B1%D0%BB%D0%B8%D0%B7%D0%BE-%D0%BC%D0%B8%D0%BB%D0%B8%D0%BE%D0%BD-%D0%B7%D0%B0-%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%BD%D0%B0-%D0%B7%D0%B2%D0%B5%D0%B7%D0%B4%D0%B0-news716992.html", "text": "Ръководството на Левски ще трябва да извади поне 400 000 евро, ако иска да си осигури услугите на испанския голмайстор на Валядолид - Хайме Мата. Сумата далеч не е малка, предвид факта, че договорът на играча изтича в края на сезона. В Испания са на мнение, че това е минимумът, който настоящият клуб на 29-годишния футболист ще иска, за да се раздели още сега с него, пише \"Тема спорт\". Интересът към Мата е голям. Той е водещият голмайстор на Сегунда дивисион с 16 гола, 3 от който от дузпи. Говори се, че нападателят е желан от Алавес, който се бори за оцеляване в Ла Лига. Левски може да изкуши голаджията с участие в евротурнирите, както и с възможността да се бори за трофеи.", "date": "2018.01.04", "title": "Огромен син удар - Левски вади близо милион за чуждестранна звезда?"}
{"url": "http://pik.bg/%D1%89%D1%80%D0%B0%D0%BA%D0%BD%D0%B0%D1%85%D0%B0-%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%BC%D1%8A%D0%B6-%D0%B7%D0%B0%D0%BF%D0%BB%D0%B0%D1%88%D0%B2%D0%B0%D0%BB-%D1%81-%D1%83%D0%B1%D0%B8%D0%B9%D1%81%D1%82%D0%B2%D0%BE-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D1%81%D0%B8-news716999.html", "text": "Повдигнаха обвинение на мъж, заплашил с убийство съпругата си, съобщава прокуратурата. Инцидентът е станал на 31 декември около 19 часа в дома на семейството в софийското село Кривина. Между съпрузите възникнал спор, вследствие на което мъжът опрял нож в гърлото на жена си. Тя е с прорезна рана, уточняват от държавното обвинение. За това деяние законът предвижда до шест години затвор. Мъжът вече е осъждан за друго престъпление. Той е бил задържан за 72 часа, след което съдът му наложи постоянна мярка „задържане под стража”. В дома на мъжа са открити и незаконно притежавани боеприпаси, които са иззети. Предстои прокуратурата да реши дали да му бъде повдигнато обвинение, за което се предвижда до пет години лишаване от свобода.", "date": "2018.01.04", "title": "Щракнаха белезниците на мъж, заплашвал с убийство съпругата си"}
{"url": "http://pik.bg/%D1%82%D0%BE%D0%BD%D0%B8-%D0%B1%D0%BB%D0%B5%D1%8A%D1%80-%D1%81-%D0%BF%D1%80%D0%B8%D0%B7%D0%B8%D0%B2-%D1%81%D0%BF%D1%80%D0%B5%D1%82%D0%B5-%D0%B1%D1%80%D0%B5%D0%BA%D0%B7%D0%B8%D1%82-news716966.html", "text": "EurActiv, цитирани от \"Фокус\" Бившият британски премиер Тони Блеър предупреди британците, че времето в което те могат да спрат Брекзит изтича, съобщава . Според Блеър, който бе министър-председател, избран от редиците на Лейбъристката партия в периода 1997-2007 г., страната му ще бъде по-бедна и по-слаба ако излезе от ЕС. „Правим грешка, която съвременниците не могат да разберат и която бъдещите поколения няма да ни простят“, коментира бившият премиер. Според него, „2018 г. ще бъде последният шанс да се разбере дали нов тип отношения със Съюза ще бъдат по-добри от вече съществуващите“.", "date": "2018.01.04", "title": "Тони Блеър с призив: Спрете Брекзит"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%BE%D0%BB%D0%B0-%D0%BE%D1%82%D0%BD%D0%B5%D1%81%D0%B5-%D0%B6%D0%B5%D0%BD%D0%B0-%D0%B2-%D0%BA%D0%B2-%D0%BE%D1%80%D0%BB%D0%B0%D0%BD%D0%B4%D0%BE%D0%B2%D1%86%D0%B8-news717003.html", "text": "Жена е блъсната от автомобил на ул. „Индустриална“ в кв. „Орландовци“. Това съобщиха от СДВР, цитирани от Фокус. Инцидентът е станал около 6.45 часа. Пострадалата е транспортирана в лечебно заведение.", "date": "2018.01.04", "title": "От последните минути! Кола отнесе жена в кв. \"Орландовци\""}
{"url": "http://pik.bg/%D0%B8%D0%B7%D1%87%D0%B5%D1%80%D0%BF%D0%B0-%D1%81%D0%B5-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B0%D1%82%D0%B0-%D0%BC%D0%BE%D0%BD%D0%B5%D1%82%D0%B0-%D0%B7%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news717007.html", "text": "на Европейския съюз, вече е изчерпана, съобщи БГНЕС. Монетата беше пусната в продажба във вторник, 2 януари, и се разграби за по-малко от 2 дни и няколко часа. . Стотици нумизмати и обикновени граждани от цялата страна искаха да се сдобият с монетата. Опашките не секнаха и през втория ден. Възпоменателната монета от 10 лева е изработена от чисто сребро, с частично позлатяване. Тиражът й е ограничен – Именно затова всеки можеше да си закупи само по една. Монетата се продаваше на касите на БНБ в София, Бургас, Варна, Плевен и Пловдив на цена от 66 лева. с тираж 500 000 броя. На гърба й е логото на българското европредседателство. От БНБ подчертават, че и другите емисии двулевки също остават законно платежно средство. Монетата от 10 лева, посветена на българското председателство Още в първия ден огромни опашки се образуваха пред сградата на БНБ 3000 броя. Освен нея централната ни банка пусна и разменна монета от 2 лева е", "date": "2018.01.04", "title": "Изчерпа се специалната монета за европредседателството"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%82%D0%B0%D0%BF%D0%B0-%D0%BD%D0%B0-%D0%B2%D0%BB%D0%B0%D0%B4%D0%B0%D1%8F-%D0%BF%D0%B5%D1%82-%D0%BA%D0%BE%D0%BB%D0%B8-%D1%81%D0%B0-%D1%81%D0%B5-%D0%BD%D0%B0%D1%81%D0%BC%D0%B5%D0%BB%D0%B8-news716953.html", "text": "Верижна катастрофа между 5 автомобила е станала на пътя за Владая, преди „Караулката“, научи ПИК. Движението в района е затруднено. Няма пострадали и ранени, а само щети по колите. Към мястото на инцидента пътуват екипи на Пътна полиция.", "date": "2018.01.04", "title": "ВНИМАНИЕ! Тапа на Владая! Пет коли са се насмели"}
{"url": "http://pik.bg/%D0%BA%D1%80%D1%83%D1%82%D0%B8-%D0%BC%D0%B5%D1%80%D0%BA%D0%B8-%D0%B0%D1%80%D0%B6%D0%B5%D0%BD%D1%82%D0%B8%D0%BD%D1%81%D0%BA%D0%B8%D1%82%D0%B5-%D0%B4%D0%B5%D0%BF%D1%83%D1%82%D0%B0%D1%82%D0%B8-%D1%81%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D1%82-%D1%81-%D0%BF%D1%80%D1%8A%D1%81%D1%82%D0%BE%D0%B2-%D0%BE%D1%82%D0%BF%D0%B5%D1%87%D0%B0%D1%82%D1%8A%D0%BA-news716940.html", "text": "В парламента на Аржентина бе въведена биометрична система за контрол на посещаемостта на заседанията от депутатите, съобщава La Nacion. Вече депутатите и сътудниците на парламента са длъжни с пръстов отпечатък да отбелязват присъствието си в парламента. По информация на изданието, всички вече са длъжни да преминават през скенерите за пръстови отпечатъци на влизане в сградата и при излизане. Така ще бъде засичано и присъствието на депутатите в пленарната зала. Нововъведението бързо е дало резултат, като системата е „разкрила“ 190 човека, които не са идвали на работа в течение на два месеца. За 160 от нарушителите вече  е решено, че ще бъдат уволнени. Останалите 30 сами са подали оставки. Отбелязва се, че благодарение на новата система са били засечени още 700 различни нарушения, а на заседанията регулярно са започнали да се появяват хора, които преди рядко били виждани в парламента.", "date": "2018.01.04", "title": "КРУТИ МЕРКИ! Аржентинските депутати се регистрират с пръстов отпечатък"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B5%D1%84%D0%B8%D1%80-%D0%BA%D0%B0%D1%80%D0%BE%D0%BB%D0%B5%D0%B2-%D0%B8-%D0%B3%D0%B5%D0%BD%D0%BE%D0%B2-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B7%D0%B0-%D0%B3%D1%83%D1%88%D0%B8%D1%82%D0%B5-%D0%B7%D0%B0-%D0%B2%D1%82%D0%BE%D1%80%D0%B8%D1%8F-%D0%BB%D0%B8%D1%84%D1%82-%D0%BD%D0%B0-%D0%B1%D0%B0%D0%BD%D1%81%D0%BA%D0%BE-news716955.html", "text": "Супер скандал се развихри в студиото на Нова телевизия между икономистът Владимир Каролев и Асен Генов-Перуката, който се яви там като протестиращ против втория лифт на Банско. Според протестъра имало нарушение, какво точно той обаче не каза, а имало и негативни становища, които не били публикувани публично. Генов обаче не можа да отговори на Владимир Каролев как така два пъти по-малката Словакия е в пъти по-развина в ски туризма у нас. Като за капак Генов заяви, че едва 10 дни в годината имало коли, които отивали към пистите на Банско и предложи да по тесния път, който едва побира две коли да се пуснат електрически автобуси, вместо да се направи втори лифт. \"Явно гледаш Пирин от паветата, ако сте се качвали по пътя ще знаете, че две коли трудно се разминават, камо ли автобуси, опашките са всяка сутрин часове наред. Банско има абсолютно несъотвествие от капацитета на пътя и кабинките горе. Псевдозелените го правят това от 2002 година и съда неколкократно е казвал, че няма нарушение. Това е чисто политически протест, повече от половината са участвали в изболите Има съпротива в развитието на зимния спорт у нас\", заяви Каролев. Генов се опита да уязви икономистът, като заяви, че имал икономически интереси, понеже имал апартамент в Банско. \"Нямам запориран хотел. Купите зелено-червени тикви, като нямат аргументи говорят глупости\", заяви още Владимир Каролев и определи Генов като паркетен еколог и припомни, че това е политически протест, на които се явяват на избори. \"Ти си се пришил там, не ходите дори в планините\", допълни още Каролев.", "date": "2018.01.04", "title": "СКАНДАЛ В ЕФИР! Каролев и Генов се хванаха за гушите за втория лифт на Банско"}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D1%81%D1%8A%D0%B2%D0%B5%D1%82%D0%B2%D0%B0-%D0%B8%D0%B7%D0%BD%D0%B5%D0%B2%D0%B5%D1%80%D0%B8%D1%82%D0%B5-%D0%B4%D0%BD%D0%B5%D1%81-%D1%81%D0%B0-%D0%B7%D0%B0%D0%B1%D1%80%D0%B0%D0%BD%D0%B5%D0%BD%D0%B8-news716943.html", "text": "20-ят слънчев ден е време за разобличаване на злото, за победа над страховете и разсичане на „гордиевия възел”, пише астрологът Ивелина Пенчева в хороскопа си. „Денят е подходящ за активни действия. На делата, които се започнат днес, е необходимо да има пълна отдаденост. Трябва да се довежда всичко до край. Да се води борба за справедливост, но по честен начин. Добър ден за различни силови упражнения и раздвижване на кръвта. Добре е да се разплатите с дълговете. Това е един от подходящите дни за кръвопускане“, добавя астрологът. „Благоприятно е да се пътува само на къси разстояния, както и за работа със земята. Ден на победата над страховете, затова не трябва да се изпитва слабост и да не се боите от нищо. Сега лесно се решават всякакви спорове, заплетени проблеми. Добре е в този ден да се купят обувки, маратонки. Препоръчва се работа с метал. Противопоказно е мъжете да ухажват чуждите жени днес“, предупреждава Ивелина Пенчева. Хубаво е да се помолите на Предците и да поискате помощ и закрила, особено за дома и семейството, добавя тя. „Страхът е противопоказен. Или не започвайте нищо, или го свършете докрай. Не бива да се съмнявате в нищо. Избягвайте празните разговори! Старайте се изобщо по-малко да разговаряте! Малко да се спи. Нежелателно е да хитрувате, да лентяйствате, да се подстригвате. Недопустими са шантаж, насилие, заплахи. Не се поддавайте на провокации на дръзки и нагли хора! Нежелателно е да се осквернява водата, да вредите на растенията – не късайте цветя, растения, не чупете и не режете дървета! Не трябва да се унищожава живата природа“, съветва астрологът. „За предпочитане е пикантна храна, кореноплодни. Нежелателно е употреба на алкохол. Да не се яде свинско и сладко. Да не се яде по много“, добавя тя. „Препоръчват се червени и ярко жълти цветове. Да се избягват светлите тонове“, съветва Ивелина Пенчева. „Само тези сънища са значителни, в които има битки, оръжие, метал, остриета. Това винаги е свързано с важно решение във вашия живот. Сънищата на жените са по-значими от тези на мъжете. Ако ви се присънят кошмари - знак да разрешаване на трудни ситуации“, добавя астрологът.", "date": "2018.01.04", "title": "АСТРОЛОГ СЪВЕТВА! Изневерите днес са забранени"}
{"url": "http://pik.bg/%D1%82%D0%BE%D1%82%D0%B0%D0%BB%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-3-4-%D0%BA%D1%83%D1%80%D1%88%D1%83%D0%BC%D0%B0-%D0%BF%D0%BE%D0%BA%D0%BE%D1%81%D0%B8%D0%BB%D0%B8-%D0%B1%D0%BE%D0%B1%D0%B8-%D0%B2-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-%D0%B5%D0%B4%D0%B8%D0%BD-%D0%B1%D0%B8%D0%BB-%D0%B2-%D0%B3%D0%BB%D0%B0%D0%B2%D0%B0%D1%82%D0%B0-news716959.html", "text": "С 3-4 куршума са покосили младежът Боби в Нови Искър! Един бил в главата! Това обяви пред Би Ти Ви бабата на момчето – Корнелия Цеева. „Не трябваше да е там. Трябваше да е при други деца на Нова година“, добави възрастната жена. Тя и майката на момчето – Стефана, са давали вече няколко пъти показания в полицията. „Все ни разпитваха какво е станало, какво знаем, говорили ли сме по телефона. Едно и също казвахме. Дадохме съгласия, ако се стигне до дело, да бъдем страна. Просто е бил на грешното място в грешното време“, допълни още бабата. „Два пъти му звъннах навръх Нова година и ми се затваряше. След това и баба му се обади, но телефонът вече беше изключен. Може убиецът да е затварял. Боби остана при Нанси и това го е погубило. Явно нея не ся а пуснали, защото трябваше да са при други деца да празнуват. Няколко пъти Боби е говорил с приятели и все им е казвал, че може и да отидат“, разкри майката Стефана (на снимката).", "date": "2018.01.04", "title": "ТОТАЛНА ТРАГЕДИЯ! 3-4 куршума покосили Боби в Нови Искър! Един бил в главата!"}
{"url": "http://pik.bg/%D0%BF%D1%80%D0%B0%D0%B7%D0%BD%D1%83%D0%B2%D0%B0%D0%BC%D0%B5-140-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D0%BE%D1%84%D0%B8%D1%8F-news716945.html", "text": "Патриарх Неофит ще отслужи днес от 10.00 часа в столичния храм \"Св. Неделя\" благодарствен молебен за 140 години от Освобождението на София. След молебена от храма ще тръгне литийно шествие до паметниците на генерал Гурко, Цар Освободител и Българския опълченец. Пред трите паметника ще бъде отслужена и заупокойна молитва за загиналите в Руско-турската освободителна война. На 4 януари ген. Гурко превзема София, като разгромява армията на Осман Нури паша. Следва последното поражение на Сюлейман паша в битката при Пловдив и превземането на Одрин, с което на практика е сложен край на Руско-турската война (1877-1878), която е 10-тата между двете империи - Руската и Османската. Войната се възприема и е наречена Освободителна, тъй като довежда до освобождаване на част от българите от Османската империя и създаването на Третата българска държава.", "date": "2018.01.04", "title": "Празнуваме 140 години от Освобождението на София"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B8-%D0%B8%D0%BC%D0%B5%D0%BD%D0%BD%D0%B8%D1%86%D0%B8-%D1%87%D0%B5%D1%80%D0%BF%D1%8F%D1%82-%D0%B4%D0%BD%D0%B5%D1%81-news716944.html", "text": "Освен 12-те си ученици Христос избрал и други седемдесет, които проповядвали учението му не само със слово, но и с примера на добродетелния си живот, с любовта си към Бога и човеците, кръщавали повярвалите в Божието слово и вършели чудеса. Днес православната църква чества паметта на всички тях заедно. След възкресението Му ведно с дванадесетте апостоли и те се разпръснали по света да проповядват и са страдали за Христа. Проповядвали не само със слово, но и с примера на добродетелния си живот, търпение, кротост, дела на християнска любов и вършили чудеса. Имен ден днес празнуват всички с имената Тихомир, Тихомира и Тихомирка. Тихомир е славянско име - образувано от думи \"тих\" и \"мир\" - означава спокойствие и смирен живот, разпространено през векове сред всички славянски народи на български се среща освен като мъжко име и като женско - Тихомира.", "date": "2018.01.04", "title": "Ето кои именници черпят днес"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B0%D0%B4%D0%B2%D0%BE%D0%BA%D0%B0%D1%82-%D0%BC%D0%B0%D1%80%D0%BA%D0%BE%D0%B2%D1%81%D0%BA%D0%B8-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B6%D0%B5%D1%81%D1%82%D0%BE%D0%BA%D0%B8%D1%82%D0%B5-%D1%83%D0%B1%D0%B8%D0%B9%D1%81%D1%82%D0%B2%D0%B0-%D0%B2-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-%D0%B2%D0%B0%D0%BC%D0%BF%D0%B8%D1%80%D1%8A%D1%82-%D1%81%D0%B8-%D0%B5--news716958.html", "text": "\"Един вампир си е вампир, той не става временно вампир. Ако не бъде хванат ужасът в обществото ще се увеличи в историята на България такова масово убийство няма, има серийни убийства, случаят на Здравко Петров, който излежава доживотна присъда\". Това заяви адвокат Марковски по повод жестоката касапница в Нови Искър, при която бяха убити 6 души. Адвокатът заяви пред Нова телевизия, че въпреки всичко има надежда, че случаят ще се разнищи, като заяви, че огледът трябва да е много внимателен, снимките трябва да се правят от съдебен фотограф. Той припомни случаят Белнейски, където бяха намерени фасове от самите униформени, което е абсолютно недопустимо. Според Марковски при стрелбата има входно-изходни рани и може и трябва да се направи възстановка. По думите му не може извършителят да е един човек, защото като се стреля, другите ще реагират. В предаването на Милен Цветков пък експерт по сигурността дори обяви, че убийствата носят почерка на Албанската мафия, които не оставяли жив човек след себе си. Адвокат Марковски подчерта, че най-важното в случая е да се съберат доказателствата и да се прави обстоен оглед на престъплението, както в къщата, така и около намерения джип. \"Хората трябва да си слагат камери, не е скъпо. Когато има камери и светлина, вероятността за престъпление се намалява, както и алармена система. Това може да предпази живота на хората, дребни и не са скъпи\", заяви още адвокат Марковски.", "date": "2018.01.04", "title": "ЕКСКЛУЗИВНО! Адвокат Марковски с коментар за жестоките убийства в Нови Искър: Вампирът си е вампир, трябва да заловят виновните"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%88%D0%BE%D1%84%D1%8C%D0%BE%D1%80-%D0%BE%D1%82%D0%BD%D0%B5%D1%81%D0%B5-%D1%81%D0%B2%D0%B5%D1%82%D0%BE%D1%84%D0%B0%D1%80-%D0%B2-%E2%80%9E%D0%BD%D0%B0%D0%B4%D0%B5%D0%B6%D0%B4%D0%B0%E2%80%9C-news716964.html", "text": "Шофьор е отнесъл светофар в „Надежда“! Това съобщиха за ПИК очевидци на инцидента. Предполага се, че водачът е самокатастрофирал, защото няма други пострадали коли. Според запознати и водачът не е пострадал. Агенция ПИК призовава да се шофира с повишено внимание, защото пътните настилки в София са мокри,", "date": "2018.01.04", "title": "ПЪРВО В ПИК! Шофьор отнесе светофар в „Надежда“!"}
{"url": "http://pik.bg/%D0%B2-%D0%B1%D0%BE%D0%B9%D0%BD%D0%B0-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-110-%D1%81%D0%BD%D0%B5%D0%B3%D0%BE%D1%80%D0%B8%D0%BD%D0%B0-%D1%87%D0%B0%D0%BA%D0%B0%D1%82-%D1%81%D0%BD%D0%B5%D0%B3%D0%B0-%D0%B2-%D1%81%D0%BE%D1%84%D0%B8%D1%8F-news716954.html", "text": "Във връзка с прогнозите за снеговалеж в готовност са над 110 снегопочистващи машини в София. Това съобщиха от пресцентъра на Столична община. През нощта са извършени частични обработки със смеси срещу заледяване в районите Витоша, Панчарево, Овча купел и Банкя. Обработени са улици по които се движи обществения транспорт и общински пътища. Снегопочистване е извършено в планината Витоша на пътищата „Драгалевци – Алеко” и „Бояна – Златни мостове”. В момента градския транспорт се движи навсякъде по обичайните си маршрути. Напомняме на шофьорите да карат със съобразена скорост и автомобили, оборудвани за движение при зимни условия.", "date": "2018.01.04", "title": "В БОЙНА ГОТОВНОСТ! 110 снегорина чакат снега в София"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%B8-%D0%B9%D0%BE%D1%80%D0%B4%D0%B0%D0%BD%D0%BA%D0%B0-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D1%82-%D0%BD%D0%BE%D0%B2%D0%B8%D1%82%D0%B5-%D0%B3%D0%B0%D0%B7-%D0%B0%D0%BD%D0%B0%D0%BB%D0%B8%D0%B7%D0%B0%D1%82%D0%BE%D1%80%D0%B8-%D0%B7%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BD%D0%B0--news716951.html", "text": "Министърът на околната среда и водите Нено Димов и кметът на София Йорданка Фандъкова ще присъстват на представянето на новите газ анализатори за проверка на отработените газове на автомобилите в София. Това съобщиха от пресцентъра на министерството. Столичната община закупи 7 газ анализатора. Те са предоставени на Отдел „Пътна полиция“ при Столичната дирекция на вътрешните работи за проверка на показателите на отработените газове на автомобилите при извършване на регистрация и текущ контрол. Събитието ще се състои от 11.30 часа в Столичния отдел „Пътна полиция“ на ул. „Лъчезар Станчев“ 4.", "date": "2018.01.04", "title": "Министър Нено Димов и Йорданка Фандъкова представят новите газ анализатори за проверка на автомобили в София"}
{"url": "http://pik.bg/%D0%BF%D0%BE%D0%BB%D1%88%D0%B0-%D0%B8-%D1%83%D0%BD%D0%B3%D0%B0%D1%80%D0%B8%D1%8F-%D1%81%D0%BC%D1%8F%D1%82%D0%B0%D1%82-%D1%87%D0%B5-%D0%BC%D0%B8%D0%B3%D1%80%D0%B0%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D0%BD%D0%B0-%D0%B5%D1%81-%D1%81%D0%B5-%D0%B5-%D0%BF%D1%80%D0%BE%D0%B2%D0%B0%D0%BB%D0%B8%D0%BB%D0%B0-news716950.html", "text": "Министър-председателите на Полша и на Унгария Матеуш Моравецки и Виктор Орбан заявиха, че техните антимигрантски позиции получават подкрепа в ЕС и че искат да имат по-голям глас при определянето на бъдещето на Съюза. И двете страни отхвърлиха квотите за разпределяне на мигранти сред страните членки, предава Дойче веле, цитирани от Фокус. „Миграционната политика на ЕС се провали“, заяви Орбан. „Ясно е, че европейските народи не искат миграция, докато няколко европейски лидери, все още се опитват да наложат провалилата се миграционна политика“, допълни той. На свой ред Моравецки заяви, че квотите нарушават суверенитета на страните членки. „По отношение на миграцията и квотите, които са наложени на страните членки на ЕС, ние напълно отхвърляме подобен метод за действие, нарушаващ суверенните решения на страните членки“, допълни той.", "date": "2018.01.04", "title": "Полша и Унгария смятат, че миграционната политика на ЕС се е провалила"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D1%81%D0%B5%D0%B4%D0%B5%D0%BC-%D1%80%D1%83%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D1%81%D0%B0-%D0%B1%D0%B8%D0%BB%D0%B8-%D1%83%D0%BD%D0%B8%D1%89%D0%BE%D0%B6%D0%B5%D0%BD%D0%B8-%D0%B2-%D1%81%D0%B8%D1%80%D0%B8%D1%8F-news716956.html", "text": "Най-малко седем руски самолета са били унищожени след артилерийски обстрел срещу руската база в Хмеймим в новогодишната нощ, съобщава Дейли сабах, като се позовава на информация, публикувана късно в сряда в някои руски издания. Съгласно информацията десет военни са пострадали по време на атаката от страна на военна групировка, определена като бунтовническа, допълва Фокус. Най-малко четири бомбардировача Su-24, два изтребителя S-35S и транспортен самолет An-72 са били унищожени вследствие на обстрела. Руското министерство на отбраната не е коментирало информацията, съобщена пред руския вестник „Коммерсант“ от „военнодипломатически източници“. По-рано в сряда бе потвърдено, че заради техническа неизправност хеликоптер Mi-24 се е разбил в Сирия, като двамата намиращи се на борда пилоти са загинали в инцидента.", "date": "2018.01.04", "title": "Най-малко седем руски самолета са били унищожени в Сирия"}
{"url": "http://pik.bg/%D0%BD%D0%B0-%D0%B1%D0%B5%D1%80%D0%BD%D0%B0%D0%B1%D0%B5%D1%83-%D0%B2-%D1%88%D0%B0%D1%85---%D0%BA%D0%BE%D0%BB%D0%BE%D1%81%D0%B0%D0%BB%D0%BD%D0%B0-%D0%BE%D1%84%D0%B5%D1%80%D1%82%D0%B0-%D0%B7%D0%B0-%D1%80%D0%BE%D0%BD%D0%B0%D0%BB%D0%B4%D0%BE-news717000.html", "text": "В офисите на европейския клубен шампион Реал Мадрид са пристигнали три оферти за голямата звезда на отбора Кристиано Роналдо, пише \"Гол\", позовавайки се на любопитна трансферна информация от чужбина. Визира се, че едно от предложенията е изключително сериозно, но не се споменава откъде е. Финансово примамливо е както за \"кралския клуб\", така и за петкратния носител на Златната топка. Твърде вероятно е една от офертите да е от английския първенец Челси, който може да си позволи португалския национал. Твърди се още, че ако до два месеца Роналдо и Реал не се разберат за нов договор, той е готов да напусне \"Сантяго Бернабеу\". Преди няколко дни отново се появиха информации, че Кристиано възнамерява да се върне във Висшата лига, където с екипа на Манчестър Юнайтед се изгради като световна звезда.", "date": "2018.01.04", "title": "На \"Бернабеу\" в шах - колосална оферта за Роналдо!?"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D0%B5-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D0%BD%D1%8F%D0%BC%D0%B0-%D0%BE%D1%81%D0%BD%D0%BE%D0%B2%D0%B0%D0%BD%D0%B8%D0%B5-%D0%B7%D0%B0-%D0%BF%D0%BE%D0%B2%D0%B8%D1%88%D0%B5%D0%BD%D0%B8%D0%B5-%D0%BD%D0%B0-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D1%85%D1%80%D0%B0%D0%BD%D0%B8%D1%82%D0%B5-news716962.html", "text": "В момента имаме стабилизирани цени в животновъдството. Винаги, когато има повишаване на цената на тока има прогнози за поскъпване на цените на храните. Токът е компонент на себестойността на даден продукт, но поскъпването няма да е драстично. Това каза министърът на земеделието и храните Румен Порожанов в ефира на БиТиВи. „Най-вече в производството се получават субсидии, с които производителите се подпомагат, така че повишаването не трябва да е високо“, добави той. На въпрос безопасна ли беше трапезата ни по време на коледните и новогодишните празници, министърът на земеделието заяви: „Извършени бяха над 2800 проверки на местата за производство и търговия на хранителни продукти. За съжаление нарушенията се повтарят. Това са липса на документи за произход на стоката, изтекъл срок на годност, липса на условия за правилно съхранение. Имаме унищожени към 400 тона негодни храни“. „Двоен стандарт при храните в Европа и в България има“, призна Румен Порожанов. „Темата ще продължи и през настоящата година. Констатациите са за различни съставки в продуктите. Стартирала е единна методология, която да бъде одобрена от ЕС и да се направи мащабно изследване. проблемът е в различните съставки и цените. Има различни продукти между Австрия и Германия. Това е обидно като потребители. Това е са нелоялни търговски практики“. „Без единно европейско законодателство няма да можем да отстраним проблема“, смята земеделският министър. Като една от причините Порожанов посочи, че има определени стоки има дефицит. „Ще посветим първите сесии на Съвета на ЕС на обща селскостопанска политика, на ветеринарната медицина и др.“, каза още той.", "date": "2018.01.04", "title": "Министър Порожанов е категоричен: Няма основание за повишение на цените на храните"}
{"url": "http://pik.bg/%D0%B8%D0%B2%D0%B0%D0%BD%D0%B0-%D1%81-%D1%82%D0%B5%D0%B6%D0%BA%D0%B8-%D0%BA%D0%BB%D0%B5%D1%82%D0%B2%D0%B8-%D0%BA%D1%8A%D0%BC-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%81%D0%B8-%D0%BB%D1%8E%D0%B1%D0%BE%D0%B2-%D0%B2%D0%B8%D0%B4%D0%B5%D0%BE-news716973.html", "text": "Ивана даде ударно начало на Новата музикална година с нещо различно и хитово, което ще остане във времето. В първите минути на 2018 г. бе премиерата на видеоклипа \"Твое копие\". Певицата на народа успя да изненада приятно меломаните. Върху новия си проект Ивана работи с екип от доказани професионалисти - Мариета Ангелова, автор на силния и докосващ текст и Ленко Драганов, направил аранжимента на музиката на Вojan Vasic. Разказвач на тази тъжна любовна история, облечена в интересен сюжет, е Теодора Димитрова. Действието се развива в луксозен дизайнерския хотел в Пловдив, а певицата е с нова визия и в страхотна форма. В лентата участва само Ивана и този избор не е случаен. Тя е един от малкото изпълнители, които сами могат да изнесат целия клип с актьорски умения и драматично присъствие. Песента \"Твое копие\" звучи много лично и изстрадано, а за това дали има такъв мъж в нейния живот, певицата казва загадъчно и с усмивка: \"Той... ще се познае\".", "date": "2018.01.04", "title": "Ивана с тежки клетви към голямата си любов (ВИДЕО)"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D1%81%D0%B8%D0%BC%D0%B8%D1%82%D0%BB%D0%B8-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%BA%D1%80%D0%B5%D1%89%D1%8F%D1%89%D0%B0-%D0%B5-%D0%BD%D1%83%D0%B6%D0%B4%D0%B0%D1%82%D0%B0-%D0%BE%D1%82-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5-%D0%BD%D0%B0-%D0%B2%D1%82%D0%BE%D1%80%D0%B8-%D0%BB%D0%B8%D1%84%D1%82-%D0%BD%D0%B0-%D0%B1%D0%B0%D0%BD%D1%81%D0%BA%D0%BE-news716976.html", "text": "Крещяща е нуждата от изграждане на втори кабинков лифт в Банско за всички, живеещи и препитаващи се в Пирин. Това каза пред \"Фокус\" кметът на Симитли Апостол Апостолов по повод днешния пореден протест на жители на Банско и Симитли, в подкрепа на Правителството и неговото решение в полза на икономическото развитие на региона. Апостолов обясни, че решението на Министерски съвет, позволяващо изграждане на втори кабинков лифт в Банско, не касае създаването на нови хотели и леглова база, а използването на вече съществуващите такива, за които пистите и лифтовете се оказват недостатъчни. „Ние сме хората, които са родени тук. Ние сме хората, които действително обитаваме планината и които се препитаваме от планината, за разлика от тези, които протестират на жълтите павета и изобщо не са стъпвали в планината. За разлика от тях ние сме хората, които искат да има икономическо развитие в региона. Разбира се, ние сме твърдо „за“ спазването на всякакви екологични норми и за спазването на всички параметри при строителството на тези съоръжения, за да може да си запазим планината. Ако не запазим прекрасната Пирин планина, едва ли ще има туристи, които да дойдат да ни посетят“, обясни той. Апостол Апостолов изрази надежда, че решението на МС, даващо зелена светлина за изграждане на втори кабинков лифт, ще бъде изпълнено, въпреки протестите срещу него.", "date": "2018.01.04", "title": "ГОРЕЩО! Кметът на Симитли алармира: Крещяща е нуждата от изграждане на втори лифт на Банско"}
{"url": "http://pik.bg/%D1%81%D0%BF%D0%B0%D1%81-%D1%80%D1%83%D1%81%D0%B5%D0%B2-%D1%81%D1%82%D1%8F%D0%B3%D0%B0-%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%BD%D0%B0-%D1%81%D0%B5%D0%BB%D0%B5%D0%BA%D1%86%D0%B8%D1%8F-%D0%B2-%D0%BB%D0%B5%D0%B2%D1%81%D0%BA%D0%B8-news716980.html", "text": "Селекцията в Левски на пръв поглед е зациклила и феновете са притеснени за представянето на отбора през пролетта. Всички в клуба обаче работят под пълна пара за привличането на класни попълнения и надграждането на отбора. Лично собственикът Спас Русев е обявил, че няма да се жалят средства за превръщането на Левски в конкурентноспособен на Лудогорец и ЦСКА отбор. Вчера излезе информация, че сините искат да привлекат голаджията Хайме Мата от Валядолид, но освен него има и други отлични опции в нападение. Очаква се с Левски да подпишат още поне един ляв защитник, разиграващ халф и нападател, за да се изпълнят изискванията на треньора Делио Роси. Не е изключено на \"Герена\" да акостира и голямо име в европейския футбол от ранга на Габриел Обертан, но преговорите с евентуалните играчи от този калибър са по-сложни и може да се проточат до самия край на трансферния прозорец в България, предава \"Нов спорт\". Левски изостава сериозно от Лудогорец и ЦСКА в борбата за титлата в Първа лига, но е на полуфинал за Купата на България, където предстои да срещне в два мача вечния враг от \"Армията\".", "date": "2018.01.04", "title": "Спас Русев стяга грандиозна селекция в Левски"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0-%D1%82%D0%B5%D0%BC%D0%B0-%D1%82%D0%B0%D0%BD%D1%8F-%D0%B0%D0%BD%D0%B4%D1%80%D0%B5%D0%B5%D0%B2%D0%B0-%D0%B4%D0%B0-%D0%BD%D0%B5-%D0%BE%D0%B1%D1%8A%D1%80%D0%BA%D0%B2%D0%B0%D0%BC%D0%B5-%D0%BF%D0%BE%D0%BD%D1%8F%D1%82%D0%B8%D1%8F%D1%82%D0%B0-%D0%BD%D0%B0-%D0%B4%D0%B5%D1%86%D0%B0%D1%82%D0%B0-%D0%B7%D0%B0-%D0%BC%D1%8A%D0%B6%D0%BA%D0%BE-%D0%B8-%D0%B6%D0%B5%D0%BD%D1%81%D0%BA%D0%BE-news716963.html", "text": "Трябва да имаме отправна точка, за да се предпазим от грешки. Ако нашата отправна точка е биологията, има два пола – мъжки и женски. Това каза в сутрешния блок на БНТ бившият министър на здравеопазването д-р Таня Андреева по повод дебата около предложената от правителството за ратификация Истанбулска конвенция за превенцията на насилието срещу жени и момичета, за която се твърди, че въвежда понятието трети пол. По думите на д-р Андреева проблемът с домашното насилие не може да бъде решен с конвенции. Въпросът трябва да бъде решен от всяка държава. Но не трябва да объркваме понятията на децата ни за добро и лошо, за мъжкото и женското. Светът е просъществувал толкова време, защото е имал здрави основи, на които е стъпвал. Това не изключва всеки да има право на избор да живее както пожелае, но нека не бъдат въвеждани нови правила, по които хората да живеят против природата, заяви бившият здравен министър. В момента сексуалните отклонения са мода, но много хора се притесняват тези отклонения да не станат норма, подчерта д-р Андреева.", "date": "2018.01.04", "title": "Скандална тема! Таня Андреева: Да не объркваме понятията на децата за мъжко и женско"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%BF%D1%80%D0%B5%D0%BC%D0%B0%D0%B7%D0%B0%D0%BB-%D0%B6%D0%B5%D0%BD%D0%B0%D1%82%D0%B0-%D0%B2-%E2%80%9E%D0%BB%D1%8E%D0%BB%D0%B8%D0%BD%E2%80%9C-%D0%B5-%D0%B8%D0%B7%D0%B1%D1%8F%D0%B3%D0%B0%D0%BB-news716952.html", "text": "Шофьорът, премазал жената на Околовръстното шосе в „Люлин“, е избягал от мястото на инцидента, съобщава Фокус. Както е известно, инцидентът е станал на Западната дъга на столичния околовръстен път, в района на ж.к. \"Люлин\". На място на тежкия инцидент има екипи на \"Пътна полиция\", които към момента изискват записи от камерите на бизнес сграда в района.", "date": "2018.01.04", "title": "ИЗВЪНРЕДНО! Шофьорът, премазал жената в „Люлин“, е избягал"}
{"url": "http://pik.bg/%D0%BF%D0%BE%D0%BB-%D0%BC%D0%B0%D0%BD%D0%B0%D1%84%D0%BE%D1%80%D1%82-%D0%B7%D0%B0%D0%B2%D0%B5%D0%B4%D0%B5-%D1%81%D1%8A%D0%B4%D0%B5%D0%B1%D0%B5%D0%BD-%D0%B8%D1%81%D0%BA-%D1%81%D1%80%D0%B5%D1%89%D1%83-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5%D1%82%D0%BE-%D0%BD%D0%B0-%D1%81%D0%B0%D1%89-news716915.html", "text": "Адвокатите на бившия председател на предизборната кампания на президента на САЩ Доналд Тръмп Пол Манафорт са подали иск срещу специалния прокурор Робърт Мюлер, както и срещу министерството на правосъдието, заради това, че са надхвърлили правомощията си с обвиненията срещу него, включващи пране на пари и укриване на данъци, съобщава Politico, цитирани от Фокус. Манафорт отрича вина. В неговия 17-страничен иск се посочва, че специалният прокурор, разследващ предполагаемата руска намеса на изборите, е надхвърлил правомощията си при проучването дали е имало връзки или координация с руското правителство по време на избирателната кампания. От екипа на Мюлер отказаха коментар. Говорител на министерството на правосъдието заяви, че „съдебният иск е лекомислен, но ищецът има право да го подаде, когато желае“.", "date": "2018.01.04", "title": "Пол Манафорт заведе съдебен иск срещу министерството на правосъдието на САЩ"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D1%82%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B7%D0%B0%D1%80%D0%B0%D0%B4%D0%B8-%D0%B1%D1%83%D1%80%D1%8F%D1%82%D0%B0-%E2%80%9E%D0%B5%D0%BB%D0%B8%D0%BD%D0%BE%D1%80%E2%80%9C-%D0%B2-%D0%B5%D0%B2%D1%80%D0%BE%D0%BF%D0%B0-news716932.html", "text": "Най-малко три са жертвите на бурята „Елинор“, която бушува в няколко европейски страни, съобщава Би Би Си. По данни на телевизията един човек е загинал във френските Алпи, а други двама са били отнесени от голяма вълна в крайбрежен район в Испания. Съобщава се, че стихията е повредила редица сгради в различни страни от Европа. В някои от тях без електричество са останали стотици домове.", "date": "2018.01.04", "title": "Най-малко трима загинали заради бурята „Елинор“ в Европа"}
{"url": "http://pik.bg/%D0%BE%D1%82-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%B8%D0%B7%D1%80%D0%B0%D0%B7%D0%B8%D1%85%D0%B0-%D1%81%D1%8A%D0%BC%D0%BD%D0%B5%D0%BD%D0%B8%D1%8F-%D0%B7%D0%B0-%D0%BF%D1%81%D0%B8%D1%85%D0%B8%D1%87%D0%BD%D0%BE%D1%82%D0%BE-%D0%B7%D0%B4%D1%80%D0%B0%D0%B2%D0%B5-%D0%BD%D0%B0-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news716916.html", "text": "В администрацията на САЩ имат сериозни съмнения за психичното здраве на лидера на Северна Корея Ким Чен Ун. Това заяви представителят на Белия дом Сара Сандърс, цитирана от Ройтерс. „Президентът и народът ни трябва да са притеснени от психичното здраве на лидера на Северна Корея“, заяви Сандърс. Тя отбеляза, че президентът на САЩ  „няма намерение да показва слабост“, а както е обещал, че защитава американския народ. Доналд Тръмп заяви по-рано на  лидера на КНДР Ким Чен Ун, че и той има „ядрено копче“, което „е по-мощно“.", "date": "2018.01.04", "title": "От Белия дом изразиха съмнения за психичното здраве на Ким Чен Ун"}
{"url": "http://pik.bg/%D0%B2%D0%B5%D1%80%D1%81%D0%B8%D0%B8-%D0%B5%D0%BA%D1%81%D0%BF%D0%B5%D1%80%D1%82%D0%B8-%D1%81%D0%B0-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%B8-%D0%BD%D1%8F%D0%BA%D0%BE%D0%BB%D0%BA%D0%BE-%D1%81%D0%B0-%D1%83%D0%B1%D0%B8%D0%B9%D1%86%D0%B8%D1%82%D0%B5-%D0%BE%D1%82-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D1%83%D0%B6%D0%B0%D1%81%D0%B8%D1%82%D0%B5-news716960.html", "text": "Очакват се резултатите от аутопсиите на телата на жертвите от шесторното убийство в Нови Искър. Надеждите са те да дадат яснота около психологическия профил на извършителя на кървавото престъпление. Все още не е ясен мотивът, нито извършителят. Не е открито и оръжието от престъплението. Работи се по различни версии, като основно се проверява дейността на убития Неделчо Юнаков, за когото има данни, че се е занимавал с кухи фирми за източване на ДДС. \"Няма основание да се приеме, че е убийство под афект, то е прецизно планирано. Очевидно става въпрос за външен мотив\", посочи психологът доц. д-р Маргарита Бакрачева в сутрешния блок на \"България он еър\". Неделчо Юнаков е прострелян с 10 куршума, което говори, че е търсен сигурен ефект, смята психологът. Доц. Бакрачева допусна, че е възможно убитата далеч от \"къщата на ужасите\" Кети Кюхова да е основната причина, довела до следващите жертви. Бившият шеф на ЦСБОП Тихомир Стойчев посочи, че новогодишната нощ не е случайно подбрана за извършване на шесторното убийство, тъй като стрелбата не се чува покрай илюминациите. Той е на мнение, че убийците са няколко. \"Седмата жертва е кучето. Може такъв скандал да е тръгнал оттам, може да е възникнал някакъв спор. Самият акт прилича на добре планирана операция. Всичко клони към професионализъм това, че има изстрели в главата говори, че стрелецът добре познава този калибър 22\", коментира още експертът. \"Според мен не е един човек. Има преместване на трупове от едно помещение в друго\", отбеляза Тихомир Стойчев.", "date": "2018.01.04", "title": "ВЕРСИИ! Експерти са категорични: Няколко са убийците от \"къщата на ужасите\""}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%B8%D1%80%D0%B0%D0%BD-%D0%BE%D0%B1%D1%8F%D0%B2%D0%B8%D1%85%D0%B0-%D0%B7%D0%B0-%D0%BA%D1%80%D0%B0%D0%B9-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news716933.html", "text": "Командващият иранският Корпус на стражите на ислямската революция (КСИР) Мохамед Али Джафари обяви, че протестите в страната са приключили. По информация на официалния сайт на КСИР, започналите на 28 декември масови протести на населението са завършили с неуспех за опозицията. В същото време лидерът на Иран Хасан Рухани коментира, че протестите са били предизвикани от вътрешните проблеми в страната, макар че не се е минало и без външна намеса. „Обявявам за провалени протестите, започнали в края на 2017 година. Броят на протестиращите бе малък, като не е превишил на цялата територия на Иран около 15 000 души“, каза Джафари. Освен това той обвини САЩ, Израел и Саудитска Арабия, че подпомагат бойците от „Ислямска държава“. Джафари уточни, че трите страни подпомагали терористите от групировката да влязат на територията на Иран и да извършват подривна дейност.", "date": "2018.01.04", "title": "Властите в Иран обявиха за край на протестите в страната"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%80%D0%B0%D0%B7%D0%BF%D1%83%D1%81%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%89%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%B8-%D1%84%D0%B0%D0%BB%D1%88%D0%B8%D1%84%D0%B8%D0%BA%D0%B0%D1%86%D0%B8%D0%B8-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-news716920.html", "text": "Американският президент Доналд Тръмп разпусна комисията, занимаваща се с разследването на възможни фалшификации на президентските избори през 2016 година, съобщава Ройтерс, позовавайки се на изявление от Белия дом. Посочва се, че президентът е наредил в бъдеще по въпроса да работи минисерството за вътрешна сигурност. „Вместо да гледаме безкрайни съдебни спорове, които са за сметка на данъкоплатците, днес подписах заповед за разпускането на комисията и поисках от Департамента за вътрешна сигурност да поеме разглеждането на тези въпроси и да определи следващите действия по тях“, заяви Тръмп. Комисията бе оглавявана от вицепрезидента Майк Пенс, като бе създадена през май миналата година за разследване на възможни фалшификации на изборите. Дейността й обаче срещна съпротивата от страна на ръководствата на повечето американски щати.", "date": "2018.01.04", "title": "Доналд Тръмп разпусна комисията, разследваща възможни фалшификации на президентските избори"}
{"url": "http://pik.bg/%D0%BA%D1%8A%D1%80%D0%B2%D0%BE%D1%82%D0%BE-%D0%BC%D0%B5%D0%BB%D0%B5-%D1%88%D0%B5%D1%81%D1%82%D0%B8%D0%BC%D0%B0-%D1%83%D0%B1%D0%B8%D1%82%D0%B8-%D0%B8-%D0%BD%D0%B0%D0%B4-30-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B1%D0%BE%D0%BB%D0%B8%D0%B2%D0%B8%D1%8F-news716935.html", "text": "Шестима души са били убити, а над 30 са получили различни наранявания при тежко пътно-транспортно произшествие между автобус и камион по трасето Кочабамба-Санта Крус в Боливия, съобщава Известия, като се позовава на информация на ръководителя на полицията в провинция Чапар Иван Тапиа. Служителят на реда разяснява, че автобус на компанията Trans San Francisco се е сблъскал с камион, превозващ домашни птици.", "date": "2018.01.04", "title": "Кървото меле! Шестима убити и над 30 ранени при тежка катастрофа в Боливия"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BD%D1%8E-%D0%B9%D0%BE%D1%80%D0%BA-%D0%BE%D0%B1%D1%8F%D0%B2%D0%B8-%D0%BD%D0%B5%D1%83%D1%87%D0%B5%D0%B1%D0%B5%D0%BD-%D0%B4%D0%B5%D0%BD-%D0%B2-%D0%B3%D1%80%D0%B0%D0%B4%D0%B0-%D0%B7%D0%B0-4-%D1%8F%D0%BD%D1%83%D0%B0%D1%80%D0%B8-%D0%B7%D0%B0%D1%80%D0%B0%D0%B4%D0%B8-%D1%81%D0%BD%D0%B5%D0%B6%D0%BD%D0%B0-%D0%B1%D1%83%D1%80%D1%8F-news716919.html", "text": "Кметът на Ню Йорк Бил Де Блазио обяви, че всички училища в града ще бъдат затворени на 4 януари заради снежна буря. Решението си Де Блазио съобщи чрез личния си профил в „Туитър“. „Училищата в Ню Йорк ще бъдат затворени на 4 януари (четвъртък) заради снежна буря“, написа той. По-рано градоначалникът призова съгражданите си максимално да избягват излизането си по улиците заради ниските температури, като посъветва гражданите „да следят за съседите си и по възможност да пуснат домашните си питомци в къщите си“.", "date": "2018.01.04", "title": "Кметът на Ню Йорк обяви неучебен ден в града за 4 януари заради снежна буря"}
{"url": "http://pik.bg/%D1%82%D1%80%D0%B0%D0%BF%D0%B5%D0%B7%D0%B0-%D0%B1%D0%B0%D0%B1%D0%B0-%D0%BF%D1%80%D0%B0%D1%82%D0%B8-%D1%88%D0%B5%D1%81%D1%82%D0%B8%D0%BC%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B3%D0%B8-%D0%BD%D0%B0%D0%B3%D0%BE%D1%81%D1%82%D0%B8-%D1%81-%D0%BA%D0%BE%D0%BB%D0%B5%D0%B4%D0%BD%D0%B0-%D0%BF%D0%B0%D1%82%D0%B8%D1%86%D0%B0-%D1%81-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-news716917.html", "text": "Пенсионерка от чешкия град Вратимов прати шестима души в болница, след като ги нагости с коледна патица с марихуана, съобщава телевизионният канал Polar. Според информацията, пенсионерката сложила на патицата като подправка марихуана вместо риган. Марихуаната била използвана за лечебни цели от съпруга на пенсионерката, като той бил единственият, който се чувствал прекрасно след като хапнал от патицата. Всичи останали шестима членове на семейството – четирима възрастни и две деца – на 3 и 6 години, които били на трапезата, потърсили спешно лекарска помощ, тъй като получили халюцинации. Те били приети в болница с оплаквания за отпадналост, гадене и главоболие. „Заведено е дело за нелегално приготвяне и други манипулации с наркотични и психотропни вещества и храни“, съобщават от полицията пред изданието.", "date": "2018.01.04", "title": "Трапеза! Баба прати шестима в болница, след като ги нагости с коледна патица с... марихуана"}
{"url": "http://pik.bg/%D0%BF%D1%80%D0%B8%D0%B7%D0%B8%D0%B2-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%B2-%D0%BA%D0%B0%D0%BD%D0%B0%D0%B4%D0%B0-%D0%BF%D0%BE%D0%B8%D1%81%D0%BA%D0%B0-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-%D0%B4%D0%B0-%D0%B1%D1%8A%D0%B4%D0%B0%D1%82-%D1%80%D0%B0%D0%B7%D1%88%D0%B8%D1%80%D0%B5%D0%BD%D0%B8-news716923.html", "text": "Посланикът на Украйна в Канада Андрей Шевченко поиска разширяване на канадските санкции, въведени против „нарушителите на човешки права в Русия“, съобщава Известия, цитирани от Фокус. Според Шевченко, съгласно одобрения в края на 2017 г. в Канада „Акт Магнитски“ първите 30 граждани на Русия „вече са попаднали под персонални санкции“. Дипломатът изрази надежда, че в бъдеще този закон може да се използва „против тези руснаци, които преследват украинците в Донбас и на територията на Русия“.", "date": "2018.01.04", "title": "Призив! Посланикът на Украйна в Канада поиска санкциите срещу Русия да бъдат разширени"}
{"url": "http://pik.bg/%D0%B1%D0%B0%D0%BD-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0-%D0%B4%D0%BE%D0%BA%D0%BB%D0%B0%D0%B4%D0%B8%D1%82%D0%B5-%D1%81%D0%B8-%D0%B7%D0%B0-%D0%B0%D0%B5%D1%86-%D0%B1%D0%B5%D0%BB%D0%B5%D0%BD%D0%B5-news716977.html", "text": "Българската академия на науките публикува Междинен доклад 1 и Междинен доклад 2 по сключения с „БЕХ“ ЕАД договор за изготвяне на Национална стратегия в областта на енергетиката (с фокус върху електроенергетиката). Докладите се публикуват със съгласието на „Български Енергиен Холдинг“ ЕАД, като е заличена информация, която представлява поверителна и / или чувствителна информация за дружествата от БЕХ група. Заличена е и поверителна и / или чувствителна информация, предоставена на изпълнителя от трети страни. В заключението на Междинен доклад 2 (дейност 5 - относно възможността за реализация на активите на АЕЦ „Белене“) се посочва, че от направените анализи и изводи относно развитието на електроенергийната система на България и тези в региона, както и резултатите от проиграванията на финансовия модел на АЕЦ „Белене”, следва: Прогнозираният недостиг на електроенергия в региона след 2030 г. предопределя необходимостта от минимум 1500 MW инсталирана базова мощност. Независимо от планираните действия за осигуряване на максимално дълъг срок за работа на централите от комплекса „Марица-Изток” след 2030-2035 г., при повечето сценарии се очертава недостиг на мощности за покриване на потреблението в страната, в т.ч. на маневрени в размер до 1650 MW и на базови в размер от 420 до 1670 MW. Общо за България и региона се очертава необходимост от около 2000 MW нова базова мощност. Перспективите пред развитието на националната електроенергийна система показват, че в средносрочен план България трябва да предприеме действие за компенсиране на недостиг на маневрени и базови мощности, като се отчитат политиките на ЕС за изграждане предимно на нискоемисионни производства на електроенергия, каквито са централите на газ, ВЕИ, в т.ч. ВЕЦ и ядрените мощности за базовия сегмент. Разглеждайки в дългосрочен период сигурността на електроенергийните доставки за страната, следва да се отчете, че в хоризонта до 2050 г. предстои извеждане на основните блокове на АЕЦ „Козлодуй”. В този случай построяването на нова ядрена мощност може да се разглежда като заместваща. Налице е оборудване за АЕЦ и площадка, в които са вложени над 3 млрд. лв., което поставя на дневен ред въпроса за реализиране на активите на АЕЦ „Белене”. В допълнение, извършените дейности за реализация на този проект, като лицензиране на площадката, ОВОС, изготвен проект и разрешение за строителство, го поставят в позицията на изпреварващ с 5 до 8 години проекти в начална фаза в региона. Резултатите от извършените проигравания на финансовия модел на АЕЦ „Белене” показват параметрите, при които проектът е реално жизнеспособен, и параметрите, при които не е. Вариантите с участие на държавата осигуряват значително по-добри възможности за жизнеспособността на проекта, което предпоставя заключението за държавен дял в евентуалната бъдеща проектна компания. Друго основание за участие на държавата в този проект е произтичащите от международни споразумения задължения на държавата по отношение на ядрения риск и осигуряване на финансови средства за управление на радиоактивните отпадъци и извеждане от експлоатация. Резултатите по отношение на електропотреблението в България и региона, както и резултатите от финансовия модел на АЕЦ „Белене”, показват, че е възможна реализация на проекта АЕЦ „Белене”, при условие, че бъдат постигнати параметрите, заложени във вариантите с финансова жизнеспособност.", "date": "2018.01.04", "title": "БАН публикува докладите си за АЕЦ \"Белене\""}
{"url": "http://pik.bg/%D0%BB%D0%B5%D0%BA%D0%BE%D0%BC%D0%BE%D1%82%D0%BE%D1%80%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D0%B5-%D0%B8%D0%B7%D1%87%D0%B5%D0%B7%D0%BD%D0%B0%D0%BB-%D0%BE%D1%82-%D1%80%D0%B0%D0%B4%D0%B0%D1%80%D0%B8%D1%82%D0%B5-%D0%BA%D1%80%D0%B0%D0%B9-%D1%8E%D0%B6%D0%BD%D0%B8%D1%82%D0%B5-%D0%B1%D1%80%D0%B5%D0%B3%D0%BE%D0%B2%D0%B5-%D0%BD%D0%B0-%D1%81%D0%B0%D1%89-news716936.html", "text": "Лекомоторен пътнически самолет е изчезнал от радарите по време на полет над Мексиканския залив край западното крайбрежие на САЩ, съобщава електронното издание Лайф. Самолетът е излетял от летище Уил Пост и е пътувал към Джорджтаун, щата Тексас. Бреговата охраната е изпратила в района на тексаския град Фрипорт спасителни самолети и кораби. Според спасителите, ако самолетът е катастрофирал, най-вероятно това би могло да стане именно в този район. Към момента не е ясно колко души са били на борда на самолета.", "date": "2018.01.04", "title": "Лекомоторен самолет е изчезнал от радарите край южните брегове на САЩ"}
{"url": "http://pik.bg/%D0%B1%D0%B0%D0%BD%D0%BA%D0%BE%D0%B2%D0%B8%D1%82%D0%B5-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%B2%D1%8A%D0%B2-%D1%84%D0%B8%D0%BD%D0%BB%D0%B0%D0%BD%D0%B4%D0%B8%D1%8F-%D0%BE%D0%B1%D1%8F%D0%B2%D0%B8%D1%85%D0%B0-%D0%B7%D0%B0-%D0%B2%D1%82%D0%BE%D1%80%D0%B8-%D0%BF%D1%8A%D1%82-%D0%B4%D0%B2%D1%83%D0%B4%D0%BD%D0%B5%D0%B2%D0%BD%D0%B0-%D1%81%D1%82%D0%B0%D1%87%D0%BA%D0%B0-news716924.html", "text": "Банковите служители във Финландия обявиха втора двудневна стачка, след като първата не успя да донесе очакваните резултати в преговорите между профсъюзите и работодателите, съобщава РИА Новости, като се позовава на информация на профсъюзната организация Pro. „Всички възможни проблеми с интернет-банкирането няма да бъдат отстранени по време на стачката\", съобщават от профсъюза, посочвайки, че това ще бъде единственото различно условия, по което този път стачката ще е различна от предишната. По време на стачката ще останат затворени всички банкови филиали, а услугите в кол-центровете се очаква да бъдат предоставяни с голямо закъснение. Банковите служители във Финландия са несъгласни със своите работодатели за режима на работа в почивните дни.", "date": "2018.01.04", "title": "Банковите служители във Финландия обявиха за втори път двудневна стачка"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-56-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%BD%D0%B0-%D0%BA%D0%B0%D0%BC%D1%87%D0%B0%D1%82%D0%BA%D0%B0-news716941.html", "text": "Земен трус с магнитуд 5.6 по скалата на Рихтер е бил регистриран в района на Камчатка, съобщават от пресслужбата на Главното управление на Министерството за извънредни ситуации на Камачатския край. от около 4-та степен трусът е бил усетен от жителите на Петропавлоск-Кмчатск. Къэм момента няма сигнали за разрушения и жертви.", "date": "2018.01.04", "title": "Земетресение с магнитуд 5.6 по Рихтер на Камчатка"}
{"url": "http://pik.bg/%D0%BF%D0%BE-%D0%B6%D0%B8%D1%86%D0%B0%D1%82%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%80%D1%83%D1%81%D0%B8%D1%8F-%D0%B8-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B8%D0%BD%D0%B4%D0%B8%D1%8F-%D1%81%D0%B0-%D0%BE%D0%B1%D1%81%D1%8A%D0%B4%D0%B8%D0%BB%D0%B8-%D0%B4%D0%B2%D1%83%D1%81%D1%82%D1%80%D0%B0%D0%BD%D0%BD%D0%B8%D1%82%D0%B5-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-news716928.html", "text": "Президентът на Русия Владимир Путин е обсъди с министър-председателя на Индия Нарендра Моди в терефонен разговор двустранните отношения и въпросите от международния дневен ред, съобщава Взгляд, цитирани от Фокус. „Обсъдени са развитието на двустранните отношения и актуалните въпроси от международния дневен ред. Потвърдена е общата цел за по-нататъшно развитие на отношенията на особено привилегированото партньорство между Русия и Индия“, съобщава пресслужбата на Кремъл. Лидерите на страните са се уговорили да продължат връзките на най-високо равнище. Разговорът се е състоял по инициативата на Индия.", "date": "2018.01.04", "title": "По жицата! Президентът на Русия и премиерът на Индия са обсъдили двустранните отношения"}
{"url": "http://pik.bg/%D1%83%D1%87%D0%B5%D0%BD%D0%B8%D1%82%D0%B5-%D1%81%D0%B0-%D1%83%D1%81%D1%82%D0%B0%D0%BD%D0%BE%D0%B2%D0%B8%D0%BB%D0%B8-%D0%BA%D0%BE%D0%B8-%D0%B6%D0%B5%D0%BD%D0%B8-%D1%81%D0%B0-%D0%BD%D0%B0%D0%B9-%D0%BF%D1%80%D0%B8%D0%B2%D0%BB%D0%B5%D0%BA%D0%B0%D1%82%D0%B5%D0%BB%D0%BD%D0%B8-%D0%B8-%D0%BA%D0%BE%D0%B8-%D0%BD%D0%B0%D0%B9-%D0%BF%D1%80%D0%B5%D0%B4%D0%BF%D0%BE%D1%87%D0%B8%D1%82%D0%B0%D0%BD%D0%B8-%D0%B7%D0%B0-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-news716925.html", "text": "За мъжете блондинките са по-привлекателни и младолики в сравнение с брюнетките и жените  с кафеви коси. До този извод са стигнали учени от Аугсбургския университет в САЩ, чието изследване е публикувано от Journal of Social Psychology. В хода на изследването 110 мъже оценявали привлекателността на жени по техни снимки, като момичетата били заснети в гръб. Резултатите показали, че мъжете смятат представителките на слабия пол със светли коси за далеч по-привлекателни, но в същото време и за по-лекомислени. По-голямата част от участвалите в експеримента обаче са били категорични, че за брак и възпитание на деца предпочитат жени с тъмни коси. Изследването показало още, че момичета със средна дължина на косата се приемат от мъжете като по-стабилни и способни на сериозни отношения в сравнение с дългокоси жени.", "date": "2018.01.04", "title": "Учените са установили кои жени са най-привлекателни и кои най-предпочитани за създаване на семейство"}
{"url": "http://pik.bg/%D0%B1%D1%80%D0%B0%D0%BA%D1%83%D0%B2%D0%B0%D0%BD%D0%B0-%D1%85%D0%BE%D0%BB%D0%B8%D0%B2%D1%83%D0%B4%D1%81%D0%BA%D0%B0%D1%82%D0%B0-%D0%B7%D0%B2%D0%B5%D0%B7%D0%B4%D0%B0-%D0%B5%D0%BB%D1%8A%D0%BD-%D0%BF%D0%B5%D0%B9%D0%B4%D0%B6-%D1%81%D0%B5-%D0%BE%D0%B6%D0%B5%D0%BD%D0%B8-%D0%B7%D0%B0-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D1%81%D0%B8-news716922.html", "text": "Холивудската звезда Елън Пейдж сключи брак с приятелката си. 30-годишната канадка, получила популярност с участията си във филмите „Джуно“ и „Генезис“, обяви за щастливото събитие в живота си в личния си профил в „Инстаграм“. В коментара си под снимката, на която е с любимата си, Пейдж е написала, че не може да повярва, че вече ще може да нарича своя жена „тази екстраординарна жена“. Елън Пейдж призна за нетрадиционните си сексуални предпочитания преди няколко години. Както е известно за ролята си във филма „Джуно“ Елън Пейдж бе номинирана за „Оскар“ за главна женска роля.", "date": "2018.01.04", "title": "Бракувана! Холивудската звезда Елън Пейдж се ожени за приятелката си"}
{"url": "http://pik.bg/%D0%BF%D0%BE-%D0%B6%D0%B8%D1%86%D0%B0%D1%82%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B1%D1%81%D1%8A%D0%B4%D0%B8-%D1%81-%D0%BD%D0%BE%D0%B2%D0%BE%D0%B8%D0%B7%D0%B1%D1%80%D0%B0%D0%BD%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%87%D0%B8%D0%BB%D0%B8-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news716904.html", "text": "Президентът на САЩ Доналд Тръмп е обсъдил с новоизбрания президент на Чили Себастиян Пинера ситуацията във Венецуела, съобщава РИА Новости, като се позовава на изявление от Белия дом. „Двамата лидери са обсъдили влошаващата се ситуация във Венецуела, като взаимното им желание е да видят възстановяването на демокрацията за народа на Венецуела“, се отбелязва в съобщението. Доналд Тръмп е поздравил Пинера с победата му на президентските избори, които се проведоха през декември миналата година. Американският лидер е уверил, че има намерението да работи съвместно с властта в Чили по решаването на всички въпроси, представляващи взаимен интерес.", "date": "2018.01.04", "title": "По жицата! Доналд Тръмп обсъди с новоизбрания президент на Чили ситуацията във Венецуела"}
{"url": "http://pik.bg/%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D1%81%D0%B0-%D1%83%D0%BD%D0%B8%D1%89%D0%BE%D0%B6%D0%B8%D0%BB%D0%B8-%D1%81%D0%B5%D0%B4%D0%B5%D0%BC-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D0%BD%D0%B0-%D1%80%D1%83%D1%81%D0%BA%D0%BE-%D0%B2%D0%BE%D0%B5%D0%BD%D0%BD%D0%BE-%D0%BB%D0%B5%D1%82%D0%B8%D1%89%D0%B5-%D0%B2-%D1%81%D0%B8%D1%80%D0%B8%D1%8F-news716926.html", "text": "В сирийската провинция Латакия на руското военно летище \"Хмеймим\" на 31 декември се е случил инцидент, съобщава „Коммерсант“, цитиран от Фокус. Изданието се позовава на военни източници. Базата е била подложена на минометен обстрел от страна на радикалните ислямисти. В резултат на нападението терористите са унищожили четири фронтови бомбардировача Су-24, два многоцелеви изтребители Су-35 С и един военно-транспортен самолет АН-72. По предварителни данни ранени са повече от десет руски военнослужещи. Министерството на отбраната на Русия няма коментар относно инцидента. Нападението над руската база „Хмеймим“ от терористите е едно от най-сериозното произшествие откакто преди две и половина години започна операцията на Русия в Сирия.", "date": "2018.01.04", "title": "Терористи са унищожили седем самолета на руско военно летище в Сирия"}
{"url": "http://pik.bg/%D0%B1%D0%B8%D0%B2%D1%88-%D1%84%D0%B8%D0%BD%D0%B0%D0%BD%D1%81%D0%BE%D0%B2-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8%D1%81%D0%BA%D0%B0%D1%89%D0%B8%D1%82%D0%B5-%D0%B1%D1%80%D0%B5%D0%BA%D0%B7%D0%B8%D1%82-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%BD%D1%8F%D0%BC%D0%B0%D1%82-%D0%BF%D1%80%D0%B5%D0%B4%D1%81%D1%82-news716906.html", "text": "Според бившия министър на финансите на Великобритания лорд Джеймс О’Нийл от Гейтли, членовете на настоящото правителство на страната, включително външният Борис, Джонсън „нямат представа“ от икономика и са „луди“ да съсредоточават толкова много енергия върху договори за свободна търговия след Брекзит с Нова Зеландия, вместо с Китай, съобщава The Independent, цитирани от Фокус. „Искащите Брекзит министри в правителството на министър-председателя Тереза Мей са интелектуалци, умни хора, но си нямат представа от света на икономиката. - коментира лорд О’Нийл. - Само седмица след референдума за Брекзит китайците ни предложиха споразумение за свободна търговия. Тереза Мей дори не го забеляза. Тази година БВП на Китай ще отбележи ръст от 6,7%. Номинално това е цялото БВП на Австралия само за една година. А нашите министри си губят времето с Нова Зеландия. Това е лудост. В чужбина се проявява интерес към Великобритания, както и готовност за търговия и инвестиции с нас. Това влиза в контраст с песимизва, който често се демонстрира от някои политици, коментатори и журналисти в страната“.", "date": "2018.01.04", "title": "Бивш финансов министър на Великобритания: Искащите Брекзит членове на кабинета, нямат представа от икономика"}
{"url": "http://pik.bg/%D0%B2-%D1%83%D0%BA%D1%80%D0%B0%D0%B9%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D1%81%D1%80%D0%B5%D0%B4-%D0%BF%D0%B5%D1%82%D1%82%D0%B5-%D0%BD%D0%B0%D0%B9-%D0%BF%D0%BE%D0%BF%D1%83%D0%BB%D1%8F%D1%80%D0%BD%D0%B8-%D0%B7%D0%B0-%D0%B7%D0%B0%D0%BA%D1%83%D0%BF%D1%83%D0%B2%D0%B0%D0%BD%D0%B5-%D0%BD%D0%B0-%D0%B8%D0%BC%D0%BE%D1%82%D0%B8-%D0%B4%D1%8A%D1%80%D0%B6%D0%B0%D0%B2%D0%B8-%D0%B2-%D0%B5%D0%B2%D1%80%D0%BE%D0%BF%D0%B0-news716905.html", "text": "Ако сте решили да се снабдите с недвижимо имущество зад границата, то най-евтиното в Европа може да се придобие в България, Естония, Латвия, Черна гора и Испания, предава украинската медия “Вести“, цитирана от Фокус. За последното десетилетие покупката на недвижимо имущество в европейските държави стана популярна за украинците. Това е свързано с факта, че инвеститорите по целия свят търсят начин за влагане на средства. Преимуществено купуват квартири и къщи. Купуването на евтино недвижимо имущество в Европа може да стане и инвестиция. Най-евтино жилище в Европа може да се купи в България. Средната стойност на квадратен метър е не повече от 500 евро, а средната цена на сделката е 25-40 хил. евро. Но има и по-евтини варианти, например в курорта „Слънчев бряг“. Тук квартира от 32 кв. м. струва до 8 000 евро. Апартаментите в Несебър и в Поморие достигат до около 15 хил. евро.", "date": "2018.01.04", "title": "В Украйна! България е сред петте най-популярни за закупуване на имоти държави в Европа"}
{"url": "http://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BE%D1%82-%D1%83%D1%80%D0%B0%D0%B3%D0%B0%D0%BD%D0%B0-%E2%80%9E%D0%B5%D0%BB%D0%B8%D0%BD%D0%BE%D1%80%E2%80%9C-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B4%D0%BE%D1%81%D1%82%D0%B8%D0%B3%D0%BD%D0%B0-26-%D0%B4%D1%83%D1%88%D0%B8-news716907.html", "text": "Най-малко 26 са вече пострадалите от урагана „Елинор“ във Франция, съобщава електронното издание Газета, като се поозвава на френски медии. Един скиор е загинал при инцидент с паднало дърво. Четирима други са получили тежки наранявания. Без електричество са 35 000 жилища. Затворени са ски-курорти.", "date": "2018.01.04", "title": "Броят на пострадалите от урагана „Елинор“ във Франция достигна 26 души"}
{"url": "http://pik.bg/%D1%8E%D0%B2%D0%B5%D0%BD%D1%82%D1%83%D1%81-%D0%BD%D0%B0-%D0%BF%D0%BE%D0%BB%D1%83%D1%84%D0%B8%D0%BD%D0%B0%D0%BB-%D0%B2-%D1%82%D1%83%D1%80%D0%BD%D0%B8%D1%80%D0%B0-%D0%B7%D0%B0-%D0%BA%D1%83%D0%BF%D0%B0%D1%82%D0%B0-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%81%D1%8A%D0%B4%D0%B8%D0%B9%D1%81%D1%82%D0%B2%D0%BE-%D0%B2%D0%B8%D0%B4%D0%B5%D0%BE-news716908.html", "text": "Отборът на Ювентус си класира за полуфиналите в турнира за Купата на Италия по футбол. В двубой от четвъртфиналната фаза на надпреварата Ювентус острани градския си съперник Торино с 2:0. Дъглас Коста в 15-ата минута и Марио Манджукич в 67-ата минута бяха точни за Юве. Двубоят ще се запомни със скандалното съдийство, след като непосредствено преди втория гол на Ювентус играчите на Торино пертендираха за дузпа, за нарушение на Сами Кедира. След като съдията изгледа видеоповторение на ситуацията, остави решението си в сила. Това вбеси до крайност треньорът на Торино Синиша Михайлович, който бе отстранен от пейката заради реакцията си. За място на финала на турнира Ювентус ще спори с Аталанта. Другият финалист трябва да определят тимовете на Милан и Лацио.", "date": "2018.01.04", "title": "Ювентус на полуфинал в турнира за Купата на Италия след скандално съдийство (ВИДЕО)"}
{"url": "http://pik.bg/%D0%B8%D0%BD%D0%B4%D0%B8%D1%8F-%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0-%D0%B4%D0%BE%D1%81%D1%82%D1%8A%D0%BF%D0%B0-%D0%B4%D0%BE-%D1%82%D0%B0%D0%B4%D0%B6-%D0%BC%D0%B0%D1%85%D0%B0%D0%BB-%D0%B7%D0%B0-%D0%BC%D0%B5%D1%81%D1%82%D0%BD%D0%B8-%D1%82%D1%83%D1%80%D0%B8%D1%81%D1%82%D0%B8-news716897.html", "text": "Индия ще ограничи броя на туристите, посещаващи Тадж Махал, за да опази най-известната си забележителност, съобщи Франс Прес, цитирани от Би Ти Ви. Милиони туристи посещават ежегодно Тадж Махал. Дневно броят им е от 10 – 15 хил. души, но може да достигне и по 70 хил. през почивните дни. Сега властите обявиха, че вече няма да бъдат допускани повече от 40 хил. души дневно. „Искаме да обезпечим сигурността на монумента, както и на посетителите. Контролирането на големия човешки поток вече ставаше предизвикателство за нас”, каза представител на индийския Институт по археология. Ограничението няма да важи за чуждестранните туристи, които плащат по 1 000 рупии (13 евро) за билет, а само за индийците, чийто билет струва 40 рупии. Местните хора ще могат да избягнат ограничението, ако платят скъпия билет по 1 000 рупии. Почти 6,5 млн. души са посетили Тадж Махал през 2016 г. Тадж Махал е построен от 1631 г. до 1648 г. от император Шах Джахан в памет на любимата му съпруга Мумтаз Махал.", "date": "2018.01.04", "title": "Индия ограничава достъпа до Тадж Махал за местни туристи"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D1%81%D0%BA%D0%BE%D1%87%D0%B8-%D0%BD%D0%B0-%D1%81%D0%B0%D1%89-%D0%B8-%D0%B8%D0%B7%D1%80%D0%B0%D0%B5%D0%BB-%D0%B7%D0%B0%D1%80%D0%B0%D0%B4%D0%B8-%E2%80%9E%D0%B2%D0%BE%D0%B9%D0%BD%D1%81%D1%82%D0%B2%D0%B5%D0%BD%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8%E2%80%9C-news716898.html", "text": "Президентът на Франция Еманюел Макрон заяви, че е важно да се поддържа диалог с Иран и предупреди, че тонът на САЩ, Израел, Саудитска Арабия и Техеран в същността си е път към война, предава Reuters, цитирани от Фокус. „Официалната линия, следвана от САЩ, Израел и Саудитска Арабия, които са съюзници по много начини, е такава, която може да доведе до война“, коментира Макрон. Според него въпросната линия „за някои е нарочна стратегия“. „Франция иска да поддържа баланс, иначе тихомълком ще изградим нова „ос на злото“, уверен е президентът. Той допълни, че е готов да посети Иран, стига положението там да се успокои, а свободите в страната да биват уважавани.", "date": "2018.01.04", "title": "Президентът на Франция скочи на САЩ и Израел заради „войнствени коментари“"}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-54-%D0%BF%D0%BE-%D1%81%D0%BA%D0%B0%D0%BB%D0%B0%D1%82%D0%B0-%D0%BD%D0%B0-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D1%8E%D0%B6%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-news716899.html", "text": "Земен трус с магнитуд 5.4 по скалата на Рихтер е било регистрирано в района на остров Идзу, южно от главния остров Хонсю, съобщава Геоложката служба на САЩ  (USGS). Трусът е бил усетен в 21:30 часа местно време (в 23:30 часа на 3 януари българско време). Точката е била на дълбочина от около 10 километра. Не се съобщава за разрушения и жертви.", "date": "2018.01.04", "title": "Трус! Земетресение 5.4 по скалата на Рихтер бе регистрирано в Южна Япония"}
{"url": "http://pik.bg/%D0%BE%D1%82-%D0%BA%D1%83%D1%85%D0%BD%D1%8F%D1%82%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B2%D0%B1%D0%B5%D1%81%D0%B8-%D0%BC%D0%B5%D0%B4%D0%B8%D0%B9%D0%BD%D0%B8%D1%8F%D1%82-%D0%BC%D0%B0%D0%B3%D0%BD%D0%B0%D1%82-%D1%80%D1%83%D0%BF%D1%8A%D1%80%D1%82-%D0%BC%D1%8A%D1%80%D0%B4%D0%BE%D0%BA-%D0%B8-%D0%B3%D0%BE-%D0%BD%D0%B0%D0%BA%D0%B0%D1%80%D0%B0-%D0%B4%D0%B0-%D0%BD%D0%B0%D1%80%D0%B5%D1%87%D0%B5-%D0%BF%D1%80%D0%B8%D1%8F%D1%82%D0%B5%D0%BB%D1%8F-%D1%81-news716918.html", "text": "Медийният магнат Рупърт Мърдок е нарекъл президента на САЩ Доналд Тръмп „идиот“ заради позицията му за имиграционната политика, съобщава The Guardian, като се позовава на нова книга за тайните на Белия дом от биографа на Мърдок Майкъл Волф. Авторът описва миналогодишна среща на Тръмп с ръководителите на технологичните компании в САЩ. Един от ключовите въпроси, които били дискутирани, била възможността за ограничаване на издаването на визи, използвани за привличането на чуждестранни таланти в техническите компании. След срещата Мърдок разговарял по телефона с Тръмп, като настоявал за по-либерален режим при издаването на такива визи. Тръмп му отвърнал „ще се разберем“. След като затворил телефона си, Мърдок изригнал, наричайки Тръмп „пълен идиот“. Медиите неколкократно отбелязаха изключително близките отношения между Мърдок и Тръмп, като се коментираше, че двамата разговарят по телефона всеки ден.", "date": "2018.01.04", "title": "От кухнята! Ето какво вбеси медийният магнат Рупърт Мърдок и го накара да нарече приятеля си Доналд Тръмп „идиот“"}
{"url": "http://pik.bg/%D0%B0%D1%80%D1%81%D0%B5%D0%BD%D0%B0%D0%BB-%D0%B8-%D1%87%D0%B5%D0%BB%D1%81%D0%B8-%D0%B7%D0%B0%D0%B2%D1%8A%D1%80%D1%88%D0%B8%D1%85%D0%B0-22-%D0%B2-%D0%BC%D0%B0%D1%87-%D0%BE%D1%82-%D0%B2%D0%B8%D1%81%D1%88%D0%B0%D1%82%D0%B0-%D0%BB%D0%B8%D0%B3%D0%B0-news716900.html", "text": "Лондонското дерби на 22-ия кръг от Висшата лига на Англия между Арсенал и Челси завърши наравно 2:2. С попадение на Джак Уилшър в 63-ата минута Арсенал излезе напред в резултата. Еден Азар от дузпа в 67-ата и Маркос Алонсо в 84-ата минута доведоха резултата до 2:1 за Челси. В 90-ата минута Ектор Берелин оформи крайното 2:2. За Арсенал това бе шесто равенство за сезона, а Челси стигна до четвъртото си равенство в кампанията. Челси е на трето място в класирането, на точка от втория Манчестър Юнайтед. Арсенал е на шеста позиция.", "date": "2018.01.04", "title": "Арсенал и Челси завършиха 2:2 в мач от Висшата лига"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-16-%D1%80%D0%B0%D0%BD%D0%B5%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D1%81%D0%B8%D0%BB%D0%BD%D0%B0-%D0%B1%D1%83%D1%80%D1%8F-%D0%B2-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-news716891.html", "text": "Мощна зимна буря бушува в Швейцария, нанасяйки сериозни щети, съобщава Ройтерс, цитирани от Нова телевизия. Вятърът, чиято скорост достига до 200 км/ч, обърна локомотив на влак в централната част на страната. Малък самолет пък се преобърна в курортния град Щанс. Ранените в следствие на бурята са най-малко 16. Половината от тях пътували в дерайлиралия влак. Паднали върху електрически жици дървета пък оставиха хиляди домакинства без ток. Много пътища из цялата страна са затворени. На някои от магистралите има и обърнати камиони, които сериозно затрудняват трафика. Стихията предизвика хаос и в движението на фериботите. Отменени са и 40 полета от летището в Цюрих. В столицата Берн падна елхата, която краси центъра. За щастие, 2,4-тонното дърво не е ранило никого.", "date": "2018.01.04", "title": "Най-малко 16 ранени заради силна буря в Швейцария"}
{"url": "http://pik.bg/%D0%B1%D1%83%D1%80%D1%8F%D1%82%D0%B0-%E2%80%9E%D0%B5%D0%BB%D0%B8%D0%BD%D0%BE%D1%80%E2%80%9D-%D0%B2%D0%B7%D0%B5-%D0%B6%D0%B5%D1%80%D1%82%D0%B2%D0%B0-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news716893.html", "text": "Мощната буря „Елинор”, която връхлетя Западна Европа, взе жертва – един човек е загинал, а най-малко петнадесет души бяха ранени във Франция, съобщава Би Ти Ви. Жертвата е скиор във Френските Алпи, който бил ударен от повалено от вятъра дърво в Морийо, в департамента От Савоа. В Северна Франция скоростта на вятъра достигна 145 км/ч – най-мощните пориви, регистрирани в района от години. Много хора качиха в социалните мрежи снимки на смачкани от повалени дървета коли и на рухнали скелета и покриви. Бурята остави над 200 хил. домакинства без ток, в това число и 30 хил. в района на Париж. Там повалено дърво удари кола и рани сериозно един човек. Друг местен жител пострада тежко, когато бе издухан от сграда. Бурята доведе до закъснения на полети на летище „Шарл дьо Гол” в Роаси край Париж. Бяха взети допълнителни мерки за безопасно отвеждане на пътниците до самолетите. Заради поривите на вятъра Айфеловата кула беше затворена за посетители. Тя предизвика многобройни прекъсвания на електрозахранването и нарушения във въздушния транспорт. Няколко души бяха ранени, когато влак бе буквално издухан от релсите край град Ленк, южно от швейцарската столица Берн. Бурята стана причина за отмяна на полети в Цюрих и Базел. Камион се преобърна на магистрала заради ветровете. Хиляди домакинства в района на езерото Цюрих останаха без ток. Пожарникари бяха извикани, за да помагат на хората за разчистване на паднали на улицата дървета. Проливните дъждове, съпътствали бурята, пък предизвикаха наводнения на някои места. На три големи магистрали в Англия трафикът бе преустановен заради преобърнали се автомобили. Затворени за движение бяха и някои мостове. Големите вълни срутиха частично стена на пристанището на Корнуол и причиниха наводнение. В Западна Германия влак дерайлира близо до Люнен, след като се удари в повалено от вятъра дърво на релсите. При този инцидент няма ранени. Магистрали край Дуисбург и Юлих бяха частично блокирани заради паднали дървета и наводнения. Зоопарковете в Мюнхен и Аугсбург в Бавария бяха затворени за деня. Заради бурята бе преустановено движението и на влака до най-високата планина в Германия, Цугшпице. В съседна Австрия заради бурята бе отменено състезание по ски скокове. В Холандия бурята наруши трафика на летище „Схипхол” край Амстердам. Много полети бяха отменени или отложени. В Белгия стихията причини материални щети. Според местни хора това е била най-силната буря, която помнят. Съобщава се за изкоренени дървета и за клони, паднали върху автомобили, за множество наводнени приземни помещения и отнесени покриви, както и за селища без ток.", "date": "2018.01.04", "title": "Бурята „Елинор” взе жертва във Франция"}
{"url": "http://pik.bg/%D0%BE%D0%BF%D0%B0%D1%81%D0%B5%D0%BD%D0%B8%D1%8F-%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BD%D0%B5-%D0%B8%D0%B7%D0%BA%D0%BB%D1%8E%D1%87%D0%B2%D0%B0-%D0%B5%D1%81%D0%BA%D0%B0%D0%BB%D0%B8%D1%80%D0%B0%D0%BD%D0%B5-%D0%BD%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D0%B8%D1%80%D0%B0%D0%BD-news716894.html", "text": "Германският външен министър Зигмар Габриел заяви, че страната му е притеснена от това да не би ситуацията в Иран да ескалира, предава Reuters, цитирани от Фокус. По време на официалното си посещение в Киев, Габриел заяви още, че е скептичен към решението на САЩ да предоставят летално оръжие на Украйна, което да доведе до разрешаване на конфликта в Донбас.", "date": "2018.01.04", "title": "Опасения! Външният министър на Германия не изключва ескалиране на ситуацията в Иран"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%BC%D1%8A%D0%B6-%D0%BE%D1%82%D1%81%D0%B5%D1%87%D0%B5-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%BF%D1%80%D0%B8%D1%8F%D1%82%D0%B5%D0%BB-%D0%BD%D0%B0-%D0%BC%D0%B0%D1%81%D0%B0%D1%82%D0%B0-%D0%BD%D0%B0-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-%D0%B0-%D0%BF%D0%BE%D1%81%D0%BB%D0%B5-%D1%8F-%D0%B8%D0%B7%D1%85%D0%B2%D1%8A%D1%80%D0%BB%D0%B8-%D0%BF%D1%80%D0%B5%D0%B7-%D0%BF%D1%80-news716841.html", "text": "Новгородският районен съд е разпоредил двумесечен арест за мъж, обвинен в жестоко убийство. Става дума за местен жител, който по време на празнуването на Нова година е отрязал главата на свой сътрапезник и я изхвърлил през прозореца. Според следствието, домакинът убил госта си, отсичайки му главата с брадва. За да прикрие следите от кървавото престъпление, той я изхвърлил през балкона на третия етаж, но тя паднала буквално в краката на случайно преминаващи хора. Убиецът се прехвърлил през парапета и опитал да влезе в апартамента на съседите си, но те извикали полиция и престъпникът бил задържан. Следствието посочва, че обвиняемият е признал вината си. Разследването на престъплението продължава.", "date": "2018.01.04", "title": "БРУТАЛНО! Мъж отсече главата на приятел на масата на Нова година, а после я изхвърли през прозореца "}
{"url": "http://pik.bg/%D1%81%D0%B0%D0%BC%D0%BE%D0%BB%D0%B5%D1%82%D0%B8-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D1%81%D0%B0-%D0%BD%D0%B0%D0%BD%D0%B5%D1%81%D0%BB%D0%B8-%D0%B0%D0%B2%D0%B8%D0%BE%D1%83%D0%B4%D0%B0%D1%80%D0%B8-%D0%BF%D0%BE-%D0%BE%D0%B1%D0%B5%D0%BA%D1%82%D0%B8-%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news716909.html", "text": "Самолети на Военновъэздушните сили на Израел са нанесли авиоудари по  „терористична инфраструктура“ на територята на Ивицата Газа, съобщава ТАСС, като се позовава на съобщение на пресслужбата на израелската армия в „Туитър“. „В отговор на три ракети, изстреляни към южните части на Израел от Ивицата Газа, изтребители на ВВС на Израел са нанесли удари по крупни терористични инфраструктурни обекти в Ивицата Газа“, се посочва в съобщението.", "date": "2018.01.04", "title": "Самолети на Израел са нанесли авиоудари по обекти на територията на Ивицата Газа"}
{"url": "http://pik.bg/%D0%B8%D0%B7%D0%BB%D0%B5%D0%B7%D0%B5-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0-%D0%BA%D0%BD%D0%B8%D0%B3%D0%B0-%D0%BD%D0%B0-%D1%81%D1%8A%D0%B2%D0%B5%D1%82%D0%BD%D0%B8%D0%BA%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news716892.html", "text": "Скандална книга на съветник на Доналд Тръмп Стив Банън предизвика реакция от президента, съобщава Нова телевизия. Той нарече Стив Банън \"луд\", след като бившият му сътрудник публикува редица експлозивни твърдения за дните си до Тръмп. В книгата се казва, че милиардерът бил объркан от победата си на изборите. Той се плашел от Белия дом и не искал да живее там. Банън твърди, че още отначало е знаел, че срещата на сина на Тръмп с руснаци може да се третира като държавна измяна. Тя е част от разследването на ФБР срещу президента.", "date": "2018.01.04", "title": "Излезе скандална книга на съветника на Доналд Тръмп"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%82%D0%B5-%D0%B2-%D1%81%D0%B5%D0%BD%D0%B0%D1%82%D0%B0-%D0%BD%D0%B0-%D1%81%D0%B0%D1%89-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B2%D1%80%D0%B5%D0%B4%D0%B8-%D0%BD%D0%B0-%E2%80%9E%D0%BC%D0%BE%D1%80%D0%B0%D0%BB%D0%BD%D0%B8%D1%8F-%D0%B0%D0%B2%D1%82%D0%BE%D1%80%D0%B8%D1%82%D0%B5%D1%82%E2%80%9C-%D0%BD%D0%B0-%D1%81%D1%82%D1%80%D0%B0%D0%BD-news716895.html", "text": "Водачът на демократите в Сената на САЩ Чарлз Шумър заяви, че президентът Доналд Тръмп вреди на „моралния авторитет“ на страната и я представя зле пред света, съобщава The Hill, цитирани от Фокус. „През последната година Тръмп, за жалост, пропилява моралния ни авторитет що се отнася до президентството на САЩ“, заяви Шумър. Той допълни, че „моралният авторитет“ позволява на САЩ „да носят светлина на света“, но „той залязва при водачеството на Тръмп, при това бързо“. „Начинът, по който той води външната политика на страната от профила си в социалната мрежа „Туитър“ вреди сериозно на страната. Където имаме сериозни въпроси за решаване в чужбина, той изглежда готов да се намеси с мъжкарски хвалби и войнствени заплахи, които не ни водят наникъде“, категоричен е сенаторът от щата Ню Йорк.", "date": "2018.01.04", "title": "Лидерът на демократите в Сената на САЩ: Доналд Тръмп вреди на „моралния авторитет“ на страната"}
{"url": "http://pik.bg/%D0%BE%D0%B3%D1%80%D0%BE%D0%BC%D0%B5%D0%BD-%D1%83%D0%B4%D0%B0%D1%80-%D0%B1%D0%B5%D0%BB%D0%B3%D0%B8%D0%B9%D1%86%D0%B8%D1%82%D0%B5-%D1%81%D0%BF%D0%B8%D0%BF%D0%B0%D1%85%D0%B0-7-%D1%82%D0%BE%D0%BD%D0%B0-%D0%BA%D0%BE%D0%BA%D0%B0%D0%B8%D0%BD-%D1%81%D0%BA%D1%80%D0%B8%D1%82-%D0%B2-%D0%B1%D0%B0%D0%BD%D0%B0%D0%BD%D0%B8-news716886.html", "text": "На летището в белгийския град Антверпен е била разкрита огромна пратка кокаин - почти седем тона, скрити в кутии с банани. Това съобщава \"Брюселс Таймс\". Вероятно пратката е била готвена за прехвърляне в Холандия. По случая се води разследване.", "date": "2018.01.04", "title": "ОГРОМЕН УДАР! Белгийците спипаха 7 тона кокаин, скрит в банани "}
{"url": "http://pik.bg/%D0%BF%D1%80%D0%B5%D1%86%D0%B5%D0%B4%D0%B5%D0%BD%D1%82-%D1%80%D0%B0%D0%B7%D0%B4%D0%B5%D0%BB%D0%B8%D1%85%D0%B0-%D0%BF%D1%80%D0%B0%D1%85%D0%B0-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B8%D1%82%D0%B0%D0%BB%D0%B8%D1%8F-%D0%B3%D0%B0%D1%81%D1%82%D0%B0%D1%80%D0%B1%D0%B0%D0%B9%D1%82%D0%B5%D1%80-%D0%BC%D0%B0%D1%80%D0%B8%D0%BE-%D0%BC%D0%B0%D1%86%D0%B0%D1%82%D0%B0-news716872.html", "text": "Разделиха праха на загиналия в зверската катастрофа в Италия дупничанин Марио Христов-Мацата. Тленните останки Христов са кремирани в Милано. Част от праха му погребали там в присъствието на родителите, брат му и сестра му. Другата част близките му донесли в Дупница, където е извършено опело от свещеник и урната била положена в гробищния парк навръх Нова година. 37-годишният дупничанин загина в катастрофа на магистрала край Милано, съобщава \"Струма.бг\". Марио Христов и още петима българи се връщали с микробус от купон. Друг микробус, в който пътували пуерториканци, ги засякъл на магистрала край Милано и последвал жесток удар. Христов загинал на място. Пострадали и от двата буса са настанени в болница. Марио Христов остави две деца сирачета. От години със съпругата си живеел в Италия. Работел в строителството и спестявал пари за бизнес в България.", "date": "2018.01.04", "title": "ПРЕЦЕДЕНТ! Разделиха праха на загиналия в катастрофа в Италия гастарбайтер Марио Мацата"}
{"url": "http://pik.bg/%D0%BE%D0%BE%D0%BD-%D0%BF%D1%80%D0%B8%D0%B2%D0%B5%D1%82%D1%81%D1%82%D0%B2%D0%B0-%D0%B2%D1%8A%D0%B7%D0%BE%D0%B1%D0%BD%D0%BE%D0%B2%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B0%D1%82%D0%B0-%D0%B2%D1%80%D1%8A%D0%B7%D0%BA%D0%B0-%D0%BC%D0%B5%D0%B6%D0%B4%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news716888.html", "text": "Генералният секретар на ООН Антонио Гутериш приветства възобновяването на връзките между Северна Корея и Южна Корея по специална линия и изрази надежда, че активизацията на дипломатическите усилия ще позволи постигането на ядрено разоръжаване на Корейския полуостров, предава ТАСС, цитирана от Фокус. Заместник-официалният представител на генералния секретар Фархан Хак заяви, че диалогът между Сеул и Пхенян „винаги е позитивно събитие“. „В тази връзка генералният секретар приветства възобновяването на междукорейската линия за връзка. Ние се надяваме, че засилването на дипломатическите инициативи ще помогне за целта Корейския полуостров да се разоръжи ядрено“, допълни той. Министерството на обединението на Южна Корея съобщи, че Северна Корея е възстановила специалната линия за връзка с Южна Корея в пограничния пункт Пханмунджом и вече е влязла в контакт с представителите на Сеул.", "date": "2018.01.04", "title": "ООН приветства възобновяването на специалната връзка между Северна и Южна Корея"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%BD%D0%B0-%D0%B1%D0%BE%D1%80%D0%B1%D0%B0-%D1%81-%D1%84%D0%B0%D0%BB%D1%88%D0%B8%D0%B2%D0%B8%D1%82%D0%B5-%D0%BD%D0%BE%D0%B2%D0%B8%D0%BD%D0%B8-news716889.html", "text": "Президентът на Франция Еманюел Макрон ще предложи нови правила за справяне с фалшивите новини по време на изборите в страната от тази година, предава Politico, цитирани от Фокус. „Когато фалшивите новини се разпространяват, ще може да се отиде при съдия и ако бъде отсъдено, профили на потребители ще бъдат трити и цели интернет-страници ще бъдат блокирани – разясни идеята си Макрон. - Платформите ще имат повече задължения по прозрачността по отношение на спонсорираното съдържание, за да може спонсорите и тези които ги контролират да са познати, както и да се постави ограничения върху количеството пари, които могат да бъдат използвани за спонсориране на въпросното съдържание“. Според предложенията на президента интернет-страниците ще се сблъскват с наказания и медийните регулатори ще имат повече правомощия да действат с тях. По време на предизборната си кампания Макрон забрани достъпа на руските медии РТ и „Спутник“ на своите митинги, заявявайки, че те разпространяват фалшива информация.", "date": "2018.01.04", "title": "Президентът на Франция на борба с фалшивите новини"}
{"url": "http://pik.bg/%D1%83%D1%87%D0%B5%D0%BD%D0%B8%D0%BA-%D0%BE%D1%82%D0%B2%D0%BB%D0%B5%D1%87%D0%B5-%D0%B4%D0%B5%D1%82%D0%B5-%D0%B7%D0%B0-%D0%B4%D0%B0-%D0%B3%D0%BE-%D0%B8%D0%B7%D0%BD%D0%B0%D1%81%D0%B8%D0%BB%D0%B8-%D1%81%D1%8A%D0%B4%D1%8A%D1%82-%D0%BC%D1%83-%D0%B4%D0%B0%D0%B4%D0%B5-%D1%83%D1%81%D0%BB%D0%BE%D0%B2%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-news716874.html", "text": "Ученик с психични проблеми се размина със затвора след като вся паника на детска площадка в Кърджали. Н.Е. опита да отвлече и впоследствие да изнасили 9-годишно момиченце пред погледа на дядо му. Ужасяващата случка, за която съобщава 24rodopi.com, се разиграла в следобедните часове на 18 март м.г. на съоръжението за игра между блоковете 61 и 62 във „Възрожденци”. Младежът Н. Е. се приближил към групата деца и грабнал с ръце през гърба и краката малолетното момиченце. Младежът се затичал с детето към намиращите се наблизо гаражи. 9-годишната започнала да пищи и да вика за помощ. Дядото на детето в това време бил до един от блоковете и се впуснал веднага към нападателя. Н.Е. се спънал и паднал, но продължил да дърпа детето за якето. Момиченцето си мушнало краката по гумите на паркиран автомобил, за да попречи на агресора. В този момент дядото се приближил, а Н.Е. успял да избяга. Малко по-късно той бил установен от повиканите на място полицаи. Пред тях Н.Е. обяснил, че посегнал на детето с желание за съвкупление с него. Тийнейджърът бил ученик в местно училище и бил освидетелстван с „лека умствена изостаналост”. Той живеел в дома на леля си, която полагала грижи за него от раждането му. Психичното му състояние и миналото, лишено от криминални прояви, дадоха основание на магистратите в Кърджали да дадат условна присъда от 2 години за Н.Е. Наказанието е с 5-годишен изпитателен срок.", "date": "2018.01.04", "title": "Ученик отвлече дете, за да го изнасили! Съдът му даде условна присъда"}
{"url": "http://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D1%84%D0%BE%D1%82%D0%BE%D0%B3%D1%80%D0%B0%D1%84-%D0%BF%D0%BE%D0%BA%D0%B0%D0%B7%D0%B0-%D0%B1%D1%83%D1%82%D0%BE%D0%BD%D0%B0-%D0%BD%D0%B0-%D1%82%D1%80%D1%8A%D0%BC%D0%BF-news716880.html", "text": "Бившият сътрудник на Белия дом Пит Соуз, който е работил като фотограф при Барак Обама, показа бутона, който стана \"герой\" на деня заради задочен спор между сегашния президент на САЩ Доналд Тръмп и севернокорейския лидер Ким Чен Ун. Двамата си \"премериха\" ядрените бутони, спорейки чия мощност е по-голяма. На страницата си в Инстаграм Соуз показа как изглежда външно \"ядреното куфарче\". Снимката е уловила момента, в който куфарчето се внася на борда на правителствения самолет. \"Бог да ни пази!\", коментира под фотоса авторът. Пит Соуз публикува и снимка на въпросния бутон, който е поставен на бюрото на американския президент. На фотото се вижда неголямо червено копче и табелка с надпис \"Трудните решения са трудни\". В коментар към снимката Соуз все пак обяснява, че този бутон, за щастие, не поставя началото на войната, а с него се вика президентският помощник. По-рано бе съобщено, че Доналд Тръмп в отговор на заявлението на Ким Чен Ун, че държи в готовност пуска на ядрените ракети на Северна Корея, заяви, че той също има ядрен бутон, който е и по-голям, и по-мощен от този на севернокорейския лидер.", "date": "2018.01.04", "title": "КУЛТОВО! Фотограф показа бутона на Тръмп "}
{"url": "http://pik.bg/%D0%BB%D0%BE%D1%88%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-%D0%B4%D1%8A%D1%80%D0%BF%D0%B0-%D0%BF%D0%BE-5-%D0%BB%D0%B8%D0%BD%D0%B8%D0%B8-%D0%BD%D0%B0-%D0%B4%D0%B5%D0%BD-news716830.html", "text": "източници от хайлайф средите, които са станали преки свидетели на скандалните сцени. Младата звезда така здраво се е хвърлила в нощния живот у нас, че не пропуска никакви забавления. Залитането й в тази посока обаче не е особено препоръчително, а семейството й явно няма представа какво се случва, смятат светските й колеги. Напоследък тийнеджърката движила с по-нежни свои приятели, които я въвели в употребата на споменатите линии. Гери-Никол останала екзалтирана от ефекта, който напълно пасвал на нейния буен нрав. Наскоро Гери-Никол се похвали с нова силиконова гръд. Тя развя пищните си форми в прозрачен тоалет по време на Седмицата на модата в Ню Йорк. Хитовата изпълнителка Гери-Никол употребявала по пет линии на ден с едни доста ободряващи вещества, твърдят пред седмичник Гери-Никол се слави с разкрепостеното си поведение, с разголеното си облекло и с предизвикателните си клипове. Тя може да си позволи всякакви екстри, защото разполага с охолен месечен бюджет, като само джобните й възлизат на няколко бона. Гери-Никол отдавна пуши цигари и пие алкохол, но сега е преминала границите. Баща й не я ограничава, нито й държи сметка за какво харчи, но ако някой му подшушне какви ги върши дъщеря му, този път може и да има последствия, подозират дружки на блондинката.", "date": "2018.01.04", "title": "ЛОША КОМПАНИЯ! Гери-Никол дърпа по 5 линии на ден"}
{"url": "http://pik.bg/%D0%B5%D0%BD%D1%82%D1%83%D1%81%D0%B8%D0%B0%D1%81%D1%82-%D1%81%D0%B5-%D0%B8%D0%B7%D0%BA%D1%8A%D0%BF%D0%B0-%D0%B2-%D0%BB%D0%B5%D0%B4%D0%B5%D0%BD%D0%B8%D1%82%D0%B5-%D0%B2%D0%BE%D0%B4%D0%B8-%D0%BD%D0%B0-%D0%B1%D0%B0%D1%82%D0%B0%D0%BA-%D0%B7%D0%B0-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-news716869.html", "text": "Ентусиаст охлади страстите или просто потърси новогодишен адреналин в ледените води на язовир Батак. Видео, запечатало водното приключение на смелчагата, показва, че той никак не се бои от допира с водата. По-скоро банята под зимното слънце го забавлява, съобщава \"Трафик Нюз\". Първоначално мъжът ръкомаха странно, вероятно повлиян от рязката смяна на температурата, ала после набира сили и се потапя под вода. Спътничката му стои по-смразена и от него и го наблюдава статично от уюта на брега.", "date": "2018.01.04", "title": "Ентусиаст се изкъпа в ледените води на Батак за Нова година"}
{"url": "http://pik.bg/%D0%B6%D0%B8%D0%B2%D0%BE%D1%82%D0%BE%D1%81%D0%BF%D0%B0%D1%81%D1%8F%D0%B2%D0%B0%D1%89%D0%B8-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B4%D0%B0-%D0%B8%D0%B7%D1%87%D0%B5%D0%B7%D0%B2%D0%B0%D1%82-%D0%BE%D1%82-%D0%B0%D0%BF%D1%82%D0%B5%D0%BA%D0%B8%D1%82%D0%B5-news716884.html", "text": "Животоспасяващи лекарства продължават да изчезват от аптеките, сигнализират пациентски организации. Тежкоболни все още чакат с месеци за медикаментите си. Месец, след като здравните власти, МВР и прокуратурата разкриха схеми за незаконен износ на лекарства, проблемът с липсващите медикаменти остава на дневен ред. По сметки на пациентски организации 59% от внесените у нас лекарства от Европейския съюз след това се изнасят отново с цел по-висока печалба, съобщава Нова телевизия. Правозащитници представиха данни за фрапиращи разминавания между опаковките лекарства, които са изписани на пациентите и тези, за които Касата реално е платила. Пациенти са изискали от различни институции данни за нужните и за реално платените лекарства. Оказало се, например, че от имуносупресор за трансплантирани пациенти за 9 месеца по протоколи са били предвидени общо 857 000 опаковки, а Касата е платила едва 6770. И обратното – при лекарство за епилепсия са били нужни 63 бройки, а разходите на касата са за 4000. В отговор от Здравната каса обясняват, че сметките на пациентите били неверни и данните били обобщени некоректно. Според тях се сравнявали брой таблетки с брой опаковки. Правозащитниците обаче контрират - разминаване имало и в данните месец за месец. Правозащитниците настояват да се промени схемата с отстъпките на скъпи лекарства – производителите да дават по-ниска цена на Здравната каса, а не на дистрибуторите, както сега. От Здравното министерство обявиха, че вече работят по изграждането на система за мониторинг, която да следи за недостига на лекарства. Идеята е при доказана липса на медикаменти в аптечната мрежа - здравните власти да ограничават паралелния износ. Пакетът мерки вече е в парламента и предстои да бъде гласуван.", "date": "2018.01.04", "title": "Животоспасяващи лекарства продължават да изчезват от аптеките"}
{"url": "http://pik.bg/%D0%BD%D0%B5%D1%81%D1%82%D0%B0%D0%BD%D0%B4%D0%B0%D1%80%D1%82%D0%BD%D0%BE-%D0%B8%D0%B7%D0%BD%D0%B5%D1%80%D0%B2%D0%B5%D0%BD-%D0%BF%D0%BE%D0%BB%D1%8F%D0%BA-%D0%B8%D0%B7%D0%BB%D0%B5%D0%B7%D0%B5-%D0%BE%D1%82-%D1%81%D0%B0%D0%BC%D0%BE%D0%BB%D0%B5%D1%82-%D0%BF%D1%80%D0%B5%D0%B7-%D0%B0%D0%B2%D0%B0%D1%80%D0%B8%D0%B9%D0%BD%D0%B8%D1%8F-%D0%B8%D0%B7%D1%85%D0%BE%D0%B4-news716890.html", "text": "Необичаен инцидент се случи на летището в Малага, съобщава Би Ти Ви. Изнервен пътник на „Райънеър” излезе през аварийния изход на самолет, разярен, че дълго чака да бъдат отворени вратите на машината. Самолетът от Лондон се приземил с час по-късно и се е наложило пътниците да чакат пристигане на наземния персонал. Недоволен, 57-годишен поляк отворил аварийната врата и тръгна по едното крилото на самолета. Той е задържан от служители на летището и е върнат на борда до идването на охрана. Наложена му е голяма парична глоба.", "date": "2018.01.04", "title": "Нестандартно: Изнервен поляк излезе от самолет през аварийния изход"}
{"url": "http://pik.bg/%D1%81%D0%B0%D1%89-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-%D0%B7%D0%B0-%D0%B8%D1%80%D0%B0%D0%BD-news717144.html", "text": "AFP САЩ поискаха да бъде проведено спешно заседание на Съвета за сигурност на ООН относно ситуацията в Иран, предава . Вашингтон настоя срещата да бъде насрочена за петък, 5 януари. Общо 21 души загинаха и стотици бяха арестувани в Иран за последните няколко дни на антиправителствени протести, които започнаха на 28 декември. Демонстрациите срещу икономическите трудности на иранците бързо прераснаха в протести срещу режима в Техеран като цяло, с атаки срещу правителствени сгради и полицейски участъци. Фокус", "date": "2018.01.04", "title": "САЩ поискаха извънредно заседание на Съвета за сигурност на ООН за Иран"}
{"url": "http://pik.bg/%D0%BB%D0%B8%D0%B4%D0%B5%D1%80-%D0%BD%D0%B0-%E2%80%9E%D1%85%D0%B8%D0%B7%D0%B1%D1%83%D0%BB%D0%B0%E2%80%9C-%D0%B2%D0%BE%D0%B9%D0%BD%D0%B0%D1%82%D0%B0-%D0%B2-%D1%81%D0%B8%D1%80%D0%B8%D1%8F-%D1%89%D0%B5-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%B4%D0%BE-%D0%B5%D0%B4%D0%BD%D0%B0-%D0%B4%D0%B2%D0%B5-%D0%B3%D0%BE%D0%B4%D0%B8%D0%BD%D0%B8-news716901.html", "text": "Лидерът на подкрепяното от Иран ливанско шиитско движение Сайед Хасан Насрала заяви, че сирийската война, която се води вече седма година, ще приключи най-много до една-две години, предава Reuters, цитирани от Фокус. Насрала също така каза, че ударите на израелската армия срещу позициите на „Хизбула“ в Сирия няма да предотвратят достигането на въоръжение до групировката. „Хизбула“ и други подкрепяни от Иран движения подкрепят сирийския президент Башар Асад в избухналия през 2011 г. конфликт.", "date": "2018.01.04", "title": "Лидер на „Хизбула“: Войната в Сирия ще приключи до една-две години"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D0%BF%D0%B5%D1%80%D1%83-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-news716902.html", "text": "Министърът на отбраната на Перу Хорхе Нието Монтесинос подаде оставка, съобщава изданието Comercio. Според информацията, Монтесинос е обявил решението си пред президента на страната Педро Кучински още на 23 декември. Официално оставката му бе обявена вчера. Изданието отбелязва, че Монтесинос е третият член на правителството на страната, който се оттегля от поста си в рамките на последните две седмици. Освен Монтесинос, по-рано оставки подадоха и министърът на културата Салвадор дел Солар и министъра на външните работи Карлос Басомбрио.", "date": "2018.01.04", "title": "Министърът на отбраната на Перу подаде оставка"}
{"url": "http://pik.bg/%D1%81%D1%8A%D0%B4%D0%B5%D0%B1%D0%B5%D0%BD-%D1%81%D0%BF%D0%BE%D1%80-%D0%BC%D0%B0%D0%B9%D0%BA%D0%B0-%D0%BE%D1%81%D1%8A%D0%B4%D0%B8-%D1%81%D0%B8%D0%BD%D0%B0-%D1%81%D0%B8-%D0%B7%D0%B0-800-000-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D1%82%D0%BE%D0%B2%D0%B0-%D1%87%D0%B5-%D0%B3%D0%BE-%D0%B5-%D0%B2%D1%8A%D0%B7%D0%BF%D0%B8%D1%82%D0%B0%D0%B2%D0%B0%D0%BB%D0%B0-news716927.html", "text": "Върховният съд в Тайван постанови местен стоматолог да изплати на майка си близо 550 000 паунда (около 800 000 долара) като компенсация за разходите, направени от нея за възпитанието му, съобщава Straits Times. Изданието разказва, че когато мъжът бил на 20 години, подписал договор с майка си. В документа се посочвало, че след като се дипломира и започне работа, синът се ангажира да възстанови загубите, които майка му е претърпяла по време на обучението му. За това, че майка му го е възпитала и е поела разходите по обучението му, мъжът се е задължил да й превежда по 60 процента от месечната си заплата. Аналогичен договор майката сключила и с другия си син. Жената свидетелства, че е инвестирала в децата си сериозни суми. Тя е изразила увереност, че когато остарее, синовете й едва ли ще се грижат за нея и ще я подкрепят финансово. След като започнали работа, двамата сина не изпълнявали своята част от договорите си. Заради това майката решила да получи своето по съдебен път. Съдът взел страната на майката и наредил на двамата сина да изпълнят поетите ангажименти. Посочва се, че по-големият син е успял да се споразумее с майка си за намаляване на сумата до 250 000 долара.", "date": "2018.01.04", "title": "Съдебен спор! Майка осъди сина си за 800 000 долара за това, че го е възпитавала"}
{"url": "http://pik.bg/%D0%BF%D0%BE%D0%B6%D0%B0%D1%80%D1%8A%D1%82-%D0%B2-%D0%B8%D0%BC%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BA%D0%BB%D0%B8%D0%BD%D1%82%D1%8A%D0%BD-%D0%B5-%D0%B1%D0%B8%D0%BB-%D0%B2-%D1%81%D0%B3%D1%80%D0%B0%D0%B4%D0%B0-%D0%BD%D0%B0-%D1%81%D0%B5%D0%BA%D1%80%D0%B5%D1%82%D0%BD%D0%B8%D1%82%D0%B5-%D1%81%D0%BB%D1%83%D0%B6%D0%B1%D0%B8-news716911.html", "text": "Пожарът, който избухна в имението на Бил и Хилъри Клинтън в град Чапакуа, щата Ню Йорк се е разразил в сграда, която е била на разположение на Секретните служби, а не в самата резиденция на Бил и Хилъри Клинтън. Това обяви представител на Хилъри Клинтън в „Туитър“. Потвърдено бе, че огънят е бил бързо потушен. „Малък пожар избухна в сграда на Секретните служби на територията на имението на семейство Клинтън. Подпалилата се сграда не е свързана с резиденцията на Бил и Хилъри Клинтън“, съобщава прессекретарят на Хилъри Клинтън Ник Мерил. Уточнява се, че при инцидента семейство Клинтън не са били в дома си.", "date": "2018.01.04", "title": "Пожарът в имението на семейство Клинтън е бил в сграда на Секретните служби"}
{"url": "http://pik.bg/%D0%B1%D0%B8%D0%B2%D1%88-%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%81%D0%B0%D1%89-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D1%8F-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%E2%80%9E%D1%81%D0%B0-%D0%BE%D0%BF%D0%B0%D1%81%D0%BD%D0%B8-news716913.html", "text": "Бившият вицепрезидент на САЩ Джо Байдън заяви, че скорошните коментари на президента Доналд Тръмп спрямо Северна Корея са „опасни“ и показват „слаба преценка“, съобщава The Hill, цитирани от Фокус. „Това показва наистина слаба преценка за президент. Особено неговите коментари в социалната мрежа „Туитър“, но не само те. Думите имат значение – коментира Байдън. - САЩ имат роля в света и светът има очаквания към тях. Смятам, че президентът ни е твърде настъпателен, а това е опасно“. Според Байдън, Тръмп трябва да се научи, че често думите имат последствия.", "date": "2018.01.04", "title": "Бивш вицепрезидент на САЩ: Последните изявления на Доналд Тръмп за Северна Корея „са опасни“ и показва „слаба преценка“"}
{"url": "http://pik.bg/%D0%B1%D1%83%D1%80%D1%8F%D1%82%D0%B0-%E2%80%9E%D0%B5%D0%BB%D0%B8%D0%BD%D0%BE%D1%80%E2%80%9C-%D0%B2%D1%80%D1%8A%D1%85%D0%BB%D0%B5%D1%82%D1%8F-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81-%D0%BF%D0%BE%D1%80%D0%B8%D0%B2%D0%B8-%D0%BE%D1%82-160-%D0%BA%D0%BC%D1%87-news716910.html", "text": "Бурята \"Елинор\" връхлетя Великобритания и други страни от Западна Европа, довеждайки до пострадали хора, спирания на електрозахранването и блокирайки транспорта, съобщава The Guardian, цитирани от Фокус. Най-малко четирима души са ранени от паднали дървета в Англия и Уелс. Крайбрежните села в Корнуол са най-силно засегнати в страната. Бурята е повредила обекти на пристанищата и е довела до наводнения. На територията на Великобритания, Уелс и Северна Ирландия остава жълт код за опасност. Метеоролозите съобщават, че поривите на вятъра на места достигат до 160 км/ч. Очаква се „Елинор“ да стихне до края на следващото денонощие.", "date": "2018.01.04", "title": "Бурята „Елинор“ връхлетя Великобритания с пориви от 160 км/ч"}
{"url": "http://pik.bg/%D0%B5%D0%B4%D0%B8%D0%BD-%D1%81%D0%B5%D1%80%D0%B8%D0%BE%D0%B7%D0%B5%D0%BD-%D1%81%D1%8A%D0%BF%D0%B5%D1%80%D0%BD%D0%B8%D0%BA-%D0%BF%D0%BE-%D0%BC%D0%B0%D0%BB%D0%BA%D0%BE-%D0%B7%D0%B0-%D0%B3%D1%80%D0%B8%D1%88%D0%BE-%D0%BD%D0%B0-%D0%BE%D1%82%D0%BA%D1%80%D0%B8%D1%82%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-%D0%BD%D0%B0-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-news716912.html", "text": "Най-силният японски тенисист Кей Нишикори ще пропусне първия за годината турнир от Големия шлем – Откритото първенство на Австралия, съобщава Ройтерс, като се позовава на изявление на Нишикори. Японецът не е играл от август миналата година заради контузия на китката на дясната ръка. Нишикори не е успял да се възстанови напълно от контузията, заради което няма да участва в Откритото първенство на Австралия. \"Australian Open е моят любим турнир от Големия шлем – заяви Нишикори. – Тук се чувствам наистина като у дома си, но за съжаление съм принуден да пропусна състезанието тази година“. Контузията извади Нишикори от „Топ 10“ на световния тенис, като за момента той е на 22-ра позиция. Нишикори е първият японец в историята, който успя да стигне до финал при мъжете на турнир от Големия шлем (б.р Откритото първенство на САЩ през 2014 година). Откритото първенство на Австралия е в Мелбърн от 15 до 28 януари.", "date": "2018.01.04", "title": "Един сериозен съперник по-малко за Гришо на Откритото първенство на Австралия"}
{"url": "http://pik.bg/%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D1%81%D0%BC%D1%8F%D1%82%D0%B0%D1%82-%D1%87%D0%B5-%D0%BA%D0%BD%D0%B4%D1%80-%D0%BD%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%BD%D0%BE%D0%B2%D0%B8-%D1%80%D0%B0%D0%BA%D0%B5%D1%82%D0%BD%D0%B8-%D1%82%D0%B5%D1%81%D1%82%D0%BE%D0%B2%D0%B5-news716931.html", "text": "Военните в Южна Корея не са засекли напоследък каквито и да е признаци за евентуална подготовка на КНДР за скорошни ракетни изпитания, съобщава агенция Ренхап. По принцип обаче не са изключени нови провокативни действия от страна на Пхенян. „Не е засечена активност, която да дава основания да се предполага, че Северна Корея подготвя ракетна провокация в близко време“, заявява пред Агенция представителят на обединения комитет на началник щабовете на Южна Корея Но Че Чон. В същото време Чон уточнява, че  „ракетни или ядрени провокативни действия от страна на КНДР са възможни по всяко време“. „Южна Корея с помощта на Съединените щати непрекъснато следи ситуацията“, добави Но Че Чон.", "date": "2018.01.04", "title": "В Южна Корея смятат, че КНДР не подготвя нови ракетни тестове"}
{"url": "http://pik.bg/%D1%81%D1%80%D0%B0%D0%B6%D0%B5%D0%BD%D0%B8%D1%8F-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B5-%D0%BE%D1%82%D0%B1%D0%BB%D1%8A%D1%81%D0%BD%D0%B0%D0%BB%D0%B0-%D0%BC%D0%B0%D1%81%D0%B8%D1%80%D0%B0%D0%BD%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-news716934.html", "text": "Сирийската армия е отразила масирана атака на отрядите на терористите в източното предградие на Дамаск Хараста, предава РИА Новости, цитирана от Фокус. Агенцията се позовава на местни медии. Терористите са излезли от зоната за деескалация и нарушавайки примирието са атакували сградата на местното полицейско управление. Настъплението на терористите в района на пътя край сградата е започнало преди четири дни. Терористите при нападението са взривили няколко коли-бомби, обкръжили са транспортното управление и са се опитали да щурмуват сградата на полицията, разположена на километър от управлението. Сградата на криминалната полиция има стратегическо местоположение на възвишение. Бойците от правителствените сили и полицията са отбили нападението на терористите и са ги принудили да отстъпят. Сирийската армия е прехвърлила допълнителни сили в района на бойните действия.", "date": "2018.01.04", "title": "Сражения! Сирийската армия е отблъснала масирано нападение на терористи"}
{"url": "http://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B0%D0%B2%D1%82%D0%BE%D0%B1%D1%83%D1%81%D0%BD%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BF%D0%B5%D1%80%D1%83-%D0%B4%D0%BE%D1%81%D1%82%D0%B8%D0%B3%D0%BD%D0%B0-51-%D0%B4%D1%83%D1%88%D0%B8-news716914.html", "text": "Броят на жертвите на автобусната катастрофа северно от перуанската столица Лима достигна 51 души, съобщава Асошиайтед Прес. Автобус падна в пропаст. Съобщава се, че спасителните екипи са извадили от разбития автобус телата на всички загинали. Шестима души са оцелели, като са настанени в болници. Един от пострадалите е заявил, че е успял да оцелее, тъй като е скочил през прозорец на рейса малко преди той да падне в пропастта.", "date": "2018.01.04", "title": "Броят на жертвите на автобусната катастрофа в Перу достигна 51 души"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B0%D0%B7%D0%B0%D1%85%D0%B0-%D0%BD%D0%B0-%D0%BF%D1%8A%D1%82%D1%8F-%D0%B6%D0%B5%D0%BD%D0%B0-%D0%B2-%E2%80%9E%D0%BB%D1%8E%D0%BB%D0%B8%D0%BD%E2%80%9C-%D0%BE%D0%B1%D1%80%D0%B0%D0%B7%D1%83%D0%B2%D0%B0%D0%BB%D0%B0-%D1%81%D0%B5-%D0%B5-%D0%BE%D0%B3%D1%80%D0%BE%D0%BC%D0%BD%D0%B0-%D1%82%D0%B0%D0%BF%D0%B0-news716948.html", "text": "Жена е била премазана в мантинелата в „Люлин“, научи ПИК. Инцидентът е станал преди минути. На мястото на трагедията в момента се е образувала тапа от автомобили, потвърдиха пред ПИК от МВР. Временно движението се осъществява в една лента по път II-18 Софийски околовръстен път в посока Перник в участъка между бул. „Сливница“ и бул. „Царица Йоанна“ поради пътнотранспортно произшествие. От АПИ призовават шофьорите да се движат с повишено внимание и съобразена скорост, спазвайки указанията на служителите на \"Пътна полиция.", "date": "2018.01.04", "title": "ПЪРВО В ПИК! Премазаха на пътя жена в „Люлин“, образувала се е огромна тапа"}
{"url": "http://pik.bg/%D0%B1%D0%BB%D0%B0%D0%B3%D0%BE%D1%82%D0%B2%D0%BE%D1%80%D0%B8%D1%82%D0%B5%D0%BB%D0%BD%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%BF%D1%80%D0%B8%D0%B7%D0%B8%D0%B2%D0%B0-%D0%BD%D0%B0-%D0%BC%D0%B5%D1%81%D1%82%D0%B5%D0%BD-%D1%87%D0%B8%D0%BD%D0%BE%D0%B2%D0%BD%D0%B8%D0%BA-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B4%D0%B0-%D0%BE%D1%81%D0%B2%D0%BE%D0%B1-news716929.html", "text": "Призивът на местен чиновник Великобритания да освободи улиците си от бездомници за сватбата на принц Хари и актрисата Меган Маркъл предизвика скандал, съобщава Sky News. Съветникът на Кралския окръг Уиндзор и Медънхед Саймън Дадли заяви, че присъствието на бедняци и бездомници по улиците на града би го представило „в неблагоприятна светлина“ по време на сватбата на принц Хари и актрисата Меган Маркъл, която е планирана за 19 май. В свое писмо до полицията Дадли се оплаква от „агресивното поведение на просяците“ и е моли проблемът да бъде решен до кралската сватба. Позицията на Дадли обаче предизвика остра реакция от местна благотворителна организация, занимаваща се с помощ за бездомни, която нарече думите му „отвратителни“. От полицията отговорили на Дадли, че са длъжни да защитят най-уязвимата прослойка от обществото, напомняйки му, че не е от компетенцията им да осигуряват жилища на хората.", "date": "2018.01.04", "title": "Благотворителна организация скочи срещу призива на местен чиновник Великобритания да освободи улиците си от бездомници за сватбата на принц Хари"}
{"url": "http://pik.bg/%D0%B2%D1%83%D1%87%D0%B8%D1%87-%D0%BF%D0%BE%D1%81%D1%82%D0%B0%D0%B2%D1%8F-%D1%81%D1%80%D0%B5%D0%B4-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D0%B8%D1%82%D0%B5-%D1%81%D0%B8-%D0%BF%D1%80%D0%B5%D0%B7-2018-%D0%B0-%D1%80%D0%B0%D0%B7%D0%B2%D0%B8%D1%82%D0%B8%D0%B5%D1%82%D0%BE-%D0%BD%D0%B0-%D1%81%D1%80%D1%8A%D0%B1%D0%B8%D1%82%D0%B5-%D0%B2-%D0%BA%D0%BE%D1%81%D0%BE%D0%B2%D0%BE-news716930.html", "text": "Директорът на Управлението на Косово и Метохия за Сърбия Марко Джурич заяви, че 2018 г. трябва да стане година за развитие на сръбския народ в Косово, както в политически, икономически, така и в културен план, съобщава Eurasia Daily, цитирани от Фокус. „Отдаде ни се да запазим ядрото на своята система в Косово и в Метохия, да съхраним работните места за нашите хора и да добавим работни места в Прищина. Така ние стабилизирахме условията за съществуването и за нас би било нормално, ако тези условия продължат да се подобряват и през 2018 г.“, заяви Джурич. Отговаряйки на въпрос какво означава „нормализацията на отношенията“ през 2018 г. сръбският чиновник разясни: „Ние искаме да живеем в мир, за да можем да планираме собственото си бъдеще и да се чувстваме самите себе си“. При това Джурич призна, че определени политически структури в Прищина имат предвид нещо съвсем друго, но двете концепции за нормализацията трябва да се съгласуват така, че да се защитят интересите на сърбите и на другите граждани на Сърбия в Косово. Според него наличието у Сърбия на т.нар. „златен глас“ в учрежденията на Косово ще създаде потенциал за постигането на още по-значителни резултати през 2018 г. „Какво ни е нужно, за да оцелеем тук? Едно от първите предварителни условия е политическото единство на сръбските представители, което трябва да бъде организирано и да действа като армия в политически смисъл. През 2017 г. ние се приближихме до тази цел, макар и все още да имаме много работа“, отбеляза Джурич. Председателят на сръбското управление по Косово отбеляза, че предложението на президента на Сърбия Александър Вучич да започне „вътрешен диалог“ за Косово е стимулирало включването в решението на косовския проблем на значително повече хора, откогато и да е преди. „Инициативата на президента Вучич поощри търсенето на решения и мобилизацията на нашата общественост“, допълни Джурич.", "date": "2018.01.04", "title": "Вучич поставя сред приоритетите си през 2018-а развитието на сръбите в Косово"}
{"url": "http://pik.bg/%D0%B7%D0%B0%D1%81%D1%82%D0%B8%D0%B3%D0%B0%D1%82-%D0%BD%D0%B8-%D0%BE%D0%B1%D0%BB%D0%B0%D1%86%D0%B8-%D0%B8-%D0%B4%D1%8A%D0%B6%D0%B4-%D1%81%D1%82%D1%83%D0%B4%D0%B5%D0%BD%D0%BE-%D1%81-%D0%BC%D0%B0%D0%BA%D1%81%D0%B8%D0%BC%D0%B0%D0%BB%D0%BD%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%B4%D0%BE-9-%D0%B3%D1%80%D0%B0%D0%B4%D1%83%D1%81%D0%B0-news716876.html", "text": "Ще преобладава облачно време и главно в Западна и Централна България ще има превалявания – във високите котловинни полета и в Предбалкана – от сняг, в останалите райони – от дъжд. Такава е прогнозата за времето на Националния институт по метеорология и хидрология (НИМХ) към БАН, цитиран от Фокус. Значителни валежи не се очакват. Ще духа до умерен северозападен вятър и с него ще нахлува студен въздух. Минималните температури ще са между минус 3 и плюс 2 градуса, а максималните - между 4 и 9 градуса. Привечер и през нощта срещу петък вятърът ще отслабне, в повечето райони ще стихне, облачността бързо ще намалее. Атмосферното налягане ще се повиши, но ще остане по-ниско от средното за месеца. Над Чeрноморието облачността ще е предимно значителна, но само на места в южните райони слабо ще превали. Ще духа слаб до умерен северозападен вятър. Максималните температури ще са между 7 и  9 градуса. Температурата на морската вода ще бъде между 8 и 10 градуса. Вълнението на морето ще е 1-2 бала. Над планините облачността ще е предимно значителна и на места ще превали слаб сняг, под 1 200 метра – дъжд и сняг. Ще духа умерен, по билата и силен вятър от запад-северозапад. Максималната температура на височина 1 200 метра ще е около 0 градуса, на 2 000 метра – около минус 5 градуса. Утре ще има разкъсана облачност, в много райони ще бъде и почти тихо. Ще започне затопляне - максималните температури ще са между 8 и 13 градуса, а през почивните дни на места ще надхвърлят 15 градуса. В събота над по-голямата част от страната ще бъде слънчево. В неделя ще има по-значителни увеличения на облачността, но ще е предимно висока. В западната част на Дунавската равнина и в Горнотракийската низина ще има условия за мъгли и ниска облачност, на места ще са трайни, а дневните температури в тези райони ще остават под 10 градуса.", "date": "2018.01.04", "title": "Застигат ни облаци и дъжд! Студено с максимални температури до 9 градуса"}
{"url": "http://pik.bg/%D1%84%D0%B5%D0%B4%D0%B5%D1%80%D0%B8%D0%BA%D0%B0-%D0%BC%D0%BE%D0%B3%D0%B5%D1%80%D0%B8%D0%BD%D0%B8-%D1%81%D0%B2%D0%B5%D1%82%D1%8A%D1%82-%D1%81%D0%B5-%D0%BD%D1%83%D0%B6%D0%B4%D0%B0%D0%B5-%D0%BE%D1%82-%D1%81%D0%B8%D0%BB%D0%B5%D0%BD-%D0%B5%D1%81-%D0%B8-%D1%81%D0%BB%D0%B5%D0%B4-%D0%B1%D1%80%D0%B5%D0%BA%D0%B7%D0%B8%D1%82-news716938.html", "text": "Върховният представител на Европейския съюз по въпросите на външните работи и политиката на сигурност Федерика Могерини заяви, че Европейският съюз ще оцелее след излизането на Великобритания от него и ще остане силен, съобщава Франс Прес, цитиран от Фокус. „Мнозина вярваха, че референдумът във Великобритания за излизането от Европейския съюз ще бъде началото на края за Съюза – коментира заяви Могерини. – Европейският съюз не само, че ще оцелее, но и ще стане по-силен. Светът се нуждае от това той да остане силен и именно това ще направим“.", "date": "2018.01.04", "title": "Федерика Могерини: Светът се нуждае от силен ЕС и след Брекзит  "}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B5-%D0%B3%D0%BE%D0%BB%D1%8F%D0%BC%D0%B0-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D1%83%D0%B1%D0%B8%D1%82%D0%B8%D1%8F-%D0%B2-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%B1%D0%BE%D0%B1%D0%B8-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B4%D0%BE-%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D1%81%D0%B5-%D0%BD%D0%B0%D0%B4%D1%8F%D0%B2%D0%B0%D1%85--news716947.html", "text": "\"Не ни пуснаха вътре в къщата, нищо не показаха, за да го разпознаем и не ни казаха. Аз вече бях сигурна, че и той е вътре убит, защото по-рано деца бяха казали, че вътре има трупове, но някак до последно се надявах, че не е бил сред тях. Това разказва майката на убития Боби-Стефана пред \"Телеграф\". Човек от квартала бил пуснат в жилището като поемно лице и като влязъл й казал, че Боби също е мъртъв. \"Каза, че с 3-4 куршума, всичките в главата, разбрахме, че е паднал по гръб\", обяснява още жената. Според нея семейството е замесено в нещо нечисто. \"Така си мисля аз, иначе няма да дойдат да изтрепат така невинни хора\", разказва още разстроената майка. Бабата на Боби също е неутешима. Корнелия Цеева през сълзи разказва, че тази година той е трябвало да бъде абитуриент, а сега се готвят за погребение. \"Не е човешко да погребем детето преди мен. Ако мога, бих ги измъчвала и наказала, както те са мъчили внука ми\", казва бабата. Жената обясни, че заедно с майката Стефана са звънели през 15 минути на Нанси, майка й Кети и Боби в новогодишната нощ. Стефана няколко пъти ходила до къща, за да вика децата, но никой не й отговарял.", "date": "2018.01.04", "title": "ТРАГЕДИЯТА Е ГОЛЯМА! Майката на убития в касапницата Боби проговори: До последно се надявах да е жив"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BA%D0%B8%D0%BB%D1%8A%D1%80%D1%8A%D1%82-%D0%B2-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-%D0%BF%D0%BB%D0%B0%D0%BD%D0%B8%D1%80%D0%B0%D0%BB-%D0%BC%D0%B0%D1%81%D0%BE%D0%B2%D0%BE%D1%82%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B7%D0%B0%D1%80%D0%B5%D0%B4%D0%B8%D0%BB-%D1%81%D0%B5-%D1%81-3-4-%D0%BF%D1%8A%D0%BB%D0%BD%D0%B8%D1%82%D0%B5%D0%BB-news716983.html", "text": "Килърът в Нови Искър е планирал добре масовото убийство, защото се е заредил с 3-4 пълнителя. До този извод са стигнали следователите, научи ПИК от запознати с разследването. Както е известно, двата огледа на мястото на кървавата вендета са продължили над 20 часа. Разследващите са наясно, че труповете на жертвите са били местени в различни стаи в къщата. Припомняме, че в двуетажната къща са намерени телата на бащата Неделчо Юнаков, на 19-годишния му син Георги, на доведената му дъщеря Нанси на 16 г., на гаджето й Боби, на тъщата, както и на немската овчарка на семейството. Срещу Неделчо е стреляно десетина пъти, като един от куршумите е в главата му. Той обаче имал рани по ръцете и краката, което предполага, че се е опитвал да се защити. Синът му е прострелян в гърдите. На втория етаж на къщата са открити труповете на Боби, Нанси и кучето. Боби е намерен в спалнята на Кети и Неделчо, прострелян с 3-4 куршума, като един от тях е между очите. В детската стая на леглото се намирала Нанси - тя е ликвидирана с един изстрел в слепоочието. Куршум зад ухото причинил смъртта и на немската овчарка.", "date": "2018.01.04", "title": "ИЗВЪНРЕДНО В ПИК! Килърът в Нови Искър планирал масовото убийство, заредил се с 3-4 пълнителя"}
{"url": "http://pik.bg/%D0%BF%D0%B0%D1%82%D1%80%D0%B8%D0%BE%D1%82%D1%8A%D1%82-%D0%B8%D1%81%D0%BA%D1%80%D0%B5%D0%BD-%D0%B2%D0%B5%D1%81%D0%B5%D0%BB%D0%B8%D0%BD%D0%BE%D0%B2-%D0%B5-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D0%BD%D1%8F%D0%BC%D0%B0-%D0%B8-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B8%D0%BC%D0%B0-%D1%82%D1%80%D0%B5%D1%82%D0%B8-%D0%BF%D0%BE%D0%BB-news716988.html", "text": "Половете са два и те са биологични. Не може това да се промени и някой да черпи права, каза в „Денят започва“ по БНТ депутатът от Обединени патриоти Искрен Веселинов. „Измислената дума за трети пол е в чл.6 на Конвенцията. Там пише всъщност за „социален пол“. Това се въвежда за първи път в българското законодателство“, уточни той. Депутатът изтъкна, че Истанбулската конвенция е в разрез с българската Конституция. Той припомни, че 26 страни са ратифицирали конвенцията. „От тях обаче две са на път да се оттеглят. 17 страни не са я ратифицирали. 7 от страните са отказали, защото покрай домашното насилие са поставени няколко формулировки, засягащи фундаментални ценности“, добавя патриотът. Обсъждането на Истанбулската конвенция предизвика остър дебат в политическите среди като дори от Патриотичния фронт излязоха с нарочна декларация, в която се обявяват против гласуването й. Причината за спора са твърденията, че в нея съществува понятието \"трети пол\". Според Юлияна Методиева в конвенцията не става дума никъде за понятието \"трети пол\", а как да се разследва насилието при жените. Веселинов коментира, че от Обединени патриоти нямат претенции по текстовете за насилието, а за формулировките, които позволяват претенции от самоопределящи се по друг начин като пол. „В конвенцията има текстове за насилието, които са безспорни. Има обаче една нишка, която се е появила не случайно в тази конвенция, която нас ни притеснява. Става дума при дефиницията за \"пол\" и небрежно въведеното на едно място \"социален пол\" и системно въведена в цялото тяло на конвенцита грижа за това да бъдат разрушавани стереотипните роли на мъжа и жената в даденото обществото“, заяви депутатът. „Когато ти казват, че пол означава социално изградени роли, поведение, дейности и характеристики, които определено общество смята за подходящи за мъжа и жена, възниква въпрос. Ако едно общество смята, че някой е жена, той става жена, ако смята, че е мъж, той става мъж. Ние не смятаме, че трябва да подминаваме тихомълком поредната възможност за тези хора да черпят основания за конвенцията си“, добавя Веселинов. Тук пише, че има социален пол, различен от мъжки и женски, и това ни притеснява, каза още той. Искрен Веселинов открои опасността всеки емигрант, който заяви, че се определя като жена и обясни, че в обществото, от което идва, има нетърпимост към съответното самоопределяне, да е наложително да му бъде давано убежище по Конвенцията.", "date": "2018.01.04", "title": "Патриотът Искрен Веселинов е категоричен: Няма и не може да има трети пол"}
{"url": "http://pik.bg/%D0%BD%D0%B5%D0%B4%D0%BE%D1%81%D1%82%D0%B8%D0%B3-%D1%82%D1%8A%D1%80%D1%81%D1%8F%D1%82-50-%D0%B3%D0%B2%D0%B0%D1%80%D0%B4%D0%B5%D0%B9%D1%86%D0%B8-news716965.html", "text": "Националната гвардейска част търси да назначи 50 войници, обявиха от Министерството на отбраната. За приемане на военна служба могат да участват лица, завършили граждански средни или висши училища, а срокът за кандидатстване е 28 февруари, пояснява БНР. Освен гвардейци, армията е обявила още 42 вакантни длъжности. Те са за поделенията в Стара Загора, Карлово, Благоевград, Асеновград, Сливен, Плевен, София и Свобода, както и в Съвместното командване на силите. Кандидатите също трябва да са лица, изпълнявали кадрова военна служба. В армията има недостиг на около 5000 военнослужещи. От Нова година заплатите на определени длъжности бяха повишени средно със 70-80 лева. Министерството многократно е посочвало, че заплата за кадрови военен от около 720 лв. не би привлякла младите хора. Министърът на отбраната Красимир Каракачанов е споделял надеждата си повишението да направи привлекателна и службата в армията.", "date": "2018.01.04", "title": "НЕДОСТИГ! Търсят 50 гвардейци"}
{"url": "http://pik.bg/%D0%BA%D0%BE%D1%80%D0%B0%D0%B1%D0%B8-%D0%BE%D1%82-%D1%80%D1%83%D1%81%D0%BA%D0%B8%D1%8F-%D0%BA%D0%B0%D1%81%D0%BF%D0%B8%D0%B9%D1%81%D0%BA%D0%B8-%D1%84%D0%BB%D0%BE%D1%82-%D1%82%D1%80%D0%B5%D0%BD%D0%B8%D1%80%D0%B0%D1%82-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D1%81%D1%82%D0%B2%D0%B8%D1%8F-%D0%BE%D1%82-%D1%8F%D0%B4%D1%80%D0%B5%D0%BD-%D1%83%D0%B4%D0%B0%D1%80-news716937.html", "text": "Подразделенията за радиационна, химическа и биологическа защита на руските въоръжени сили са провели на кораби на Каспийския флот планово тактическо учение за ликвидирането на последствията от използване от страна на условен противник на оръжия за масово поразяване, предава РИА Новости, цитирана от Фокус. „По време на преход на корабите на Каспийската флотилия от един пункт на базиране към друг апретурата за радиационен и химически контрол открива радиоактивно заразяване на местността. Подразделението на радиационна, химическа и биологическа защита са вдигнати под тревога за провеждане на мероприятие по деактивация на заразените участъци“, разясняват условията на учението в официално изявление от Южния военен окръг на руската армия. Екипажите на корабите са започнали да отработват нормативите за използването на средствата за индивидуална защита, към които се отнасят филтриращите и изолиращи противогази и комплекти защитни дрехи, а също така са провели дозиметричен контрол на равнищата на радиация. Подразделенията за защита са започнали да ликвидират последствията от използваното от противника оръжие за масово поразяване чрез специална обработка на корабите с деактивиращи средства. В ученията са задействани ракетните кораби „Татарстан“ и „Дагестан“, както и малкият ракетен кораб „Град Свияжск“.", "date": "2018.01.04", "title": "Кораби от руския Каспийски флот тренират за последствия от ядрен удар"}
{"url": "http://pik.bg/%D0%B4%D0%BE%D0%B3%D0%BE%D0%B2%D0%BE%D1%80%D0%B5%D0%BD%D0%BE---%D1%81%D0%B8%D0%BD%D1%8A%D1%82-%D0%BD%D0%B0-%D0%B1%D0%BE%D1%80%D0%B8%D0%BC%D0%B8%D1%80%D0%BE%D0%B2-%D0%BE%D1%82%D0%B8%D0%B2%D0%B0-%D0%B2-%D0%BB%D0%BE%D0%BA%D0%BE-%D1%81%D0%BE%D1%84%D0%B8%D1%8F-news716982.html", "text": "Юношата на Алекс Боримиров ще продължи кариерата си в Локомотив (София) като преотстъпен до края на сезона. Двата тима вече уточниха всички подробности. Алекс е син на Даниел Боримиров, който ръководи школата на клуба от стадион \"Георги Аспарухов\", а доскоро бе и спортен директор на . Боримиров-младши има 9 мача за първия тим на сините. 19-годишният полузащитник дебютира под ръководството на Люпко Петрович. Алекс пет пъти за първенство, веднъж за Купата на България и се включи три пъти в срещи от европейските турнири. Куриозно е да се отбележи, че през този сезон Боримиров записа само една минута за първенство, но в нея съумя да направи асистенция за . Това се случи при домакинския срещу (4:0), в който той подаде за попадението на Серджиу Буш в добавеното време на срещата. Младокът бе титуляр в срещата с Ботев (Гълъбово) за Купата на България, но след това Делио Роси спря да му гласува доверие. В Локомотив София младокът ще се опита да натрупа повече игрово време и да помогне на столичния тим да се завърне в елита. В \"Надежда\" като преотстъпени играят още двама юноши на сините - защитникът Галин Ташев и нападателят Илия Димитров, пише \"Тема Спорт\".", "date": "2018.01.04", "title": "Договорено - синът на Боримиров отива в Локо (София)"}
{"url": "http://pik.bg/%D1%81%D0%B8%D0%BB%D0%B5%D0%BD-%D0%B2%D1%8F%D1%82%D1%8A%D1%80-%D0%BE%D1%82%D0%BD%D0%B5%D1%81%D0%B5-%D0%B2%D0%BB%D0%B0%D0%BA-%D0%B2-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%B2%D0%B8%D0%B4%D0%B5%D0%BE-news716969.html", "text": "Лошо време причини проблеми в Европа - 8 души са ранени, след като влак излезе от релсите при зимна буря в Швейцария. Влакът е дерайлирал в района на Монтрьо. Смята се, че причината е силният вятър, достигнал на места 195 километра в час. Има много паднали дървета, скъсани са много елкетропроводи, хиляди домове са без ток. Вчера бурята \"Елинор\" взе три жертви. Мъж беше премазан от паднало дърво във Франция, а други двама бяха отнесени от голяма вълна в Испания. Стотици хиляди домакинства по атлантическото крайбрежие са без ток. Предупрежденията за опасно време остават и за днес.", "date": "2018.01.04", "title": "Силен вятър отнесе влак в Швейцария, има ранени (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BF%D0%B5%D1%86%D1%87%D0%B5%D0%BD%D0%B3%D0%B5%D1%82%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D1%83%D0%B1%D0%B8%D0%B5%D1%86%D0%B0-%D0%BE%D1%82-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-%D0%B7%D0%B0%D0%B3%D1%80%D0%B0%D0%B4%D0%B8%D0%BB%D0%B8-%D1%81%D0%B0-%D1%81%D0%B5%D0%BB%D0%BE-%D0%BB%D1%83%D0%BA%D0%BE%D0%B2%D0%BE-%D1%81%D0%BD%D0%B8%D0%BC%D0%BA%D0%B8%D0%BE%D0%B1%D0%BD%D0%BE%D0%B2%D0%B5-news717002.html", "text": "най-вероятно днешната акция е свързана с кървавата драма, в която бяха убити 6 души. Припомняме, че навръх Нова година шестима души бяха затрити брутално в къща в Нови Искър. В По-късно бе открито и тялото на Кети, с която Неделчо живеел на семейни начала. Провежда се специализирана акция в нова местност до гората в Нови Искър. Става въпрос за вилите в село Луково, което е на около 20 километра от Нови Искър, научи ПИК от местни хора. От полицията към момента отказват коментари, но хора от местността твърдят, че двуетажната къща бяха намерени телата на бащата Неделчо Юнаков, на 19-годишния му син Георги, на доведената му дъщеря Нанси на 16 г., на гаджето й Боби, на тъщата, както и на немската овчарка на семейството.", "date": "2018.01.04", "title": "ИЗВЪНРЕДНО! Спецченгета издирват убиеца от Нови Искър! Заградили са село Луково (СНИМКИ/ОБНОВЕНА)"}
{"url": "http://pik.bg/%D0%BD%D0%B5%D0%B6%D0%B5%D0%BB%D0%B0%D0%BD-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D1%89%D0%B5-%D0%B8%D0%B3%D1%80%D0%B0%D0%B5-%D0%B7%D0%B0-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news716986.html", "text": "Кевин Меркадо, който напусна София в края на есенния полусезон, след като му изтече договорът за преотстъпване от испанския Гранада, няма да продължи в Испания. Той ще се завърне в Еквадор, където ще играе за Спортинг Клуб. В страната му отбелязват, че той ще облече жълтата фланелка на клуба за следващата година. 22-годишният Меркадо не е играл в Еквадор в последните 4 години. Първият отбор в кариерата му е Лига де Кито, но след това напуска страната, като става футболист на Гранада. Той обаче играе последователно като преотстъпен за Годой Крус и Самиенто де Хунин, преди да облече червената фланелка на -София. С той се ще бори за титлата в Еквадор, както и за Копа Судамерикана.", "date": "2018.01.04", "title": "Нежелан на \"Армията\" ще играе за Барселона"}
{"url": "http://pik.bg/%D0%BA%D0%B0%D1%84%D0%B5%D0%B5%D0%BD-%D1%81%D0%BB%D0%B0%D0%B4%D0%BA%D0%B8%D1%88-news717048.html", "text": "250 г масло 250 г пудра захар 50 г смляно кафе 6 яйца 100 г смлени орехови ядки 200 г брашно 10 г бакпулвер", "date": "2018.01.04", "title": "Кафеен сладкиш"}
{"url": "http://pik.bg/%D1%80%D0%BE%D0%B4%D0%BD%D0%B0%D1%82%D0%B0-%D1%82%D0%B5%D0%BC%D0%B8%D0%B4%D0%B0-%D0%BF%D1%81%D0%B5%D0%B2%D0%B4%D0%BE%D1%85%D0%B8%D1%80%D1%83%D1%80%D0%B3%D1%8A%D1%82-%D0%BE%D0%BF%D0%B8%D1%82%D0%B0%D0%BB-%D0%B4%D0%B0-%D0%B8%D0%B7%D0%BC%D0%B0%D0%BC%D0%B8-%D0%B1%D0%BE%D0%BB%D0%BD%D0%BE-%D0%B4%D0%B5%D1%82%D0%B5-%D0%BD%D1%8F%D0%BC%D0%B0-%D0%B4%D0%B0-%D0%BB%D0%B5%D0%B6%D0%B8-%D0%B2-%D0%B7%D0%B0%D1%82%D0%B2%D0%BE%D1%80%D0%B0-news716967.html", "text": "Никол Йорданова Георгиева PAY PAL: nadq_2009@abv.bg Псевдохирургът, който се опита да измами майка на болно дете, се оттърва от затвора, съобщава Нова тлевизия. Преди 2 месеца \"Господари на ефира\" показаха как мъж се преструва на коремен хирург от Ливан и иска да вземе 3 хиляди евро от майка на онкоболно момиче. Рушен Мохамед се оказа не от Ливан, а от Нови Искър. Осъждан е и за други измами. Районният съд във Велико Търново постанови 2 години условна присъда с 4-годишен изпитателен срок. Което значи, че ако той няма други провинения, няма да лежи в затвора. А за Никол чакането не може да продължи дълго. Всяка секунда е от значение за живота й. Събраните пари в дарителската й сметка е почти половината от сумата, необходима за операцията.", "date": "2018.01.04", "title": "Родната Темида! Псевдохирургът, опитал да измами болно дете, няма да лежи в затвора"}
{"url": "http://pik.bg/%D0%BC%D0%BE%D1%89%D0%B5%D0%BD-%D0%B2%D0%B7%D1%80%D0%B8%D0%B2-%D0%B2-%D1%82%D0%B5%D0%BD%D0%B8%D1%81%D0%B0-%D0%B3%D1%80%D0%B8%D1%88%D0%BE-%D0%B2%D0%B5%D1%87%D0%B5-%D0%B5-news716978.html", "text": "Още една неприятна вест за мъжкия тенис долетя от далечна Австралия. Бившият №1 в света Анди Мъри също ще пропусне първия за годината турнир от Големия шлем. Откритото първенство на Австралия започва на 15 януари в Мелбърн, а вече се разбра, че в него няма да участва и Кей Нишикори. 30-годишният шотландец все още не е напълно възстановен от контузията си в бедрото, заради която не е играл официален мач в последните 6 месеца, акцентира \"Спортал\". Мъри трябваше да направи официалното си завръщане на корта тази седмица на турнира в Бризбейн, но се оттегли от надпреварата в последния момент. \"За съжаление, няма да играя в Мелбърн тази година. Още не съм готов да се състезавам. Скоро си заминавам за дома, за да направя оценка на всички възможности. Късмет на останалите, ще ми липсвате!\", обяви Анди Мъри на специална пресконференция. По-рано днес стана ясно, че Откритото първенство на Австралия ще пропусне и бившият №4 в света и настоящ №22 Кей Нишикори. Японецът е извън строя от август насам заради травма в китката. Григор Димитров пък вече е в Топ 4 на фаворитите за спечелване на титлата в Мелбърн, според популярни платформи за спортни прогнози. След мощния трус в Тура поради контузии и сериозно разместване на пластовете в Топ 10, само Федерер, Надал и Джокович към момента са сочени с малко по-добри шансове от Григор за Откритото първенство на Австралия. Александър Зверев, заедно с Гришо е в Топ 4-5 фаворит за трофея. Любопитно е, че формата на Джокович и Надал също се подлага под съмнение. Така Федерер е сочен като претендент номер 1 за титлата. Възможността Димитров да триумфира в Мелбърн от своя страна добива все по-голяма популярност. Контузиите на Мъри и Нишикори, съчетани с лоша форма на други асове в Тура и страхотната кондиция на Димитров към момента, правят мега надпреварата в Мелбърн още по-интересна за родните фенове на тениса. Българин е в голямата четворка на фаворитите преди състезание от Шлема!", "date": "2018.01.04", "title": "Мощен \"взрив\" в тениса! Гришо вече е..."}
