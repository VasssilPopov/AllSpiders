{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D0%B8%D0%B3%D1%80%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-%D1%81%D0%BD%D0%B8%D0%BC%D0%BA%D0%B0-%D0%BD%D0%B0-%D0%B6%D0%B5%D1%80%D1%82%D0%B2%D0%B0-%D0%BE%D1%82-%D1%87%D0%B5%D1%80%D0%BD%D0%B8%D1%8F-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D1%80%D0%B0%D0%B7%D0%B4%D0%B0%D0%B2%D0%B0-%D0%BD%D0%B0%D0%B3%D1%80%D0%B0%D0%B4%D0%B8-news734209.html", "text": "Брутална гавра със снимка на едно от починалите момичета в катастрофата от Черния Великден през 2011 г. се върти в интернет. \"Хора, помогнете, фалшив профил на починалото ми дете е използван за игра във Фейсбук\", алармира майката на Яница Бойчева. Жената е в шок и не знае към кого да се обърне, за да спре потъпкването на паметта на детето й. Седем години след смъртта на момичето снимката му е публикувана в социалните мрежи като на победител, спечелил награда в една от игрите на късмета, пише \"Телеграф\". Сайтът, който се възползва от това, парадоксално се нарича \"Почивай в мир\". Нахалството на фирмата, която качва фотото е, че моли победителя в играта да се свърже с нея, за да му даде наградата. Потребители на Фейсбукнаписаха под съобщението на майката, че са установили, че този сайт е базиран в Стара Загора. След реакцията на майката на Яница и други родители писаха в социалната мрежа, че снимки на техните деца са били използвани за същите цели, като са ги публикували имена в различни томболи или състезания, без реално да са участвали в тях. Яница загива след катастрофа заедно с още няколко свои връстници, след като преди седем години автомобил ги помита на тротоара в Симеоновград, докато се връщат от църква. Загиналите деца са общо шест - Евгени Атанасов, Георги Георгиев, Красимир Николов, Мелин Зеид, Трифон Трифонов и Яница. Те стават жертви на 23-годишния Данаил Георгиев, който се състезавал с друг автомобил, за да стигне първи до църквата. Децата са погребани в съседни гробове, но очевидно някой се възползва от снимките им и създава фалшиви профили. Част от загиналите ученици така и не дочакаха абитуриентския си бал. Сподели:", "date": "2018.03.12", "title": "ЗЛОВЕЩО! Игра използва снимка на жертва от Черния Великден, раздава награди"}
{"url": "http://pik.bg/%D0%BD%D0%B5-%D0%B5-%D0%B7%D0%B0-%D0%B2%D1%8F%D1%80%D0%B2%D0%B0%D0%BD%D0%B5-%D0%B6%D0%B5%D0%BD%D0%B0-%D0%B7%D0%B0%D0%B3%D0%B8%D0%BD%D0%B0-%D1%82%D1%80%D0%B0%D0%B3%D0%B8%D1%87%D0%BD%D0%BE-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D0%B5%D0%BA%D1%81-%D0%B8%D0%B3%D1%80%D0%B0-%D1%81-%D0%BC%D0%B8%D0%BD%D0%BE%D0%BC%D0%B5%D1%82%D0%B5%D0%BD-%D1%81%D0%BD%D0%B0%D1%80%D1%8F%D0%B4-%D1%81%D0%BD%D0%B8%D0%BC%D0%BA%D0%B8-news734434.html", "text": "Жена почина трагично, след като пияният ѝ съпруг я убедил да използват смъртоносен минометен снаряд като секс играчка. Рубен Валера Корньо е бил арестуван от полицията в Арекипа, Перу, за убийството на неговата съпруга, починала, след като в тялото ѝ била пъхната взривоопасната бомба. Пред полицията мъжът обяснил, че не помни почти нищо от вечерта, защото бил ужасно пиян. Въпреки това си спомнил, че жена му го молела да използват предмети от дома вместо секс играчки. Той твърдял, че заспал и едва когато се свестил разбрал какво се е случило. Когато отворил очи видял жена си да лежи до него, без да реагира. Полицейските служители, разследващи случая, съобщават, че когато отишли в дома на семейство Корньо, открили снаряда, покрит с петна от кръв и косми. Той бил прибран в чанта, пълна с най-различни секс играчки. Хавиер Арана, представител на полицията в Арекипа, заявил пред местните медии, че минометният снаряд, за който се предполага, че е бил използван вместо вибратор, е с дължина около 40 см. и широк около 5 см. Полицията смята, че той е бил неактивен и заради това не се е взривил по време на любовната игра. \"В къщата са били открити и множество болкоуспокояващи, които най-вероятно са били използвани, за да притъпят болките на жената\", коментира още Арана. Сподели:", "date": "2018.03.12", "title": "НЕ Е ЗА ВЯРВАНЕ! Жена загина трагично по време на секс игра с минометен снаряд (СНИМКИ)"}
{"url": "http://pik.bg/%D0%BE%D0%BF%D0%B0%D1%81%D0%BD%D0%B0-%D0%B8%D0%B3%D1%80%D0%B0-%D1%80%D1%83%D1%81%D0%BA%D0%BE%D1%82%D0%BE-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE-%D0%B2-%D0%BB%D0%BE%D0%BD%D0%B4%D0%BE%D0%BD-%D1%83%D0%BB%D0%B8%D1%87%D0%B8-%D0%B1%D1%80%D0%B8%D1%82%D0%B0%D0%BD%D1%86%D0%B8%D1%82%D0%B5-%D0%B2-%D1%80%D0%B8%D1%81%D0%BA%D0%BE%D0%B2%D0%B8-%D1%85%D0%BE%D0%B4%D0%BE%D0%B2%D0%B5-%D0%BF%D0%BE%D0%BA%D1%80%D0%B0%D0%B9-%D0%BE%D1%82%D1%80%D0%B0%D0%B2%D1%8F%D0%BD%D0%B5%D1%82%D0%BE-news734414.html", "text": "Руският президент Владимир Путин посъветва Великобритания първо да изясни какво се е случило с отровения в Южна Англия 66-годишен бивш руски шпионин и тогава да обсъжда този въпрос с Русия, предадоха ТАСС и Ройтерс. Бившият двоен агент Сергей Скрипал и 33-годишната му дъщеря Юлия са в болница в критично състояние от 4 март, след като бяха открити в безсъзнание на пейка пред търговски център в южния английски град Солсбъри, припомня БТА. \"Разнищете случая на място и после ще обсъждаме нещата с вас\", каза Путин в отговор на въпрос от журналист на Би Би Си дали Русия стои зад това отравяне с нервнопаралитичен газ. Скрипал е бивш агент на руското военно разузнаване, който бе осъден за шпионаж във Великобритания. Той бе пуснат от затвора при размяна на шпиони, отбелязва Асошиейтед прес. AFP Сподели:", "date": "2018.03.12", "title": "ОПАСНА ИГРА? Руското посолство в Лондон уличи британците в рискови ходове покрай отравянето на агент Скрипал"}
{"url": "http://pik.bg/%D0%BF%D0%BE%D0%B4-%D1%81%D1%83%D1%80%D0%B4%D0%B8%D0%BD%D0%BA%D0%B0-%D0%BC%D0%B5%D1%80%D0%BA%D0%B5%D0%BB-%D1%87%D0%B5%D1%80%D0%BF%D0%B8-%D0%BF%D1%83%D1%82%D0%B8%D0%BD-%D1%81-%D0%B1%D0%B8%D1%80%D0%B0%D1%82%D0%BE%D0%B9-%D0%BD%D0%B5%D1%8F---%D1%81-%D0%BC%D0%B5%D0%B7%D0%B5-news734410.html", "text": "Руският президент Владимир Путин е голям почитател на произведената в страната ни бира, каза германският канцлер Ангела Меркел, написа газета.ру. Ръководителят на правителството в Берлин призна, че със стопанина на Кремъл от време на време си разменят храни и напитки. \"Аз при няколко срещи му носех от кехлибарната напитка\", посочи тя. Меркел допълни, че държавният глава на Русия винаги връща жестове. \"Той на няколко пъти ме черпеше със сушена риба, която по думите на господин Путин, е прекрасно бирено мезе\", каза още лидерът на кабинета на Федералната република. Тя обаче не поясни дали е опитвала от деликатеса. Сподели:", "date": "2018.03.12", "title": "ПОД СУРДИНКА! Меркел черпи Путин с бира.Той нея - с мезе"}
{"url": "http://pik.bg/%D0%BA%D1%80%D1%8A%D0%B2-%D0%B8-%D1%83%D0%B6%D0%B0%D1%81-%D0%BF%D0%BE%D1%80%D0%B5%D0%B4%D0%B5%D0%BD-%D0%B6%D0%B5%D1%81%D1%82%D0%BE%D0%BA-%D0%BE%D0%BF%D0%B8%D1%82-%D0%B7%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BE%D1%82%D0%BA%D1%80%D0%B8%D1%85%D0%B0-%D0%BC%D0%BB%D0%B0%D0%B4%D0%BE-%D0%BC%D0%BE%D0%BC%D0%B8%D1%87%D0%B5-%D1%81-%D0%BF%D1%80%D0%B5%D1%80%D1%8F%D0%B7%D0%B0%D0%BD%D0%B8-%D0%B2%D0%B5%D0%BD%D0%B8-%D0%BD%D0%B0-%D1%81-news734308.html", "text": "24-годишно момиче от Дупница бе намерено в безпомощно състояние, окървавено с прерязани вени на стълбите в жилищен блок, в кв. \"Запад\" в Благоевград. Инцидентът стана в събота следобед. Магдалена е открита от мъж, който живее в блока и информирал незабавно полицията. Извикана е майка ѝ, която транспортирала дъщеря си в болницата. Тя е настанена веднга в реанимацията, където животът й е спасен, предава \"Струма.ком\". Това поредният опит за самоубийство станал в почивните дни. Припомняме, че 42-годишният Николай Марангозо от Петрич преряза гърлото си пред майка си и детето си и издъхна на място. Според лекарите всяка година с наближаването на пролетта депресивните състояния се засилват, както и опитите за самоубийство. Сподели:", "date": "2018.03.12", "title": "КРЪВ И УЖАС! Пореден жесток опит за самоубийство! Откриха младо момиче с прерязани вени на стълбите в блок в Благоевград"}
{"url": "http://pik.bg/%D0%B3%D0%B5%D0%BE%D1%80%D0%B3%D0%B8-%D0%B2%D1%8A%D0%BB%D0%B5%D0%B2-%D0%BE%D1%82-%D0%BA%D0%B8%D0%BB%D1%8A%D1%80%D0%B8%D1%82%D0%B5-%D1%81%D1%8A%D0%B4%D0%B8-%D0%B1%D1%83%D1%80%D0%B3%D0%B0%D1%81%D0%BA%D0%B8%D1%8F-%D0%B0%D0%B4%D0%B8%D0%BC%D0%B8%D0%BD%D0%B8%D1%81%D1%82%D1%80%D0%B0%D1%82%D0%B8%D0%B2%D0%B5%D0%BD-%D1%81%D1%8A%D0%B4-%D0%BE%D1%81%D1%82%D0%B0%D0%B2%D0%B8%D0%BB%D0%B8-%D0%B3%D0%BE-%D0%BF%D1%80%D0%B8%D0%BA%D0%BE%D0%B2%D0%B0%D0%BD-%D0%B2-%D0%B7%D0%B0%D0%BB%D0%B0-news734459.html", "text": "Георги Вълев, сочен за мозък на „Килърите“, днес отново бе доведен в Съдебната палата на Бургас, ангажирайки сериозна охрана – и на ГД „Изтърпяване на наказанията“, и на спецполицаите, които пазят и пиле да не прехвръкне около него. Както ПИК съобщи, над 15 тежковъоръжени мъже го екскортираха. Явно имат опасения, че Вълев, който изтърпява доживотна присъда може да организира бягството си. Това в никакъв случай няма да е последно идване на Вълев в Бургас. Според Вълев е дискриминиран по признак „имуществено състояние“, „етническа принадлежност“ и „лично положение“. „С оглед на това съдът намира, че не се доказа и твърдяното дискриминационно третиране на ищеца от ответника, изразяващо се в несваляне на белезниците му в съдебно заседание, тъй като липсват доказателства за друга обичайна практика на ответния съд в тази насока по отношение на останалите лишените от свобода лица, които са страни по дела пред АдмС“, Дори напротив – упражнението ще се повтори поне още няколко пъти и той ще бъде развеждат с тежка охрана през цялата страна, за да не му се ограничават гражданските права, съобщава Флагман. В случая Вълев съди Бургаския административен съд(АдмС Бургас), защото останал с усещане, че го дискриминират по друго дело, което водил – срещу ГД „Изтърпяване на наказанията“ заради лошите условия в затвора в Бургас. Вълев бе тук от 20.12.2012 до 12.12.2015 година, след което е насочен към затвора в Ловеч. На няколкото съдебни заседание на които се явявал като пострадал той твърди, че е дискриминиран от съдиите – отказали да му свалят белезниците, не му предоставили и протоколите от заседанията. От АдмС Бургас уточняват, че са му изпратили копия от протоколите, а на две от заседанията отказали да му свалят белезниците, защото становището на затворническия началник бил, че „същият е опасно за бягство лице“. пише на първа инстанция Районен съд Бургас. Делото днес започна на въззивно ниво – в Окръжния съд, но първото заседание бе отложено. Сподели:", "date": "2018.03.12", "title": "Георги Вълев от Килърите съди Бургаския адиминистративен съд, оставили го прикован в зала"}
{"url": "http://pik.bg/%D0%B2%D0%B5%D0%BD%D0%B5%D1%82%D0%B0-%D1%80%D0%B0%D0%B9%D0%BA%D0%BE%D0%B2%D0%B0-%D0%BE%D1%82%D1%81%D0%B5%D1%87%D0%B5-%D0%B0%D0%BA%D0%BE-%D0%B8%D1%81%D0%BA%D0%B0%D1%88-%D0%B8%D0%B4%D0%B5%D0%B0%D0%BB%D0%BD%D0%B8%D1%8F-%D0%BC%D1%8A%D0%B6-%D1%80%D0%BE%D0%B4%D0%B8-%D1%81%D0%B8-%D0%B3%D0%BE-news734374.html", "text": "Венета Райкова публикува кадър със сина си Патрик на събитие, свързано с изявата ѝ като писател. Гордата майка е прегърнала сина си, а към кадъра е написала: . Посланието е придружено и от емотикони сърца. Водещата на \"Папараци\" не крие сина си за разлика от други наши знаменитости. Тя се гордее с Патрик и иска да го покаже на всички. Наскоро момченцето навърши 9 години, а на празника му до него бяха и Венета, и баща му Тишо, с когото в началото на годината водещата обяви, че се разделят. Сподели:", "date": "2018.03.12", "title": "Венета Райкова отсече: Ако искаш идеалния мъж, роди си го!"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F%D1%82%D0%B0-%D1%81%D0%B5-%D1%80%D0%B0%D0%B7%D0%B1%D1%83%D0%BB%D0%B2%D0%B0-%D0%B3%D0%BE%D0%B2%D0%BE%D1%80%D0%B8%D1%82%D0%B5%D0%BB-%D0%BD%D0%B0-%D1%81%D0%B8%D0%BD%D0%BE%D0%B4%D0%B0-%D1%80%D0%B0%D0%B7%D0%BA%D1%80%D0%B8-%D1%80%D0%B0%D0%B4%D0%B5%D0%B2-%D0%BE%D1%82%D0%BA%D0%B0%D0%B7%D0%B0%D0%BB-%D0%B1%D0%BB%D0%B0%D0%B3%D0%BE%D1%81%D0%BB%D0%BE%D0%B2%D0%B8%D1%8F-%D0%BD%D0%B0-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BA%D0%B8-news734406.html", "text": "Нови разкрития излязоха от разговора между президента Румен Радев и руския патрирах Кирил. Направи ги отец Николай Георгиев, говорител на Светия Синод. В края на разговора патриархът на Москва и цяла Русия отправил благословията си към българския президент, но Радев заявил, че вече я е получил - при встъпването си в длъжност от мъдрия български патриарх Неофит. При срещата си с руския патриарх Кирил Румен Радев не е мълчал , а твърдо е отстоял своите позиции, което силно впечатлило главата на руската православна църква. Стигнало се до момент, в който Кирил Московски сам предложил да приключи темата , свързана с ролята на Русия в Руско-турската освободителна война . Това съобщи наш духовник, присъствал на срещата в началото на месеца. В своето изказване патриарх Кирил изложи болката и разочарованието си от принизяването на ролята на Русия в руско-турската освободителна война и отдаването на почит и на други, според него, държави. В отговор на тези му думи Радев заявил, че както църквата се бори за душата на всеки човек , така и ние сме признателни към паметта на всеки воин , сражавал се в руската армия под знамената на император Александър II и загинал за българската свобода, независимо от неговата националност, съобщи отец Николай Георгиев, за да внесе яснота в \"обърканите послания\", тъй като лично е присъствал на срещата. Тази подробност бе оповестена първо от руските медии, а два дни по-късно беше соъбщена и от пресцентъра на държавния глава. Стигнало се до момента, в който патриарх Кирил сам предложил да приключи темата , която отворил, след като президентът му напомнил за тезата на самия патриарх за силата на мълчанието. Сподели:", "date": "2018.03.12", "title": "МИСТЕРИЯТА СЕ РАЗБУЛВА! Говорител на Синода разкри: Радев отказал благословия на патриарх Кирил!"}
{"url": "http://pik.bg/%D0%B4%D1%80%D0%B0%D0%B3%D0%BE%D0%BC%D0%B8%D1%80-%D1%81%D1%82%D0%BE%D0%B9%D0%BD%D0%B5%D0%B2-%D0%B2%D1%81%D0%B8%D1%87%D0%BA%D0%B8-%D0%B4%D0%B0-%D1%81%D0%B5-%D0%BE%D0%B1%D0%B5%D0%B4%D0%B8%D0%BD%D0%B8%D0%BC-%D0%BE%D0%BA%D0%BE%D0%BB%D0%BE-%D0%BD%D0%BE%D0%B2%D0%B0-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B0-%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-news734369.html", "text": "„Правителството да приеме Енергийна стратегия за следващите 20-30 години и около нея  да се обединим всички политически сили и да я следваме”, това заяви зам.-председателят на ПГ \"БСП за България\" Драгомир Стойнев на пресконференция в Стара Загора. Според него в сектор „Енергетика” не трябва да се действа „на парче”, хората са изключително притеснени, заради неяснотите и липсата на секторна политика. „Нужна е стратегия в дългосрочен план с оглед бъдещите инвестиционни намерения в „Мини Марица-изток”, хората настояват да знаят за цената на въглищата, какво се случва с новите багери, вижда се, че управляващите са доста активни единствено  в назначенията, хубаво е да се чуе отчет колко хора са назначени за една година в „Мини Марица-изток”, за да се знае, че този комплекс не се ползва  само от социална гледна точка преди избори.”, подчерта бившият енергиен министър. По думите му комплексът трябва  да е в изключително добро здраве, да има добра рентабилност, хората да получават редовно своите заплати, да не се притесняват, да имат нужните пари за  ремонтни и инвестиционни дейности. По време на кабинета на Пламен Орешарски не е имало предложение за продажба на \"ЧЕЗ България\", каза в отговор на журналистически въпрос Стойнев. На срещата с журналисти бяха и депутатите Георги Гьоков и Донка Симеонова, те не  пропуснаха  да коментират скандала със сделката ЧЕЗ. „Ние  призоваваме обществеността да се подпише под една национална подписка. Защото това е национален  проблем. С  подписката търсим  подкрепата на българските граждани, за да покажем на правителството, че българския народ са хора мислещи, знаещи и че не приемат подобно задкулисие, каквото е тази сделка\", коментираха народните представители на БСП. Сподели:", "date": "2018.03.12", "title": "Драгомир Стойнев: Всички да се обединим около нова Енергийна стратегия"}
{"url": "http://pik.bg/%D0%B1%D0%B5%D0%BB%D0%B8%D1%8F%D1%82-%D0%B4%D0%BE%D0%BC-%D0%BE%D1%81%D1%8A%D0%B4%D0%B8-%D0%B0%D1%82%D0%B0%D0%BA%D0%B0%D1%82%D0%B0-%D1%81%D1%80%D0%B5%D1%89%D1%83-%D0%B0%D0%B3%D0%B5%D0%BD%D1%82-%D1%81%D0%BA%D1%80%D0%B8%D0%BF%D0%B0%D0%BB-news734455.html", "text": "AFP, цитирана от Фокус. Говорителят на Белия дом Сара Сандърс определи в понеделник атаката срещу руския двоен агент Сергей Скрипал като „безчинство“, съобщава „Използването на високосмъртоносни вещества срещу граждани на Великобритания на британска земя е безчинство“, подчерта говорителят. „Атаката е безрасъдна, неразумна и безотговорна“, допълни Сандърс, като не обвини Русия, по подобие на британския премиер Тереза Мей по-рано в понеделник. В понеделник Мей заяви пред британския парламент: „Много вероятно е Русия да е отговорна за извършения акт срещу Сергей Скрипал и неговата дъщеря Юлия“, като министър-председателят разкри пред законодателите в Лондон, че военният газ, с който в началото на март бе отровен Скрипал, е от тип, разработен в Русия. Министър-председателят даде на Москва време до четвъртък за да разкрие детайли относно програмата за разработване на газа \"Новичок\" пред Организацията за забрана на химически оръжия. Говорителят на руското външно министерство Мария Захарова определи обвиненията на Лондон като \"цирково шоу\". Сподели:", "date": "2018.03.12", "title": "Белият дом осъди атаката срещу агент Скрипал"}
{"url": "http://pik.bg/%D0%BF%D0%B5%D1%81%D1%82%D0%B8%D0%BC-40-%D0%B0%D0%BA%D0%BE-%D1%80%D0%B5%D0%B7%D0%B5%D1%80%D0%B2%D0%B8%D1%80%D0%B0%D0%BC%D0%B5-%D0%BC%D0%BE%D1%80%D0%B5%D1%82%D0%BE-%D1%81%D0%B5%D0%B3%D0%B0-news734433.html", "text": "Морето през 2018 година може да излезе с до 40% по-евтино, ако изберем навреме къде ще почиваме и направим ранна резервация. Промоциите са в ход от началото на годината, а през последните седмици всички хотелиери разписаха офертите. Туристическите агенции ни обстрелват с най-разнообразни предложения за ваканции у нас и в чужбина. Новината е, че туризмът в Турция се възстановява след напрегнатите събития от предишните две лета, а българските курорти са под натиска на конкурентите от всички балкански страни с излаз на море. Освен традиционните играчи от юг на пазара все по-агресивно се включват хотели от Албания, Хърватия и Черна гора. Всички предлагат намаления при ранни записвания. Туроператорите обаче предупреждават, че най-изгодните оферти обикновено свършват в края на март. Сред топ офертите за Турция е почивка в Белек, Анталия. Хотелът е петзвезден, а престоят - с all inclusive. Пакетът включва 7 нощувки, път и медицинска застраховка. Офертата излиза 1526 лева с възможни дати за резервации през юни и юли. За август месец вече всичко е резервирано. Освен основните услуги, допълнително може да се заплатят три мини екскурзии до различни близки дестинации. Почивката включва предложение за рафтинг, чиято цена е 120 лева. Автобусни екскурзии с обиколка на няколко града в Турция се предлагат за около 400 лева на човек. Хотелите са тризвездни, като в цената са включени само вечери. Топ офертата за Гърция е за Александруполис, като до там може да се пътува и с личен транспорт. Цената обаче не е за изпускане - 68 лева на човек за вечер в четиризвезден хотел.  Туристическата агенция е включила в пакета медицинска застраховка за 10 000 евро, пише в. \"Марица\". Почивка на остров Закинтос, наречен „Перлата на Йонийско море“, на промоционална цена излиза 645 лева на човек. Офертата е за 8 дни със 7 нощувки с включени вечери и закуски. Екскурзията е автобусна и първия ден минава в път, като настаняването е следобед в курортното селище Лаганас. Втория ден се предлага целодневна обиколка на острова с круизно корабче. Третия ден по желание на туристите може да се направи панорамна обиколка с посещение на столицата на острова. Освен няколкото фотопочивки, в разходката е включен и престой на Банана Бийч. На шестия ден е последната екскурзия по жела ние - до остров Кефалония. Почивка в Египет за 7 нощувки с ранно записване излиза малко над 1000 лева. Хотелът е петзвезден. От агенцията предупреждават, че в страната се дават бакшиши и има входни такси на забележителностите. Около хиляда лева се движи и цената на 7-дневна екскурзия в Мароко. Сподели:", "date": "2018.03.12", "title": "Пестим 40%, ако резервираме морето сега"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%BC%D0%B0%D0%B9%D0%BA%D0%B8-%D0%B8%D0%B7%D0%B3%D0%B0%D1%80%D1%8F%D1%82-%D0%B1%D0%B5%D0%B1%D0%B5%D1%82%D0%B0-%D1%81%D0%B8-%D1%81%D1%8A%D1%81-%D1%81%D0%B5%D1%88%D0%BE%D0%B0%D1%80%D0%B8-%D0%B2-%D0%BB%D0%B5%D0%B3%D0%BB%D0%B0%D1%82%D0%B0-news734377.html", "text": "\"Зачестяват изгарянията в най-малката възрастова група - при децата до една година, както и до четири месеца. Най-често изгарянията се локализират по шията, гърдите и лицето на детето\", каза Аргирова пред БНР, като уточни, че казусите не са свързани с малцинствените групи. \"В интернет родителите използват информация за отглеждането на децата, която не е адекватна на общоприетите разбирания за отглеждане на новородено\", коментира лекарката и даде пример - \"шум от абсорбатор или от сешоар приспиват детето\". \"Шумът от абсорбатор при продължителна употреба е вреден за нервната система на детето, а сешоарите са и топлинен източник\", предупреди Аргирова. Майки приспиват бебетата си с включени сешоари в креватчета и им причиняват тежки изгаряния на кожата, алармира доц. Мая Аргирова. Тя е началник на Клиниката по изгаряния в \"Пирогов\". Сподели:", "date": "2018.03.12", "title": "СКАНДАЛНО! Майки изгарят бебета си със сешоари в леглата"}
{"url": "http://pik.bg/%D0%BA%D0%BE%D1%82%D0%BA%D0%B0-%D1%81%D0%BF%D0%B0%D1%81%D0%B8-%D1%81%D1%82%D0%BE%D0%BF%D0%B0%D0%BD%D0%B8%D1%82%D0%B5-%D1%81%D0%B8-%D0%BE%D1%82-%D0%BF%D0%BE%D0%B6%D0%B0%D1%80-news734364.html", "text": "Котка в САЩ беше провъзгласена за герой, след като спаси стопаните си от пожар. Случката се е разиграла в град Маккийспорт, щата Пенсилвания. Имената на писаната и собствениците й не се споменават. \"За щастие стопаните на котката са били в леглото си, когато питомката им е надушила \"нередност\" в дома, втурнала се е в спалнята и ги е събудила. Тъй като поведението й е било необичайно, те са осъзнали, че се случва нещо. Когато собствениците са станали и са отворили вратата на банята, са открили огъня\", разказва служител на местната противопожарна служба. Огнеборците са установили, че пожарът е започнал на тавана и се разпространил към банята. Пожарникарите отбелязват, че ако не е била навременната намеса на котката, за час или два ситуацията е щяла да излезе извън контрол. Сподели:", "date": "2018.03.12", "title": "Котка спаси стопаните си от пожар"}
{"url": "http://pik.bg/%D0%BF%D1%80%D0%B5%D0%B8%D0%BC%D0%B5%D0%BD%D1%83%D0%B2%D0%B0%D1%82-%D1%81%D0%BF%D0%B8%D1%80%D0%BA%D0%B0%D1%82%D0%B0-%D0%BD%D0%B0-%D0%BF%D0%BE%D0%BB%D0%B8%D0%B3%D1%80%D0%B0%D1%84%D0%B8%D1%87%D0%B5%D1%81%D0%BA%D0%B8%D1%8F-%D0%BA%D0%BE%D0%BC%D0%B1%D0%B8%D0%BD%D0%B0%D1%82-%D0%BD%D0%B0-%D1%81%D0%BF%D0%B8%D1%80%D0%BA%D0%B0-%D0%B1%D1%82%D0%B0-news734405.html", "text": "На заседание на Постоянната комисия по образование, наука и културно многообразие към Столичния общински съвет днес единодушно беше взето решение за преименуване на двете спирки на градския транспорт в близост до сградата на Българска телеграфна агенция от спирка \"Полиграфически комбинат\" на спирка \"Българска телеграфна агенция\". Идеята за именуването на спирка на градския транспорт \"БТА\" е на инициативен комитет от общественици, учени и творци по повод 120-годишнината на Българска телеграфна агенция. Генералният директор на БТА Максим Минчев благодари на общинските съветници за това, че са приели присърце идеята да се популяризира и по този начин агенцията, която е стъпила в три века и е една от най-старите в света. Сподели:", "date": "2018.03.12", "title": "Преименуват спирката на Полиграфическия комбинат на спирка \"БТА\""}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BF%D0%BB%D0%B0%D0%BD%D0%B8%D0%BD%D0%B0%D1%80%D0%B8-%D1%81%D0%B0-%D1%81%D0%BF%D0%B0%D1%81%D0%B5%D0%BD%D0%B8-%D0%B2-%D0%B0%D0%BB%D0%B1%D0%B0%D0%BD%D0%B8%D1%8F-news734448.html", "text": "Макфакс, цитиран от \"Фокус\" Екип на специалните части на албанската полиция, както и войници, спасиха четирима планинари, които са били блокирани в планина в южната част на страната, съобщава македонската агенция . Властите в Тирана заявиха, че четиримата са с леки наранявания и без опасност за живота. По-рано местни медии съобщиха, че планинарите са изкачвали връх, намиращ се недалеч от границата в Гърция, по време на което са пропаднали в дупка. Те са успели да поискат помощ по телефона, но след като военният хеликоптер, изпратен на мястото, не е успял да кацне, специални екипи са били изпратени в помощ на планинарите. Сподели:", "date": "2018.03.12", "title": "Четирима планинари са спасени в Албания"}
{"url": "http://pik.bg/%D0%BA%D0%B0%D0%BD%D0%B0%D0%B4%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%BE%D0%B1%D0%B2%D0%B8%D0%BD%D0%B8-%D0%BA%D0%B8%D1%82%D0%B0%D0%B9-%D0%B2-%D0%B4%D1%8A%D0%BC%D0%BF%D0%B8%D0%BD%D0%B3-%D0%BD%D0%B0-%D1%81%D1%82%D0%BE%D0%BC%D0%B0%D0%BD%D0%B0%D1%82%D0%B0-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%82%D0%B5-%D0%BF%D0%B0%D0%B7%D0%B0%D1%80%D0%B8-news734450.html", "text": "AFP, цитирана от \"Фокус\". Канадският премиер Джъстин Трюдо обвини в понеделник Китай в умишлено производство и предлагане на големи количества евтина стомана на световните пазари, като отбеляза, че страната му вече е взела мерки, за да предотврати дъмпинга на нейната територия, съобщава „Ние сме много загрижени относно действията, предприети от Китай и дъмпинга на стоманата и алуминия на световните пазари“, заяви Трюдо след посещение в предприятия, занимаващи се с производство и обработка на двата метала. Коментарът му е направен на фона на напрегната търговска ситуация, след като по-рано американският президент Доналд Тръмп въведе вносни тарифи върху стоманата и алуминия, от които Канада е временно освободена. Сподели:", "date": "2018.03.12", "title": "Канадският премиер обвини Китай в дъмпинг на стоманата на световните пазари"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2-%D1%83%D1%80%D0%BE%D0%BA-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BF%D0%BB%D1%8A%D1%85%D0%B0-%D0%B2%D0%BB%D0%B5%D0%B7%D0%B5-%D0%B2-%D1%87%D0%B0%D1%81-news734214.html", "text": "Случаят с пловдивския лекар д-р Иван Димитров и убийството на Плъха влезе в час. По време на открит урок по право ученици от 10-ти А клас в Гимназията за изучаване на романийски езици имаха възможност да задават въпроси към съдия Румен Йосифов от Административен съд Бургас. Учениците питаха дали трябва да бъде съден пловдивският лекар. Магистратът посочи, че съдът е този, който ще реши дали е виновен медикът и какво да е наказанието му. \"Обществото получава информация от медиите, но за да бъде произнесено съдебно решение, е необходимо време, доказателства и факти, които съдът да изследва и анализира\", обясни съдия Йосифов, цитиран от \"Телеграф\". Той цитира текстове от конституцията, според които всяко посегателство върху човешкия живот се наказва като най-тежко престъпление, а обвиняемият се смята за невинен до установяване на противното с влязла в сила присъда. Сподели:", "date": "2018.03.12", "title": "КЪРВАВ УРОК! Убийството на Плъха влезе в час"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BE%D1%81%D1%8A%D0%B4%D0%B8-%D1%82%D1%80%D0%B8%D0%BC%D0%B0-%D1%81%D0%B8%D1%80%D0%B8%D0%B9%D1%86%D0%B8-%D0%B7%D0%B0-%D0%BF%D1%80%D0%B8%D0%BD%D0%B0%D0%B4%D0%BB%D0%B5%D0%B6%D0%BD%D0%BE%D1%81%D1%82-%D0%BA%D1%8A%D0%BC-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-news734456.html", "text": "Германски съд осъди трима сирийци на затвор за принадлежност към организацията \"Ислямска държава\", предаде БТА, цитирайки АФП.  Тримата са се представили за бежанци през 2015 г. Съдът в Хамбург осъди 27-годишен обвиняем на шест и половина години затвор и на по три години и половина другите двама, които са били непълнолетни по време на деянието. Според съда е установено, че по нареждане на ИД те са напуснали Сирия и са пристигнали в Германия през ноември 2015 г., когато в Европа имаше наплив от стотици хиляди бежанци. Като \"спяща клетка\" тримата сирийци трябвало да изчакат инструкции от ИД в Германия. Групировката ги снабдила с фалшиви паспорти, пари и мобилни телефони. Начинът, по който те достигнали Европа, е подобен на методите на някои от авторите на атентатите в Париж и Сен-Дени от 13 ноември 2015 г., в които бяха убити 130 души. Те използвали същите каналджии за влизане в Гърция от Турция. На процеса 27-годишният обвиняем признал, че действително е бил вербуван от ИД. Тримата сирийци са били задържани през септември 2016 г. в бежански центрове в района на Хамбург. Сподели:", "date": "2018.03.12", "title": "Германия осъди трима сирийци за принадлежност към \"Ислямска държава\""}
{"url": "http://pik.bg/%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B8-%D1%8F%D0%BF%D0%BE%D0%BD%D0%B8%D1%8F-%D0%BC%D0%B0%D0%BA%D1%81%D0%B8%D0%BC%D0%B0%D0%BB%D0%BD%D0%B8%D1%8F%D1%82-%D0%BD%D0%B0%D1%82%D0%B8%D1%81%D0%BA-%D0%B2%D1%8A%D1%80%D1%85%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B1%D1%8A%D0%B4%D0%B5-%D0%B7%D0%B0%D0%BF%D0%B0%D0%B7%D0%B5%D0%BD-news734452.html", "text": "Южна Корея и Япония се обединиха днес около мнението, че максималният натиск върху Северна Корея трябва да бъде запазен, докато тя предприеме конкретни действия за успокояване на безпокойствата за нейната ядрена и ракетна програма. Това обяви японският министър на външните работи Таро Коно, цитиран от Ройтерс. \"Япония и Южна Корея се съгласиха да продължат да оказват максимален натиск върху Северна Корея, докато той доведе до конкретни действия\", каза Коно пред репортери след среща с директора на южнокорейската Национална разузнавателна служба Су Хун. Японският външен министър отказа да обясни какви ще бъдат тези конкретни действия. Той освен това не уточни дали Япония е смекчила позицията си, че Северна Корея първо трябва да вземе мерки за успокояване на безпокойствата за нейната ядрена и ракетна програма, преди да се преговаря с нея. Японският външен министър обаче обяви, че страната му е готова да предостави средства на Международната агенция за атомна енергия (МААЕ), ако са необходими инспекции на севернокорейски обекти. Япония ще работи в тясно сътрудничество със Съединените щати и Южна Корея, включително по въпроса за отвлечените в миналото от Северна Корея японски граждани, подчерта Коно. Президентът на САЩ Доналд Тръмп се съгласи да се срещне със севернокорейския лидер Ким Чен-ун до края на май. Южнокорейският президент Мун Дже-ин също планира среща с Ким до края на следващия месец, припомня Ройтерс. Според говорител на южнокорейското президентство Коно е определил тези развития като \"почти чудо\". Японският външен министър благодарил на шефа на южнокорейското разузнаване за положените от страната му усилия за успокояване на напрегнатата ситуация на Корейския полуостров. Су е в Токио, за да обсъди неотдавнашното си посещение в Пхенян, при което двете Кореи се договориха за среща на върха. Миналата седмица шефът на южнокорейското разузнаване направи визита във Вашингтон, отбелязва Ройтерс. Директорът на южнокорейската Служба за национална сигурност Чун Ею-йо, който оглави делегацията, посетила наскоро Пхенян, бе приет днес от китайския президент Си Цзинпин, предаде БТА, позовавайки се на АП. Ситуацията на Корейския полуостров \"претърпя в последно време много положителни промени\", отчете Чун. Той похвали пред Си ролята на Китай, за да бъде склонена Северна Корея към преговори, и обеща Сеул да продължи да работи в тясно сътрудничество в Пекин. На Корейския полуостров има сериозна възможност за успокояване на ситуацията и диалог, заяви китайският президент. Той призова всички страни да се съсредоточат върху фундаменталните цели за превръщане на Корейския полуостров в зона, свободна от ядрени оръжия, и за установяване там на мир и стабилност. Тогава на полуострова \"ще настъпи ден на топене на дебелия лед и на разцъфтяване на пролетни цветя\", каза Си Цзинпин. Над 90 процента от външната търговия на Северна Корея минава през Китай. Пхенян понесе тежък удар, откакто Пекин се съгласи на затягане на санкциите и засилване на натиска върху него заради ядрената и ракетната му програма, отбелязва АП. Сподели:", "date": "2018.03.12", "title": "Южна Корея и Япония: Максималният натиск върху Северна Корея трябва да бъде запазен"}
{"url": "http://pik.bg/%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D1%80%D1%83%D1%81%D0%BA%D0%B8%D1%8F-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BE%D1%82%D0%B8%D0%B2%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news734383.html", "text": "Румен Радев идва в Пловдив броени дни след скандала с руския патриарх Кирил. Президентът ще гостува на пловдивската 68 бригада специални сили на 13 март.  Визитата на главнокомандващия ще започне точно в 10 часа в учебния център на най-елитната ни бойна част. Тя е по инициатива на Президенството. Очаква се бойците от бригадата да демонстрират скатаване на новите си американски парашути от куполен тип, както и бойните техники, които владеят. При такива визити, се разиграва и показен сценарий за обезвреждане на терористи. Тогава на специални екрани гостите наблюдават действията на командосите. Очаква се да бъдат демонстрирани и бойни действия с патрони „Симонишън”, съобщава още \"Марица\". Марица.бг припомня, че за първи път от 10 години насам, в края на миналата година личният състав на бригадата бе попълнен от 30 нови войници. В началото на 2017 с решение на шефа на отбраната пловдивската бригада бе изведена от състава на Сухопътни войски и бе обособена като отделна бойна еденица със собствен бюджет. Сподели:", "date": "2018.03.12", "title": "СЛЕД СКАНДАЛА С РУСКИЯ ПАТРИАРХ: Президентът отива в Пловдив"}
{"url": "http://pik.bg/%D1%81%D1%82%D0%BE%D0%B8%D1%87%D0%BA%D0%BE%D0%B2-%D0%B2%D0%BE%D0%B4%D0%B8-%D1%85%D0%BE%D1%81%D0%B5-%D0%BA%D0%B0%D1%80%D0%B5%D1%80%D0%B0%D1%81-%D0%B2-%D0%B0%D1%80%D0%B5%D0%BD%D0%B0-%D0%B0%D1%80%D0%BC%D0%B5%D0%B5%D1%86-%D1%83%D1%87%D0%B5%D0%BD%D0%B8%D0%BA%D1%8A%D1%82-%D0%BD%D0%B0-%D0%BC%D0%B0%D0%B5%D1%81%D1%82%D1%80%D0%BE%D1%82%D0%BE-%D0%B5-%D0%BD%D0%BE%D0%B2%D0%B0%D1%82%D0%B0-%D0%BE%D0%BF%D0%B5%D1%80%D0%BD%D0%B0-%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BD-news734319.html", "text": "Великият испански тенор Хосе Карерас ще зарадва българската публика с още един впечатляващ и изключително въздействащ концерт, но този път в най-голямата зала у нас \"Арена Армеец\". Датата е 21 октомври, а патрон на грандиозното събитие е самият Кавалер на \"Златната топка\" Христо Стоичков, който ще се прибере в България специално за историческия музикален спектакъл на Маестрото. Единият от знаменитите \"Трима тенори\" ще излезе отново пред многобройните си почитатели у нас, въпреки че е разредил до максимум участията си на голяма сцена. Изненадващата визита на Хосе Карерас в София е още едно доказателство за дългогодишното приятелство и дълбоко уважение, което свързва великия тенор и Стоичков. Освен най-популярните изпълнения от репертоара на легендарния златен глас, в концерта ще се включи и новата оперна сензация на България Росен Ненчев. 36-годишният тенор с глас като природна стихия е солист на националната ни опера и е един от 22-мата избрани от цял свят във втория майсторски клас на Хосе Карерас. \"Има много красив лиричен глас, който много ми харесва. Пее с чувство, с усет, с динамика\", споделя Карерас за своя изключително талантлив ученик. От своя страна Росен Ненчев също не пести комплименти за златния глас на операта: \"Маестрото е невероятен човек. Има силна аура около себе си. Съветът, който ми даде и винаги ще помня, е да бъда себе си\". Билетите за паметното събитие са вече в продажба и могат да бъдат закупени от мрежата на \"Ивентим\" на цени от 70 до 180 лева, съобщиха организаторите от \"Моко\". Сподели:", "date": "2018.03.12", "title": "Стоичков води Хосе Карерас в \"Арена Армеец\"! Ученикът на Маестрото е новата оперна сензация на България"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D1%81%D1%87%D0%B5%D1%82%D0%BE%D0%B2%D0%BE%D0%B4%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D0%B0%D1%83%D1%88%D0%B2%D0%B8%D1%86-%D0%BE%D1%81%D0%BA%D0%B0%D1%80-%D0%B3%D1%80%D1%8C%D0%BE%D0%BD%D0%B8%D0%BD%D0%B3-news734458.html", "text": "Оскар Грьонинг, бивш служител от охраната на нацистката СС служба, известен като \"Счетоводителя на Аушвиц\", почина на 96-годишна възраст. Това съобщи германският регионален ежедневник „Хановер Алгемайне Цаютунг“, цитирайки неговия адвокат. Говорител на прокуратурата в Хановер посочи, че е бил информиран за смъртта на Грьонинг, който през 2015 г. бе осъден на 4 години затвор за съучастие в смъртта на 300 000 евреи. В края на миналата година най-висшият съд в Германия отхвърли жалбата му. „Напредналата възраст на жалбоподателя сама по себе си не е достатъчна за въздържане от налагане на наказание за престъпно деяние\", заяви съдът, цитиран от БГНЕС. Съдът също така подчерта, че Грьонинг е признат за виновен за \"съучастие в убийство в 300 000 случая, нещо, което придава особено значение на налагането на наказанието\". През 2015 г. той призна, че носи морална вина за престъпленията по време на Втората световна война. Оскар Грьонинг е работел в Аушвиц като счетоводител, но не в традиционния смисъл на думата. Негова задача е била да брои парите, които се събирали от новопристигналите затворници, и да ги подрежда според различните европейски валути. Също така е изпълнявал и друга, доста по-страховита функция – тази на пазач, който е претърсвал новопристигналите затворници и е прибирал всички ценни вещи и пари. Грьонинг, за разлика от други бивши нацисти, никога не е отричал и не е криел какво се е случило в Аушвиц и останалите лагери на смъртта. На хората, които отричат, че което и да е от тези събития е вярно, той отговаря: „Аз видях всичко. Видях газовите камери, видях кремациите, видях и как селектират следващите, които да бъдат убити”. Той неведнъж е разказвал за зверствата, които са се случвали пред очите му, като един от най-потресаващите за него остава убийството на малко бебе: „Плаченето му дразнеше охраната. Той започна да удря с всичка сила главата на бебето в металната рампа на камиона, докато то не спря да плаче”. В периода от 1940 до 1945 г. са загинали около 1.1 милиона души в лагера Аушвиц-Биркенау. Сподели:", "date": "2018.03.12", "title": "Почина \"Счетоводителят на Аушвиц\" Оскар Грьонинг "}
{"url": "http://pik.bg/%D1%81%D0%B0%D1%89-%D0%BE%D0%B1%D0%B5%D1%89%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D0%BD%D0%B8%D0%B3%D0%B5%D1%80%D0%B8%D1%8F-%D0%B2-%D0%B1%D0%BE%D1%80%D0%B1%D0%B0%D1%82%D0%B0-%D1%81%D1%80%D0%B5%D1%89%D1%83-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82%D0%B8%D1%82%D0%B5-news734453.html", "text": "Държавният секретар на САЩ Рекс Тилърсън изрази пълната подкрепа на страната си за Нигерия в борбата срещу ислямистката групировка \"Боко харам\", месец след отвличането на 110 ученички в Североизточна Нигерия, предаде БТА, цитирайки АФП. \"Неотдавнашното отвличане на 110 ученички е сърцераздирателно. Нигерия има пълната подкрепа на САЩ. Работим заедно като партньори в тази борба срещу джихадистите от \"Боко харам\", заяви Тилърсън след среща в Абуджа с нигерийския президент Мухамаду Бухари. САЩ не са получили директен отговор от Северна Корея на съгласието на президента Доналд Тръмп да приеме поканата на лидера й Ким Чен-ун за среща, но Вашингтон очаква да получи такъв отговор, каза Тилърсън, цитиран от АП. Преди срещата между Тръмп и Ким трябва да се изминат още някои междинни стъпки. Сега нещата са на съвсем ранен етап, посочи Тилърсън. Засега не е договорено мястото на тази среща. Важно е тези обсъждания между САЩ и КНДР да протичат дискретно, отбеляза той. \"Да запазим търпение и да видим какво ще стане\", каза Тилърсън. Преди Нигерия Рекс Тилърсън направи кратко посещение в Чад, където заяви, че тази страна е важен партньор на САЩ в борбата с джихадизма. Той изрази безпокойство от присъствието на бойци на \"Ислямска държава\" в западноафриканския район Сахел и напомни, че Вашингтон е обещал финансова подкрепа за регионалните многонационални сили Г-5 Сахел, които се борят с джихадистите в този район. Тилърсън обясни, че включването на Чад в списък със забрана за пътуване на негови граждани в САЩ се дължи на съществуващия по границите на страната конфликт с джихадисти. Посещението на представители на Държавния департамент в Чад през декември м.г. за засилването на паспортния контрол и обмена на информация може да позволи извеждане на Чад от този черен списък, добави той. Сподели:", "date": "2018.03.12", "title": "САЩ обеща подкрепа на Нигерия в борбата срещу джихадистите"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D1%81%D1%80%D0%B5%D1%89%D1%83-%D0%BF%D1%83%D1%82%D0%B8%D0%BD-%D0%B5-%D0%B8%D0%BC%D0%B0%D0%BB%D0%BE-%D0%B4%D0%B2%D0%B0-%D0%BE%D0%BF%D0%B8%D1%82%D0%B0-%D0%B7%D0%B0-%D0%BF%D0%BE%D0%BA%D1%83%D1%88%D0%B5%D0%BD%D0%B8%D0%B5-news734384.html", "text": "Срещу руския президент Владимир Путин е имало два опита за покушение. Това разкри самият той в биографичния филм за него, съобщиха руските медии. Путин каза и кога се е случило това. Първият опит за покушение е извършен, след като Путин поема кормилото на страната от Борис Елцин. „Пътувах с хеликоптер към Чечения, за да се срещна с наши войници във военната база. Докато летяхме, чух гърмежи. Предположих, че това е салют по случай празника, но един от пилотите каза, че това е обстрел“, разкри държавният глава. Той е летял до базата, за да поздрави военнослужещите за Нова година. На връщане Путин и екипът му решили да използват по-безопасен маршрут. При пътуването с коли обаче един от автомобилите се натъкнал на крайпътна бомба. Никой не е пострадал при инцидента. Самият Путин описа двата инцидента като „атентати“. В документалната лента руският президент разказа още, че през 2014 година Русия е била близо до това да свали пътнически самолет – точно преди откриването на зимните игри в Сочи. Пътнически Боинг на турския авиопревозвач Pegasus се отклони от маршрута си и това предизвика реакцията на медиите още тогава. В крайна сметка се оказало, че става въпрос за пиянска свада на борда. Путин разкри, че бойната авиация на Русия е следяла изкъсо полета и е била близо до това да го свали, за да гарантира сигурността на страната. Владимир Путин е сочен за сигурен победител на предстоящите президентски избори в Русия. Политолозите предвиждат нов мандат за Путин. Сподели:", "date": "2018.03.12", "title": "СЕНЗАЦИЯ! Срещу Путин е имало два опита за покушение"}
{"url": "http://pik.bg/%D1%82%D0%B0%D1%81%D0%BA%D0%BE-%D0%B5%D1%80%D0%BC%D0%B5%D0%BD%D0%BA%D0%BE%D0%B2-%D0%B8%D0%BC%D0%B0-%D0%B8-%D0%B4%D1%80%D1%83%D0%B3%D0%B8-%D0%B3%D0%B8%D0%BD%D0%BA%D0%B8-%D0%B2-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-news734449.html", "text": "Според заместник-председателя на парламентарната Комисия по енергетика Таско Ерменков сделката за ЧЕЗ е част от последователна политика в държавата, при която удобен човек при покупко-продажби застава отпред, а други си вършат тъмните работи отзад. Има и други \"Гинки\" в държавата. Това каза депутатът от \"БСП за България\" на среща със симпатизанти на партията в Добрич и посочи компании, които официално са купени от хора без професионален капацитет, информира БТА. Ако държавата не се включи в сделката за ЧЕЗ, сделката няма да се случи, защото няма да бъде подкрепена от нито една сериозна финансова институция, смята заместник-председателят на парламентарната комисия. По думите му държавата е достатъчно богата, за да може да си позволи да купи ЧЕЗ. Таско Ерменков коментира, че подетата подписка от БСП за отмяна на сделката за ЧЕЗ не може да има юридически последствия, но е с голямо морално значение. Според депутата \"хората вече започнаха да се събуждат, да реагират и да се интересуват какво се случва в държавата\". Народният представител каза, че \"когато някой застане срещу народа, обикновено катастрофира\". Сподели:", "date": "2018.03.12", "title": "Таско Ерменков: Има и други \"Гинки\" в държавата"}
{"url": "http://pik.bg/%D0%B1%D1%87%D0%BA-%D0%BF%D0%BE%D0%BB%D1%83%D1%87%D0%B8-%D0%BF%D0%BE%D0%BC%D0%BE%D1%89-%D0%B7%D0%B0-300-%D1%85%D0%B8%D0%BB-%D0%B5%D0%B2%D1%80%D0%BE-%D0%BE%D1%82-%D1%82%D1%83%D1%80%D1%81%D0%BA%D0%B8%D1%8F-%D1%87%D0%B5%D1%80%D0%B2%D0%B5%D0%BD-%D0%BF%D0%BE%D0%BB%D1%83%D0%BC%D0%B5%D1%81%D0%B5%D1%86-news734428.html", "text": "Получихме хуманитарна помощ от Турския червен полумесец на стойност около 300 - 350 хил. евро, създаваме съвместен бедствен резерв. Това каза председателят на Български червен кръст (БЧК) Христо Григоров. Днес с ръководството на Турския червен полумесец, в лицето на неговия председател д-р Керем Кънък, открихме централно депо, което ще бъде използвано при бедствия, аварии, катастрофи в целия Балкански полуостров“, коментира Григоров, цитиран от Фокус. Той уточни, че от страна на Турския червен полумесец е получена хуманитарна помощ на стойност около 300 - 350 хил. евро. „Това е началото. Правим сериозен анализ за нещата, които ще бъдат нужни допълнително. Стоката се ескортира в нашия централен склад. Става дума за всичко необходимо за оказване на първа помощ - палатки, радиатори, вълнени одеала, хигиенни и санитарни пакети, дезинфекционни средства, кухненско оборудване и др. Този резерв е за около 3000 души. Това е първият етап. Вторият етап предвижда Националната складова база на Българския червен кръст (БЧК) в село Долни Лозен да бъде използвана като балкански център за обмен на информация, подготовка и опит при бедствия, аварии и катастрофи между балканските страни“, коментира Христо Григоров. Той уточни, че стоките в този централен склад, голяма част от които вече са пристигнали ще бъдат на наше разположение. „Не дай си Боже да се случи нещо в България, ще имаме възможност да предоставим тези стоки на държавните институциите за преодоляване на бедствията. По този начин се увеличава възможността за една бърза оперативност, защото тази стока е налична и за нула време може да се помогне. България става балкански център, което ще даде възможност за издигане на авторитета ни и за натрупване на още опит при обмен с другите национални дружества на балканския полуостров“, заяви Христо Григоров. По думите му складът, който ще бъде направен, ще даде възможност за ефективно подпомагаме на пострадали хора и то не само в България. Григоров уточни, че България се превръща в център за бедствена готовност на Балканския полуостров. „Не само по отношение на този склад, а и като база за обучение на кадри и обмен на информация“, поясни Григоров. Сподели:", "date": "2018.03.12", "title": "БЧК получи помощ за 300 хил. евро от Турския червен полумесец"}
{"url": "http://pik.bg/%D0%BF%D1%80%D0%B5%D0%B4%D0%B8-%D0%BF%D1%80%D0%BE%D0%BB%D0%B5%D1%82%D1%82%D0%B0-%D0%BA%D0%B0%D0%BA-%D0%B4%D0%B0-%D0%BE%D1%82%D1%81%D0%BB%D0%B0%D0%B1%D0%BD%D0%B5%D0%BC-%D0%B7%D0%B4%D1%80%D0%B0%D0%B2%D0%BE%D1%81%D0%BB%D0%BE%D0%B2%D0%BD%D0%BE-news734299.html", "text": "Началото на пролетта определено е подходящият момент да свалим килограми, които се натрупали през зимните месеци. Има определена граница от килограми, които можем да свалим на месец, за да не изпада тялото в шок и да подлагаме на риск здравето си. Здравословното сваляне на килограми за един месец зависи от килограмите, с които стартираме отслабването, уточни проф. Донка Байкова, диетолог. При отслабване от високостепенно затлъстяване може да се очаква редукция от 10 кг. през първия месец. При по-ниска степен на затлъстяване – нормално е 4 кг. да е спадът за първия месец. През следващите месеци организъмт взема мерки за справяне със загубите, свалянето на килограмите се забавя – към 3 - 5 кг. За отслабване е препоръчително на ден да се приемат около 1200 каларии. Трябва да направим такъв диетичен режим, че той да бъде нивото на основната обмяна и да включим резервите си в активно изгаряне, обясни проф. Байкова. Храненето трябва да е път пъти дневно – закуска, междинна закуска, обяд, следобедна закуска и вечеря – налага се да се храним толкова често, за да отговорим на биологичните ритми на организма. При дълго неприемане на храна първата хапка организмът я насочва към резерва – трупаме мазнини. На пазара има хранителни добавки за отслабване със забранени вещества, предупреждават от Българския фармацевтичен съюз. Най-често те се предлагат онлайн. Ние сме изпращали за анализи и наистина тези данни са верни, има хранителни добавки, продавани по интернет, които съдържат сибутрамин, а това е изключително опасно за потребителите, обяви проф. Илко Гетов, председател на Български фармацевтичен съюз. Трябва да се внимава и с разрешените лекарства за топене на мазнини, не случайно повечето са с лекарско предписание. Те могат да навредят на хора с проблеми с черния дроб и бъбреците и затова трябва да се приемат под лекарско наблюдение, обясняват специалистите. Сподели:", "date": "2018.03.12", "title": "ПРЕДИ ПРОЛЕТТА: Как да отслабнем здравословно"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%B4%D1%80%D0%B0%D0%BC%D0%B0-%D1%81%D1%8A%D0%BF%D1%80%D1%83%D0%B3%D1%8A%D1%82-%D0%BD%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B0%D1%82%D0%B0-%D1%80%D0%BE%D0%B4%D0%B8%D0%BB%D0%BA%D0%B0-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D1%81%D1%8A%D1%81%D0%B8%D0%BF%D0%B0%D0%BD-%D0%B8%D0%BC%D0%B0%D0%B9%D1%82%D0%B5-%D1%81%D1%82%D1%80%D0%B0%D1%85-%D0%BE%D1%82-%D0%B1%D0%BE%D0%B3%D0%B0-%D0%B1%D0%B5%D1%88%D0%B5--news734241.html", "text": "Съпругата ми не беше болна. Правели сме много изследвания. Освен това не е вярно, че е починала в 6.20 часа на 9 март, издъхнала е по-рано. Това твърди Раим Хасан, съпруг на починалата родилка в кърджалийската болница. Реакцията му беше провокирана от версията, че смъртта на 23-годишната Семра е причинена от рядко заболяване, което предизвикало нетипичен вътрешен кръвоизлив. Според Раим, смъртта е настъпила около 4,00 часа. Думите на младия мъж са потвърждение на казаното от близки на починалата пред \"Родопи24\", че смъртта е настъпила в 4,00 часа. По-късно обаче се установи, че в документите на болницата като час на смъртта е посочен 6,20 ч. „Имайте страх от Бога. Казвайте истините. Съпругата ми цяла година е правела изследвания. Нямаше никакви признаци за заболявания. Беше здрава млада жена, на която й предстоеше раждане“, твърди Раим Хасан. Сподели:", "date": "2018.03.12", "title": "ЖЕСТОКА ДРАМА! Съпругът на починалата родилка в Кърджали съсипан: Имайте страх от Бога! Беше здрава млада жена, къде е истината?! "}
{"url": "http://pik.bg/%D0%BD%D0%B0%D1%80%D0%BA%D0%BE%D0%BC%D0%B0%D0%BD-%D0%BF%D1%80%D0%BE%D0%B1%D0%B2%D0%B0-%D0%B4%D0%B0-%D1%81%D0%B2%D0%B8%D0%B5-%D1%81%D0%BF%D0%BE%D1%80%D1%82%D0%B5%D0%BD-%D0%B5%D0%BA%D0%B8%D0%BF-%D0%B2-%D0%BC%D0%B5%D1%82%D1%80%D0%BE-news734367.html", "text": "Наркоман опита да свие спортен екип, като го облече и тръгна да излиза от магазина. Куриозната кражба е станала в неделя в магазин \"Метро\" на бул. „Санкт Петербург“ в Пловдив. Охраната на хипермаркета забелязала съмнителното поведение на един от клиентите, съобщава \"Марица\". След като го проследили на камерите, пазачите забелязали, че мъжът влиза в една от пробните, а след малко излиза, пременен в други дрехи. При опита да напусне търговския обект, 35-годишният пловдивчанин бил задържан от гардовете и предаден на полицията. Оказало се, че той е направил опит да открадне маркови маратонки и анцуг, на обща стойност около 170 лева. За да не бъде разкрит, апашът влязъл в магазина, въоръжен със специални клещи, с които отрязал алармиращите защити на стоките, набелязани за задигане. Същия ден в търговския обект е бил заловен и друг наркозависим крадец. Той пък пробвал да отнесе, без да плати, бутилка маркова водка с цена над 100 лева. Той също обаче е бил хванат и ще отговаря за посегателството. Предстои материалите по образуваните бързи производства да бъдат внесени в районната прокуратура. Сподели:", "date": "2018.03.12", "title": "Наркоман пробва да свие спортен екип в \"Метро\""}
{"url": "http://pik.bg/%D0%BF%D0%BE%D0%B4-%D0%BB%D1%83%D0%BF%D0%B0-%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B8%D0%BD%D0%B5%D1%80%D0%BA%D0%BE%D0%BC---%D1%87%D0%B5%D0%B7-news734320.html", "text": "„Инерком“ изрази съгласие държавата да участва по сделката с ЧЕЗ - оттук нататък продавачът е този, който трябва да каже своята дума. Това каза пред журналисти в Белене министърът на енергетиката Теменужка Петкова във връзка със сделката между „ЧЕЗ Груп“ и „Инерком“. Във връзка с преговорите между „Инерком“ и „ЧЕЗ Груп“ нищо повече не мога да кажа от това, което беше публично оповестено от страна и на „ЧЕЗ Груп“ и на българската компания, която води тези разговори с „ЧЕЗ Груп“ и обсъждането на възможността българската държава да влезе в сделката по съответен начин. Според мен тази истерия, която изкуствено беше създадена, целеше съвсем други неща. Много се надявам тези всички цели, които си бяха поставили някои хора, да не се реализират. Трябва да се прояви разум, хладнокръвие. Всички ние трябва да бъдем много отговорни, когато се говорят всякакви неща, свързани и с арбитражите“, коментира Петкова. „Още през 2003 г. тези електроразпределителните предприятия са преминали в частни ръце. Държавата няма как да стои зад тази сделка. Зад тази сделка стои чешката държава. Чешкото законодателство, разписва правилата, процедурите, по които тази сделка е проведена, финализирана и е достигнала до определен етап. Българската държава няма възможност да влияе на тази сделка. Всичко, което се опитва да се наложи към публичното пространство, са едни инсинуации“, поясни министърът. На въпрос дали може да бъде прехвърлен дял на страната ни, Петкова коментира, че българското дружество е изразило съгласие държавата да влезе в сделката. „Българската компания даде своето съгласие. Оттук нататък продавачът е този, който трябва да каже своята дума. Чакаме анализите на чешката страна. Междувременно ние също правим такива анализи“, коментира министърът. По думите ѝ трябва да се направи много обстоен правен анализ, за да може да се защитят в максимална степен интересите на българската държава. На въпрос какви са целите, които са поставили тези хора, Петкова коментира, че е настанали истерия как няма да се даде ЧЕЗ на Гинка и че няма да се допусне някой да влезе в дружеството. „Сами разбирате, че това се е случило преди още 15 години, през 2003 г., когато електроразпределителните предприятия – всички електроразпределителни предприятия, които са били 7 наброй са приватизирани, 67% от тях са продадени, със специална стратегия, която е стратегия на тогавашното правителство, на тогавашния парламент - приета, одобрена, приоритет на правителството. Тези неща са се случили много назад във времето и изведнъж някой се опита да прехвърли върху настоящото правителство и ПП ГЕРБ някаква вина за приватизации в миналото. Нещо, за което ние нямаме никакво отношение. През далечната 2003 г. ПП ГЕРБ не е съществувала“, посочи министърът. Сподели:", "date": "2018.03.12", "title": "ПОД ЛУПА! Теменужка Петкова с последни подробности за сделката \"Инерком\" - ЧЕЗ"}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%BD%D0%B8-%D1%85%D0%B2%D0%B0%D0%BB%D0%B8-%D0%B7%D0%B0-%D0%B4%D0%B8%D0%B0%D0%BB%D0%BE%D0%B3%D0%B0-%D1%81-%D0%BA%D0%BE%D0%BC%D1%88%D0%B8%D0%B8%D1%82%D0%B5-news734440.html", "text": "Германският канцлер Ангела Меркел поздрави усилията на България за нормализиране на отношенията на ЕС със съседите си и за намаляване на напрежението между Гърция и Турция. „Християндемократическият съюз на Меркел, Християнсоциалният съюз и Германска социалдемократическа партия подписаха коалиционното споразумение за създаването на ново правителство. По този повод на пресконференция в Берлин Меркел отговори на въпроси на журналисти от цяла Европа и специално поздрави България за усилията й да нормализира отношенията в източносредиземноморския регион и инициирането на среща с турския президент Реджеп Тайип Ердоган. \"Поздравявам България за това, че се ангажира за намаляването на напрежението в региона, България се ангажира и за добрите отношения със страните от Западните Балкани, в които голяма роля играе и Турция. Важно е да останем в готовност да водим разговори и да не крием едни от други различните си мнения, но трябва да останем в диалог\", посочи Меркел Сподели:", "date": "2018.03.12", "title": "Меркел ни хвали за диалога с комшиите"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%B5%D0%BA-%D0%B4%D0%B0%D0%B2%D0%B0-%D0%BE%D0%B1%D1%8F%D1%81%D0%BD%D0%B5%D0%BD%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%87%D1%83%D0%B4%D0%BE%D0%B2%D0%B8%D1%89%D0%B5%D1%82%D0%BE-%D0%BD%D0%B0-%D1%8E%D0%BD%D0%BA%D0%B5%D1%80-news734331.html", "text": "Смяната на генералния секретар на Европейската комисия доведе до най-тежкия трус в комисията под председателството на Жан-Клод Юнкер. Европейският парламент обсъжда днес избора на Мартин Зелмайер. Той е шеф на кабинета на Юнкер и е определян от наблюдателите като “сивият кардинал”. Може ли институцията, гарантираща върховенството на закона и налагаща в страните изисквания за прозрачна и неопетнена политика, да преживее продцедура, която постава под въпрос точно тези принципи? Отговорите ще разберем тази вечер по време на дебат в Европарламента, където ЕК е привикана да даде обяснения. Всичко започна на 21 февруари с назначението на т. нар. \"сив кардинал\" в Комисията и шеф на кабинета на Жан-Клод Юнкер. Мартин Зелмайер е известен и с прозвищата “Чудовището на Юнкер” и “Распутин на Брюксел”, предава Нова телевизия. Процедурата предизвика голям скандал и възмущение сред водещите европейски медии, които го определиха като “преврат в Комисията”, \"калинка в системата” и “пост по мярка\", с който се връзват ръцете на всеки следващ председател на ЕК след Юнкер. Някои евродепутати поискаха главата на Зелмайер, а почти всички политически формации в Европарламента заподозряха злоупотреба и предизвикаха разследване. От името на Комисията назначението ще оправдава комисарят Гюнтер Йотингер. Ако депутатите не останат удовлетворени от неговите обяснения, експерти в Брюксел предвиждат оставка на Зелмайер, която може да повлече и Юнкер. Сподели:", "date": "2018.03.12", "title": "СКАНДАЛ В БРЮКСЕЛ! ЕК дава обяснения заради \"Чудовището на Юнкер\""}
{"url": "http://pik.bg/%D1%89%D0%B0%D1%81%D1%82%D0%BB%D0%B8%D0%B2%D0%B0-%D1%80%D0%B0%D0%B7%D0%B2%D1%80%D1%8A%D0%B7%D0%BA%D0%B0-%D0%B5%D1%82%D0%BE-%D0%BA%D0%BE%D0%B9-%D0%B5-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D1%8A%D1%82-%D0%BD%D0%B0-%D0%B7%D0%B0%D0%B3%D1%83%D0%B1%D0%B5%D0%BD%D0%B8%D1%82%D0%B5-10-%D0%B1%D0%BE%D0%BD%D0%B0-%D0%B2-%D1%85%D0%B0%D1%81%D0%BA%D0%BE%D0%B2%D0%BE-news734432.html", "text": "Суматохата, която настана след намирането на около 10 000 лева на алея в Кенана, завърши благоприятно. Хилядарките, поставени в прозрачен найлонов плик, бяха открити от хасковлийката Дора Мутафова. В неделя по обяд тя и нейна приятелка излезли на разходка из парка. Стигайки до заведение край отбивката за животните, Дора забелязала плика с парите на земята. Взела го и още в първия момент разбрала, че вътре има голяма сума пари. Започнала да се оглежда дали собственикът им не е наблизо. Забелязала момче, което разтревожено говорело по телефона, държейки се за главата. Наближила се до него, за да дочуе разговора, той обаче бил в съвсем друга връзка. След това отишла до близкото заведение и разговаряла с управителя, за да ги преброят в негово присъствие. По-късно ги занесла в полицията. Междувременно публикувала и съобщение за намерена сума пари в социалната мрежа и мълвата се разпространила мигновено. Тя самата е наясно какво е да загубиш пари и ценности, защото преди време жилището ѝ било ограбено и трябвало да започне бизнеса си наново, защото ѝ задигнали множество документи, съобщава \"Хасково нет\". Оказа се, че парите са на хасковлията Петър Каракостов – DJ Педро. Паднали му от джоба на якето, докато бил на разходка с приятелката си в Кенана. Сумата била предназначена за вноски за застраховки живот за него и децата му. Носил ги два дни в себе си за по-голяма сигурност, тъй като не искал да ги оставя в жилището си или още по-малко в колата, която паркирал в началото на парка. По пътя към „Сивата вода“ обаче усетил, че пликът с парите липсва. На бегом тръгнал по обратния път до колата си, обходил на няколко пъти маршрута, но без резултат. В един момент се примирил, че няма да си получи парите. За да успокои нервите от напрежението, решили с приятелката си да седнат в заведение да хапнат, тъй като вече премалели от глад. Междувременно обаче публикувал съобщение в социалната мрежа, че в слънчевия неделен ден някой се е облагодетелствал финансово за негова сметка. Малко след това започнали обаждания и съобщения от близки и познати, които му препращали линкове от медии за намерена голяма сума пари в Хасково. Изпратили му и линк от поста във фейсбук страницата на Дора Мутафова и с това дошло просветлението, че каузата не е изгубена и парите ще бъдат върнати. Оказа се, че двамата хасковлии от години се познават в реалния живот и DJ-ят позвънил на Дора около 16: 30 часа вчера и ѝ обяснил цялата случка. Днес той сърдечно ѝ благодари и коленичи пред нея за благородния ѝ жест. Последваха прегръдки и благодарности. „Малко хора биха постъпили като нея. Ако беше някой друг, особено по-млад човек, можеше да ги прибере за себе си“, коментира DJ Педро. Дора пък обясни, че дори и за миг не си е помислила да ги вземе за себе си. „Така съм възпитана, така възпитавам и дъщеря ми“, категорично заяви хасковлийката, която е преводач. Именно първо на нея казала, че е открила много пари. „Първите ѝ думи бяха: Отивам и ги връщам, защото човекът вероятно има деца и както аз не искам никой да яде от твоя хляб, така и ти не искам да ядеш от нечий друг“, разказа 22-годишната дъщеря Елиф Емилова, която вчера и днес получила множество поздравления за постъпката на майка ѝ. Много от нейните приятели обаче коментирали, че майка ѝ е „луда“, че е върнала парите. Безкрайни са благодарностите на Педро към Дора Мутафова. „Ти си човек за подражание, ти си най-големия пример“, развълнувано заяви DJ Педро. Той обаче все още не си е получил сумата, тъй като ще трябва да докаже пред полицията, че парите са негови. Убеден в думите си, дисководещият предложил да му се вземат отпечатъци и да се сравнят с тези по банкнотите за сравнение. Той заяви, че след приключване на процедурите, благодарностите ще продължат. „В тази история има поука. Аз съм лошия пример, защото нося такава сума пари в себе си. Тя е добрият. Ако някой трябва да се поучи, то трябва да е от нея“, заключи DJ Педро. Сподели:", "date": "2018.03.12", "title": "ЩАСТЛИВА РАЗВРЪЗКА! Ето кой е собственикът на загубените 10 бона в Хасково"}
{"url": "http://pik.bg/%D1%82%D0%B0%D0%B9%D0%BD%D0%B0%D1%82%D0%B0-%D0%B5-%D1%80%D0%B0%D0%B7%D0%BA%D1%80%D0%B8%D1%82%D0%B0-8-%D1%81%D1%8A%D0%B2%D0%B5%D1%82%D0%B0-%D0%BF%D1%80%D0%B8-%D0%B3%D0%BB%D0%B0%D0%B2%D0%BE%D0%B1%D0%BE%D0%BB%D0%B8%D0%B5-news734282.html", "text": "Много е важно да определите какво е отключило главоболието и от какъв тип болка се оплаквате. Например, при инфекция на синусите е възможно главоболие в зоната между веждите. При шипове във врата болката се усеща отзад, а когато е от напрежение - в зоната на челото. При мигрена болката е локализирана само от едната страна на лицето и е пулсираща. Често главоболието може да е резултат от промяна в кръвното налягане или пулса. При високо кръвно болката се усеща по-скоро отзад в тила, докато при ниско - отпред при междуочието и често в комбинация с отпадналост. След като измерите кръвното, може да прецените какви мерки да предприемете. Чаша червено вино, солен айрян или кафе ще повишат кръвното налягане, докато чай с канела ще го понижи. Масажите на челото ще ви облекчат при главоболие - 15-минутен сеанс е достатъчен, за да разсеете болката. А за да имат още по-силен ефект, прибавете и етерично масло. Най-добрите етерични масла срещу главоболие са от евкалипт, мента, лавандула, розмарин, лайка или майорана. Главоболието може да е причинено от шипове във врата, а тогава най-доброто лекарство са сгряващите компреси и горещите душове. Масажираща възглавница за шията също ще ви помогне да разсеете болката. Колкото повече вода приемате през деня, толкова по-силна защита си изграждате срещу главоболие. Често болката може да е резултат от дехидратация на организма, затова внимавайте да не пиете по-малко от 9 водни чаши, а препоръчителната доза е 12 водни чаши. Известно природно лекарство срещу главоболие са лютите храни. Лютият червен пипер стимулира кръвообращението, отпуска мускулите и повишава нивото на ендорфин в организма. Заложете на някое от изпитаните природни лекарства срещу главоболие. Например, студени компреси с лед на челото притъпяват болката и действат успокояващо. Джинджифиловият чай с лимон също ще ви помогне при борбата с главоболието и ще зареди организма ви с енергия. Понякога най-доброто лекарство срещу главоболието е сънят. Причината - най-честите оплаквания от главоболие са предизвикани от стрес и преумора. При мигрена тъмната и тиха стая помага за успокояване на болката. източник: Розали Когато става дума за леки неразположения, главоболието е сред най-посочваните оплаквания. Понякога от преумора, друг път заради стрес, а често и като признак на мигрена, главоболието може да е много упорито. Вижте 8 съвета какво да правите при главоболие. Сподели:", "date": "2018.03.12", "title": "Тайната е разкрита! 8 съвета при главоболие"}
{"url": "http://pik.bg/%D0%BA%D1%80%D1%8A%D0%B2-%D0%B2-%D0%B1%D0%B5%D0%BB%D0%B3%D1%80%D0%B0%D0%B4-%D0%BF%D1%80%D0%BE%D0%B3%D1%80%D0%B0%D0%BC%D0%B8%D1%81%D1%82-%D0%B7%D0%B0%D1%81%D1%82%D1%80%D0%B5%D0%BB%D1%8F-%D0%B1%D0%B8%D0%B2%D1%88%D0%B8%D1%8F-%D1%81%D0%B8-%D1%88%D0%B5%D1%84-news734334.html", "text": "Стрелба огласи тази сутрин центъра на Белград, съобщи местното радио Б92. Програмист влезе в офиса на бившата си фирма и откри огън по намиращите се в помещението хора. При инцидента бяха простреляни двама души, а един човек скочи през прозореца. Тримата пострадали бяха настанени в болница, където единият от ранените почина заради травмите. Сръбската медия разпространи информация, че жертвата е бившият шеф на стрелеца. Виновникът за драмата беше арестуван малко по-късно в южния квартал на Белград \"Звездара\" след сигнал за пожар. Роденият през 1987 г. мъж запали апартамента, обитаван от него. От местната полиция заявиха, че компютърният специалист наскоро е бил уволнен. Освобождаването от длъжност на експерта е основната версия на разследването. Сподели:", "date": "2018.03.12", "title": "КРЪВ В БЕЛГРАД! Програмист застреля бившия си шеф"}
{"url": "http://pik.bg/%D0%BF%D1%83%D1%81%D0%BD%D0%B0%D1%85%D0%B0-%D0%B1%D0%B8%D0%BB%D0%B5%D1%82%D0%B8%D1%82%D0%B5-%D0%B7%D0%B0-%D0%B2%D0%B5%D1%87%D0%BD%D0%BE%D1%82%D0%BE-%D0%B4%D0%B5%D1%80%D0%B1%D0%B8-%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D1%81%D0%B0-%D1%86%D0%B5%D0%BD%D0%B8%D1%82%D0%B5-news734418.html", "text": "Феновете на \"червените\" ще бъдат настанени в секторите \"А\" и \"Г\", а гостуващите привърженици - в секторите \"Б\" и \"В\". Цената на билетите за \"А\" и \"В\" сектор е 15 лева, а за \"Г\" и \"Б\" - 10 лева. Билетите за предстоящото вечно дерби вече са в продажба. ЦСКА-София приема Левски на Националния стадион \"Васил Левски\" в неделя (18 март) от 13:00 часа. Сподели:", "date": "2018.03.12", "title": "Пуснаха билетите за вечното дерби! Ето какви са цените"}
{"url": "http://pik.bg/%D1%81%D0%B0%D1%89-%D0%BF%D1%80%D0%B5%D0%B4%D0%BB%D0%BE%D0%B6%D0%B8%D1%85%D0%B0-%D0%BD%D0%BE%D0%B2%D0%B0-%D0%BF%D1%80%D0%BE%D0%B5%D0%BA%D1%82%D0%BE%D1%80%D0%B5%D0%B7%D0%BE%D0%BB%D1%8E%D1%86%D0%B8%D1%8F-%D0%B7%D0%B0-%D1%81%D0%B8%D1%80%D0%B8%D1%8F-%D0%BF%D1%80%D0%B5%D0%B4-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-news734415.html", "text": "САЩ предложиха нова проекторезолюция засягаща ситуацията в Сирия пред Съвета за сигурност на ООН, в която е включено искане за 30-дневно примирие в Източна Гута, съобщава \"Франс прес\", цитиран от \"Фокус\" . Американският постоянен представител в ООН Ники Хейли заяви в понеделник пред Съвета, че приетата преди две седмици резолюция „се е провалила“, тъй като сирийското правителство въпреки всичко е продължило настъплението си срещу контролирания от бунтовници анклав. „Ние изготвихме нова резолюция, която не оставя място за извъртане“, обяви Хейли. Сподели:", "date": "2018.03.12", "title": "САЩ предложиха нова проекторезолюция за Сирия пред Съвета за сигурност"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B1%D1%81%D0%BF-%D0%B2-%D0%B4%D0%B8%D0%B2%D0%B0-%D0%BF%D0%B0%D0%BD%D0%B8%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%BC%D0%B5%D0%B6%D0%B4%D1%83-%D1%80%D0%B0%D0%B4%D0%B5%D0%B2-%D0%B8-%D1%80%D1%83%D1%81%D0%BA%D0%B8%D1%8F-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BA%D0%B8%D1%80%D0%B8%D0%BB-%D0%BF%D1%83%D1%81%D0%BD%D0%B0-%D1%82%D0%B5%D0%B6-news734371.html", "text": "БСП е изпаднала в дива паника след разразилия се скандл между президент Румен Радев и руския патриарх Кирил по време на гостуването му в президентството по случай националния празник на България 3 март. Това научи ПИК от отлично информирани източници от \"Позитано\" 20. След като сайтът на Руската православна църква разпространи записа, на който Кирил остро напада Радев заради благодарностите и към други националности, освен към руската армия за освобождението ни, повечето коментатори наасочиха стрелите си към президента, озадачени, че той не му е отвърнал подобаващо. ГЕРБ дори поискаха президенството да извади стенограмата от този разговор, за да се види какво точно е казал държавния глава и дали неговата позиция не се разминава с официалната позиция на държавата. От канцеларията на президента обаче отговориха, че такава стенограма няма. Както ПИК вече съобщи, скандалът по този повод е огромен, защото по всичко личи, че шефът на канцеларията на Радев - Иво Христов, е присъствал неправомерно на този разговор, тъй като няма достъп до класифицирана информация, а документи с подобно съдържание, какъвто е разговорът на президента с Кирил е поне с гриф \"за служебно ползване\". А след разговора на руския президент Владимир Путин с Борисов, а не с Радев непосредствено след завръщането на Кирил в Русия и последвалите остри нападки към България от руски политици в техни телевизионни предавания БСП окончателно е осъзнала, че здраво е сгазила лука в отношенията си с Русия. Затова през последните два дни пусна по нашите телевизии говорителите си по руската тема Димитър Иванов и Светлана Шаренкова. И двамата смотолевиха нещо в смисъл, че нищо страшно не се е случило при разговора между Радев и руския патриарх. Истината обаче е точно обратната, а Димитър Иванов и Светлана Шаренкова отдавна не са фактор за оценките на българо-руските отношения, за каквито искат да се представят. Шаренкова напълно е загубила позиции пред братушките не само в Русия, но и в руското посолство у нас, където насмешливо я наричат \"Светка, Светочка\", без да се ангажират, когато името ѝ се споменава пред тях. Източници на ПИК съобщиха, че такова било отношението на руснаците към Шаренкова и в Русия, където на въпрос към доста високопоставени държавни фактори на въпрос: \"Познавате ли Светлана Шаренкова?\", било отговорено: \"Забудьте!\" (Забравете). Нинова и ръководството на БСП също имали информация, че отношенията между Шаренкова и руските ѝ партньори са силно охладнели и са изпаднали в паника как да ги стоплят. Още повече, че след скандала с руския ген. Леонид Решетников, в който Нинова отрече, че се е срещала с него покрай издигането на кандидатурата на Радев за президент, той отхвърли възможността повече да поддържа отношения с нея и определи ГЕРБ като по-почтената партия за контакти. Както ПИК разкри, Радев пък окончателно вбеси руснаците с напъните си да въоръжи ВВС с изтребители \"Грипен\" за сметка на руските МиГ-ове, заради което отнесе калая от Кирил. И явно отношенията на БСП с Русия вече са скъсани по всички линии. Сподели:", "date": "2018.03.12", "title": "САМО В ПИК! БСП в дива паника заради скандала между Радев и руския патриарх Кирил! Пусна тежката проруска артилерия, но тя е нон грата при братушките"}
{"url": "http://pik.bg/%D1%81%D0%B2%D0%BB%D0%B0%D1%87%D0%B8%D1%89%D0%B5-%D0%B1%D0%BB%D0%BE%D0%BA%D0%B8%D1%80%D0%B0-%D0%B4%D0%BE%D1%81%D1%82%D1%8A%D0%BF%D0%B0-%D0%BD%D0%B0-11-%D1%81%D0%B5%D0%BB%D0%B0-%D0%B4%D0%BE-%D1%81%D0%BC%D0%BE%D0%BB%D1%8F%D0%BD-news734435.html", "text": "Най-голямото свлачище в България блокира достъпа на хората от 11 села до Смолян. Тонове скална маса затрупаха пътя за Мадан и той е затворен вече пети ден. Разчистването в момента е невъзможно заради опасност от нови срутвания. В района е забранено преминаването дори пеша. Въпреки забраната стотици хора от блокираните села преминават пеша покрай свлачището, за да стигнат до Смолян, предаде БНТ. Радостин Медов заявява: Опасно е, ама иначе 50 километра трябва да заобикаляме. Проблемът е не само за хората, които работят в Смолян, а и за десетки ученици. От 150 до 200 ученика от първи до 12 клас пътуват и за съжаление въпреки че е затворен пътя... и за пешеходци дори е затворен пътя, не може да ги спрем тези хора. Родителите идват сутрин, возят децата до тука, изпращат ги, от другата страна ги посрещат близки, посочва Явор Говедаров, кмет на село Търън. Много трудно се пътува, много и за придвижването на учениците е много трудно, доста далече е, по-рано стават, много е трудно, надяваме се скоро да се разреши проблемът, заявява Ралица Нейкова. Разчистването на свлачището в момента обаче е невъзможно. В мига, в който започва да се работи по неговото разчистване отгоре тръгва нова маса, там има проблем с водопровод, който също може да бъде компрометиран, с далекопровод, който минава, коментира Андриян Петров, зам.-областен управител на Смолян. Затова днес на съвещание в областната управа решиха преминаването през свлачището да бъде забранено. Свлачището крие неподозирани опасности, запазването на живота на хората е от първостепенно значение. Община Смолян вече започна изграждането на обходен път, но той ще бъде завършен след дни. Сподели:", "date": "2018.03.12", "title": "Свлачище блокира достъпа на 11 села до Смолян"}
{"url": "http://pik.bg/%D0%BD%D0%B0%D1%88%D0%B8%D0%BC%D0%B5%D0%BD%D1%82%D0%BE-%D0%BA%D1%8A%D0%BC-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%B3%D0%BE%D1%80%D0%B5-%D0%B3%D0%BB%D0%B0%D0%B2%D0%B8%D1%82%D0%B5-%D0%B2%D0%B8%D0%B5-%D1%81%D1%82%D0%B5-%D0%BB%D0%B5%D0%B2%D1%81%D0%BA%D0%B8-news734330.html", "text": "\" \", написа Нашименто в Инстаграм. Халфът на Левски Филипе Нашименто, който снощи не вкара дузпа в 94-та минута срещу Етър и мачът от 25-ия кръг на Първа лига между тях приключи 1:1, благодари на сините фенове за подкрепата им. Сподели:", "date": "2018.03.12", "title": "Нашименто към феновете: Горе главите, вие сте Левски!"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B8-%D0%B4%D0%B0%D0%BD%D0%BD%D0%B8-%D0%BD%D0%B0%D0%B4-350-%D1%85%D0%B8%D0%BB-%D0%B7%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D0%B2-%D1%81%D0%B8%D1%80%D0%B8%D1%8F-news734420.html", "text": "Войната в Сирия отне живота на над 350 000 души, сочат нови данни на сирийския Център за наблюдение на правата на човека, предаде Франс прес. В конфликта, който на 15 март ще навлезе в седма година, са загинали 353 935 души. От тях 106 390 са цивилни, от тях 12 513 жени и 19 811 деца. Сред загиналите има 63 820 сирийски военни, 58 130 са членове на проправителствени сили - от тях 1630 са бойци на Хизбула. Убитите джихадисти и ислямисти във войната са 63 360, а убитите бойци на други сили - на неджихадистки бунтовнически групи, кюрдски отряди и сирийски военни, които са дезертирали, са 62 039. Сподели:", "date": "2018.03.12", "title": "УЖАСЯВАЩИ ДАННИ! Над 350 хил. за жертвите на войната в Сирия"}
{"url": "http://pik.bg/%D0%BA%D0%BE%D0%BB%D0%B0-%D0%B8%D0%B7%D0%BB%D0%B5%D1%82%D1%8F-%D0%BE%D1%82-%D0%BF%D1%8A%D1%82%D1%8F-%D0%B8-%D1%81%D0%B5-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0-%D0%B4%D0%B2%D0%B0%D0%BC%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news734431.html", "text": "Двама души са пострадали в катастрофа на пътя Добрич-Варна. Инцидентът е станал на 11 март, около 16:10 часа. Водачът на лека кола \"Опел\" - на 18 г., поради движение с несъобразена скорост загубил контрол над автомобила . Той излетял извън пътя, блъснал се в шахта и се преобърнал няколко пъти в нива. Шофьорът е получил сътресение на мозъка и е настанен за наблюдение в МБАЛ \"Св. Анна\" без опасност за живота. Пострадал е също 72-годишен пътник в автомобила , който е с фрактура на ръката. Сподели:", "date": "2018.03.12", "title": "Кола излетя от пътя и се преобърна, двама са ранени"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BA%D0%B0%D0%BC%D0%B5%D1%80%D1%8A%D0%BD-%D0%B4%D0%B8%D0%B0%D1%81-%D1%81%D0%BF%D0%B8%D1%80%D0%B0-%D1%81-%D0%BA%D0%B8%D0%BD%D0%BE%D1%82%D0%BE-news734337.html", "text": ". Селма Блеър разказа, че би искала да заснеме продължение на филма \"Най-сладкото нещо\", в който си партнираха с Камерън Диас, но тя не иска да участва. \"Тя няма нужда да се снима повече. Животът и е прекрасен. Не знам какво трябва да се случи, за да я накара да се върне. Тя е щастлива\" - каза Селма Блеър. Камерън Диас е в светлината на прожекторите от 21-годишна, когато се снима в \"Маската\". Последният й филм е \"Ани\" от 2014 г. Откакто се омъжи за Бенджи Мадън, тя отхвърли много изгодни предложения. \"Камерън Диас непрекъснато получава сценарии от хора, опитващи се да я изкушат да се завърне, но тя не се интересува. Тя е щастлива, влюбена и иска да използва максимално свободата и свободното си време\" - каза човек от обкръжението й пред в. \"Дейли стар\". В началото на годината отново неин близък каза, че тя мечтае за бебе, но на 45 години се радва да бъде и \"домакиня\". Камерън Диас е една от най-високоплатените звезди в Холивуд, но според колежката й Селма Блеър се е отказала от актьорството, съобщава Контактмюзик. Камерън Диас предпочета да прекарва времето си със съпруга си Бенджи Мадън и няма планове да се завръща в киното Сподели:", "date": "2018.03.12", "title": "СЕНЗАЦИЯ! Камерън Диас спира с киното"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D0%BB%D0%B0%D0%B4%D0%B5%D0%B6%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BC%D1%8A%D1%80%D1%82%D0%B2%D0%B0-%D0%B6%D0%B5%D0%BD%D0%B0-%D0%B2-%D0%BF%D0%B0%D1%80%D0%B0%D0%BA%D0%BB%D0%B8%D1%81-news734363.html", "text": "Трима младежи откриха мъртва жена край самоковското село Говедарци. Трупът на 56-годишна жена от София на име Ивелина бил открит в параклиса „Свети Мина“, в местността Мечкарица, пише вяранюз.ком. Параклисът се намира на 2 километра над селото, пътят до там е черен и труднопроходим за коли при зимни условия. Към момента не става ясно кога е издъхнала жената, от колко време трупът е там и обявена ли е за издирване от нейни близки. На 8 март тримата младежи от селото решили да посетят параклиса и да запалят свещица за здраве по случай рожден ден на един от тях. При опит да влязат в параклиса вратата трудно се отворила. Бутнали по-силно и при влизането изпаднали в ужас, след като видели безжизненото тяло на пода, покрито с черга до вратата. Тримата не познават починалата. Веднага е подаден сигнал на 112. Местопроизшествието е посетено от дежурна оперативна група при РУ – Самоков. Констатирана била смъртта на жената, при огледа били намерени няколко предсмъртни писма. В края на едно е написала, че два пъти прави опит да сложи край на живота си, но третият ще бъде успешен заради тежко заболяване. Местните споделят, че Ивелина е живяла от известно време в бунгало под наем над с. Говедарци в близост до писта Говедарци, но от няколко дни не са я виждали. В селото се носеха няколко неофициални версии за смъртта на Ивелина. Една от версиите, които се лансират, е, че любовна мъка след раздялата със съпруга й я накарала да посегне на себе си. Другата версия е, че 56-годишната жена е избрала сама да сложи край на живота си заради тежко и мъчително боледуване. Според служители на МВР по първоначална информация няма данни за насилствена смърт и по-скоро става въпрос за нещастен случай. Тялото на починалата е транспортирано с линейка до Съдебна медицина – София, където ще бъде извършен оглед на трупа и аутопсия за установяване причината за смъртта й. По случая е образувано досъдебно производство. Сподели:", "date": "2018.03.12", "title": "ЗЛОВЕЩА ТРАГЕДИЯ! Младежи откриха мъртва жена в параклис"}
{"url": "http://pik.bg/%D0%B0%D0%B4-%D0%BD%D0%B0-%D0%BF%D1%8A%D1%82%D1%8F-%D1%88%D0%BE%D1%84%D1%8C%D0%BE%D1%80-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D1%81%D0%BA%D0%BE%D0%BA-%D0%B2-%D1%80%D0%B5%D0%BA%D0%B0-%D0%BC%D0%B5%D1%81%D1%82%D0%B0-news734436.html", "text": "ОДМВР-Благоевград 56-годишен мъж от Гоце Делчев е загинал при катастрофа. Това съобщиха от . Инцидентът е станал около 18.00 часа днес на пътя след село Места. Мъжът, който е загинал на място, е управлявал лек автомобил \"Фолксваген Голф\" в посока от с. Места към град Гоце Делчев. Той е загубил контрол над автомобила, в резултат на което е излязъл от пътното платно и е паднал в река Места. Сподели:", "date": "2018.03.12", "title": "Ад на пътя: Шофьор загина след скок в река Места"}
{"url": "http://pik.bg/%D0%B2%D0%B8%D0%BA%D1%82%D0%BE%D1%80-%D0%BA%D0%B0%D0%BB%D0%B5%D0%B2-%D0%B2%D0%BB%D0%B8%D0%B7%D0%B0-%D0%B2-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D0%BA%D0%BE%D0%BC%D0%B8%D0%BA%D1%8A%D1%82-%D1%81-%D0%BA%D0%BE%D0%BD%D1%82%D1%83%D0%B7%D0%B8%D1%8F-%D0%BE%D1%82-%D1%81%D0%BD%D0%B8%D0%BC%D0%B0%D1%87%D0%BD%D0%B0%D1%82%D0%B0-%D0%BF%D0%BB%D0%BE%D1%89%D0%B0%D0%B4%D0%BA%D0%B0-news734278.html", "text": "Виктор Калев е поредната звезда, която ще се присъедини към новия комедиен сериал \"Полицаите от края на града\". Комикът, който се завърна от кратко турне в Америка, ще се появи още този петък в блестящ образ на Иван Марчев - свидетел по дело. Героят му може да бъде описан с една дума - \"схлупен\", коментират от продукцията. Той е един от гост-актьорите, заедно с Димитър Рачков и Васил Василев-Зуека, пише \"Монитор\". Героят на Калев ще се заплете в страшно смешни ситуации с познатия вече отряд от полицаите от РПУ-Запад, които трябва да го охраняват в хода на делото. Смехът на екрана се корени още в забавните ситуации на снимачната площадка. По време на един от дублите, при опит за покушение върху Иван Марчев, всички толкова са се вживели в ролите си, че Виктор Калев е отнесъл една съвсем истинска контузия. За щастие лека. В друг момент - при заснемането на сцена в баня, където свидетелят се крие не само от престъпниците, които го преследват, но и от охранителите си, които го тревожат с начина си на работа, Комисар Колев трябва да разбие вратата на банята. Е, наистина я разбива направо от касата. Сподели:", "date": "2018.03.12", "title": "Виктор Калев влиза в \"Полицаите\"! Комикът с контузия от снимачната площадка"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%81%D0%B5%D0%B7%D0%B8%D1%80%D0%B0-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%BD%D0%B8%D1%8F-%D1%81%D1%8A%D0%B4-%D0%B7%D0%B0-%D1%87%D0%B0%D1%81%D1%82%D0%BD%D0%B8%D1%82%D0%B5-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB%D0%B8-news734349.html", "text": "Радев сезира Конституционния съд с искане за установяване на противоконституционност на разпоредбите на чл. 5, ал. 1, т. 6, чл. 27, чл. 28, чл. 29 и § 1, т. 2, както и на свързаната с тях разпоредба на § 1, т. 5 от Закона за частната охранителна дейност, които регламентират охраната на урбанизирани територии като вид частна охранителна дейност, съобщиха от \"Дондуков\" 2. Според изложените от държавния глава мотиви, посочените разпоредби противоречат на чл. 4, ал. 1, чл. 7, чл. 8, чл. 105, ал. 2, чл. 143, ал. 3 от Конституцията. В мотивите си президентът посочва, че общественият ред е ценност, която крепи целостта на обществото и дейностите по опазването му трябва да съответстват на нормите на Конституцията и законите, а те поверяват опазването му върху определени органи на публичната власт. Възможността, която дава ЧЗОД на търговски дружества да извършват действия по охрана на урбанизирани територии, по същество е отказ от страна на държавата чрез нейните изпълнителни органи да осъществява възложените функции по охрана на обществения ред“, посочва Румен Радев в обръщението си към Конституционния съд. Президентът посочва още, че в обновения ЗЧОД не е поставено изискване служителите, които се грижат за опазването на обществения ред, независимо от длъжността, която заемат, да са политически неутрални и да се ръководят единствено от закона. Такова изискване въвеждат чл. 116, ал. 1 от Конституцията, чл. 9 ал. 1 от Закона за политическите партии и чл. 146, ал. 3 от Закона за МВР. Между аргументите на президента за сезирането на Конституционния съд са и липсата на специфични изисквания и конкретика относно патрулирането и комплекса специфични дейности, които ще бъдат прилагани за защита на имуществото и населението в урбанизираните територии, както и ограничаването на конституционната защита, която получават гражданите под формата на отговорност на държавата за вредите, причинени от собствените ѝ органи и лица, поставяйки охраната на урбанизираните територии във формата на частната охранителна дейност. И президентът Румен Радев сезира Конституционния съд за противоконституционност на Закона за частната охранителна дейност. Преди няколко часа същото направи и главният прокурор Сотир Цацаров. Аргументите и на обвинител номер едно, и на държавния глава съвпадат и гласят, че няма как изпълнителната власт и МВР да прехвърлят отговорностите си за опазване на обществения ред и сигурността на частни субекти. \"Държавата  няма право да абдикира от грижата за сигурността и спокойствието на хората в населените места, вкл. в т.нар. урбанизирани територии. Конституцията натоварва с функции за осигуряването на общественото спокойствие и обществената безопасност изрично Министерския съвет и областния управител, а осигуряването на обществения ред е част от ръководенето и осъществяването на вътрешната политика на страната, напомня държавният глава. \"Министерството на вътрешните работи е строго йерархична структура с присъщата й субординация, отчетност и контрол. Поверяването на функции по опазване на обществения ред на частноправни субекти, спрямо които са неприложими посочените принципи, поражда риск при осъществяване на тази дейност“, посочва още държавният глава в мотивите си. Сподели:", "date": "2018.03.12", "title": "Президентът сезира Конституционния съд за частните охранители"}
{"url": "http://pik.bg/%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D1%82%D1%8A%D1%80%D1%81%D0%B8-%D1%80%D1%83%D1%81%D0%BA%D0%B0-%D0%B8-%D0%BA%D0%B8%D1%82%D0%B0%D0%B9%D1%81%D0%BA%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D0%BA%D0%B8%D0%BC-%D1%87%D1%83%D0%BD-%D1%83%D0%BD-news734285.html", "text": "Съветникът по сигурността на южнокорейския президент Мун Дже-ин пристига днес в Пекин за среща с китайския президент Си Цзинпин, а утре заминава за Москва, разяснява дипломатическите совалки БНТ. Шефът на разузнаването на Южна Корея Су Хун също днес заминава за Токио, за да информира японското правителство за разговорите на президентския съветник Чун в Пхенян и Вашингтон миналата седмица. Южна Корея изпраща емисари в Пекин и Москва, за да търси подкрепа за планираната среща между американския президент Доналд Тръмп и севернокорейския лидер Ким Чен-ун, предаде ДПА, като се позова на медиите в Сеул. Сподели:", "date": "2018.03.12", "title": "Южна Корея търси руска и китайска подкрепа за срещата между Доналд Тръмп и Ким Чун Ун"}
{"url": "http://pik.bg/300-%D0%BC%D0%BE%D0%BD%D1%83%D0%BC%D0%B5%D0%BD%D1%82%D0%B0-%D0%BE%D0%B6%D0%B8%D0%B2%D1%8F%D0%B2%D0%B0%D1%82-%D0%B2-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%87%D0%BD%D0%B0%D1%82%D0%B0-%D0%BA%D0%BD%D0%B8%D0%B3%D0%B0-%E2%80%9E%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BF%D0%B0%D0%BC%D0%B5%D1%82%D0%BD%D0%B8%D1%86%D0%B8%E2%80%9C-news734429.html", "text": "Символът на свободата \"Шипка\" граден 8 години на връх Свети Никола Паметниците напомнят за героите, на които са посветени, но и самите те имат своя, не по-малко интересна съдба. Някои от тях будят възхита и стават емблеми на градовете, в които се намират. Други са поругавани, премествани, разрушавани, но притежават и свойството да „възкръсват“, когато задухат нови ветрове. Патриотичната книга на Иван Първанов, която вече е по книжарниците, ще ви покаже под неочакван ъгъл повече от 300 български паметници. Те са пръснати из цялата ни родина, а и по света – нови и стари, грандиозни и скромни, прочути и позабравени. Ще ви разкаже най-любопитните моменти от техните истории. Луксозният и красив том, тиражиран от издателство „Милениум“, ще ви срещне и с биографиите и на прочутите, и на по-малко известните, но бележити личности, увековечени в камък и бронз – от древността до наши дни: на ханове и царе, на хайдути и революционери, на граничари и партизани, на соц величия, спортисти, интелектуалци, зевцеци... Ще научите за редица по-особени паметници като тези на песента и на благодарността, на умората и на завистта. „Българските паметници“ е и албум – с над 500 страници, с твърди корици и много цветни снимки, който е удоволствие за окото и ще бъде привилегия за библиотеката на всеки български дом. Повествуванието е увлекателно и изненадващо и нито за миг не остава читателя равнодушен. Например история с криминален привкус е свързана с пренасянето от Румъния у нас на костите на Георги С. Раковски, които днес се намират в Пантеона на героя в Котел. Кап. Коста Паница скроява хитър план. В него тленните останки играят функцията на прикритие, с помощта на което през границата са пренесени открадни брилянти, оцапани в кръв. Фигурата на цар Калоян – част от паметника на Асеневци във Велико Търново е въртяна с кран десетки пъти, за да бъде обърнат конят му към Одрин, като посоката е сверявана с компас. Монумент на българин, при това специално оцветен с блажна боя, има чак Западна Африка – в столицата на държавата Бенин – Котону. Той е на Георги Димитров и е известен като „Татко България“. Построен е в началото на 80-те години за благодарност, че България финасира асфалтирането на улиците в града и бива редовно пребоядисван не за подигравка (както се случва у нас), а защото според местните власти така изглежда по-жив и реалистичен. Истинско геройство е построяването на Паметника Шипка, на който преди броени дни многохилядно множество посрещна, както всяка година, 3-ти март. Граден е осем години през които не един майстор се отказва от работата заради суровите природни условия на върха. Заслугата за издигането му е на бригадата на Пеньо Атанасов-Бомбето, който единствен не се огъва пред вятъра и бурите. Въпреки това той бива напълно пренебрегнат по време на официалното откриването от партийните велможи, които се пъчат на преден план. Самият паметник всъщност се намира не на връх Шипка, а на връх Св. Никола. споделя авторът – писателят документалист Иван Първанов. „Българските паметници“ излиза с подкрепата на Застрахователно акционерно дружество „Армеец“. Сподели:", "date": "2018.03.12", "title": "300 монумента оживяват в патриотичната книга „Българските паметници“"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%B1%D0%B8%D0%B2%D1%88-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%81%D1%8A%D0%B4-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B2%D0%B4%D0%B8%D0%B3%D0%BD%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%BD%D0%B0-%D0%BF%D0%B5%D1%82%D1%8A%D1%80-%D0%BC%D0%BE%D1%81%D0%BA%D0%BE%D0%B2-news734373.html", "text": "Бившият министър на здравеопазването Петър Москов отива на съд заради българо-турски бартер с ваксини. Прокуратурата внесе в Специализирания наказателен съд обвинителния акт срещу Москов, бившия му заместник Адам Персенски и трима служители на фирма \"Бул Био\". Москов отива на съд, заради дарението от турското здравно министерство от лятото на  2015  година  на ваксини, които не са разрешени за употреба у нас. Става дума за 100 хиляди дози  детски „Пентаксим\" и 100 хиляди дози ваксина за „Хепатит Б“.  Освен имуществена щета от близо 326 000 лева, прокуратурата е посочила в обвинителния акт и неимуществена - създало се е  недоверие в авторитета на Министерството на здравеопазването за осъществяване на ефективен контрол относно упражняваната лекарствена политика и недоверие у гражданите към ползата от ваксиниране на деца. Той има и обвинения, че е улеснил сключване на неизгодна сделка с „Бул Био\" за дарение на 5 милиона дози ваксини БЦЖ и в неупражнен контрол върху лица, на които е възложено управлението на обществено имущество. На съд отиват и заместникът на Петър Москов в кабинета \"Борисов 2\" като негов помагач и трима служители на \"Бул Био\" за безстопанственост и неизгодна сделка. Сподели:", "date": "2018.03.12", "title": "ПОРЕДЕН БИВШ МИНИСТЪР НА СЪД! Прокуратурата повдигна обвинение на Петър Москов "}
{"url": "http://pik.bg/%D1%81%D0%B0%D1%89-%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D1%80%D1%83%D1%81%D0%B8%D1%8F-%D0%B2-%D0%B8%D0%B3%D1%80%D0%B0%D0%B5%D0%BD%D0%B5-%D0%BD%D0%B0-%D0%B4%D0%B5%D1%81%D1%82%D1%80%D1%83%D0%BA%D1%82%D0%B8%D0%B2%D0%BD%D0%B0-%D1%80%D0%BE%D0%BB%D1%8F-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news734427.html", "text": "Американският помощник-държавен секретар по въпросите за европейските и евразийските дела Уес Мичъл обвини Русия в разпространяване на дезинформация и подкопаване на демокрацията на Балканите, съобщава агенция Франс прес. Пред репортери в Прищина в понеделник, Мичъл отбеляза, че Вашингтон вижда как „Русия играе все по-деструктивна роля в голяма част от Балканите, разпространявайки дезинформация и подкопаване на демократичните институции“. Американският дипломат подчерта, че Белия дом е „бил ясен в разговорите си с Русия, че това не е нито в техен, нито в интерес на хората от региона“. Мичъл е направил коментара си след среща с президента на Косово Хашим Тачи, като следват негови посещения в Македония и Сърбия. Сподели:", "date": "2018.03.12", "title": "САЩ обвиниха Русия в играене на \"деструктивна роля\" на Балканите"}
{"url": "http://pik.bg/%D1%81%D1%82%D0%BE%D1%82%D0%B8%D1%86%D0%B8-%D1%85%D0%B8%D0%BB%D1%8F%D0%B4%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D1%82%D1%80%D1%8A%D0%B3%D0%B2%D0%B0%D1%82-%D0%BD%D0%B0-%D0%BF%D1%8A%D1%82-%D0%B7%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD%D1%81%D0%BA%D0%B8%D1%82%D0%B5-%D0%BF%D1%80%D0%B0%D0%B7%D0%BD%D0%B8%D1%86%D0%B8-news734302.html", "text": "Стотици хиляди българи тръгват на път за велкиденските празници. Това очаква туристическият бранш месец преди един от най-големите християнски празници. Около 280 хиляди души се очаква да тръгнат на път в страната за четирите почивни дни, предава Нова телевизия. Още 50 хиляди пък са избрали да празнуват извън България. В същото време у нас пък ще дойдат с 20 хиляди повече чуждестранни туристи. Очакванията на бранша са за около 190 хиляди гости. За почивката си българите са готови да платят средно между 160 и 180 лева на човек. Сподели:", "date": "2018.03.12", "title": "Стотици хиляди българи тръгват на път за великденските празници"}
{"url": "http://pik.bg/%D0%B1%D1%83%D1%80%D0%B3%D0%B0%D1%81-%D0%BF%D0%BE%D1%82%D1%8A%D0%BD%D0%B0-%D0%B2-%D1%81%D0%BA%D1%80%D1%8A%D0%B1-%D0%BA%D1%80%D0%B0%D1%81%D0%B8%D0%B2%D0%B8%D1%8F%D1%82-%D0%B0%D0%BD%D0%B3%D0%B5%D0%BB-%D1%82%D0%B5%D0%B4%D0%B8-%D0%BD%D0%B8-%D0%BD%D0%B0%D0%BF%D1%83%D1%81%D0%BD%D0%B0-%D1%81%D0%B0%D0%BC%D0%BE-%D0%BD%D1%8F%D0%BA%D0%BE%D0%BB%D0%BA%D0%BE-%D0%B4%D0%BD%D0%B8-%D1%81%D0%BB%D0%B5%D0%B4-%D1%82%D0%B5%D0%B6%D0%BA%D0%B0-%D0%B4%D0%B8%D0%B0%D0%B3%D0%BD%D0%BE%D0%B7%D0%B0-news734357.html", "text": "Още една звездичка ще се появи на бургаското небе. Днес ни напусна 23-годишната красавица Теодора Пенева. Точно на рождения й ден на 16 февруари на Теди й прилошава, припада и я приемат в болница. Само за няколко дни след като научава тежката диагноза, момичето умира. Погребението ще бъде на 13 март в 12:00 ч. в Гробищен парк-Бургас. Социалните мрежи почерняха от мъка. Близки и приятели на девойката скърбят за загубата на слънчевото момиче. Минути след хоспитализацията и преглед на скенер става ясно, че момичето има злокачествен тумор в мозъка. Резултатите показват, че ракът се е разпространил и е разял голяма част околните тъкани. Тъй като здравословното й състояние се е влошило, лекарите не успяват да я качат на хеликоптера за транспортиране. В бургаската болница пристига най-добрият екип от столични специалисти. За съжаление, след операцията Теди изпада в дълбока кома и мозъчна смърт. Приятелите й споделят, че е била много лъчезарна и възпитана девойка. Учила е във Великотърновския университет „Св.св. Кирил и Методий”. Имала си е сериозен приятел и е било едно щастливо момиче. Нямало е никаква симптоми да страда от някакво заболяване. Сподели:", "date": "2018.03.12", "title": "Бургас потъна в скръб! Красивият ангел Теди ни напусна само няколко дни след тежка диагноза (СНИМКА)"}
{"url": "http://pik.bg/%D0%BA%D0%BE%D0%BC%D0%B8%D0%BA%D1%8A%D1%82-%D0%BA%D0%B5%D0%BD-%D0%B4%D0%BE%D0%B4-%D0%BF%D0%BE%D1%87%D0%B8%D0%BD%D0%B0-%D0%B4%D0%B5%D0%BD-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%81%D0%B5-%D0%BE%D0%B6%D0%B5%D0%BD%D0%B8-news734306.html", "text": "Британският комик Кен Дод, добре познат на телевизионните зрители с щръкналата си коса и издадени предни зъби, почина на 90-годишна възраст, предадоха световните информационни агенции. Дод държеше рекорд на \"Гинес\" за разказването на 1500 смешки за 3,5 часа, съобщава БТА. По думите на агента му Робърт Холмс, комикът се е оженил за партньорката си от 40 години Ан Джоунс ден преди да почине в родния си дом в Ливърпул, където е прекарал целия си живот. Неотдавна той беше изписан от болница, след няколко седмици лечение от белодробна инфекция. Сподели:", "date": "2018.03.12", "title": "Комикът Кен Дод почина ден, след като се ожени"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D0%B3%D0%BE%D0%BB%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-%D0%B2-%D0%B1%D0%B8%D0%BB%D0%B4-news734340.html", "text": "Германският вестник с най-голям тираж - \" Билд \", съобщи, че преустановява публикуването на снимки на топлес модели, предаде Асошиейтед прес. Вестникът поясни, че много жени в редакцията му и сред читателките му намират тези снимки за оскърбителни и срамни . \"Билд\" вече преустанови публикуването на снимки на топлес модели от първата до средните си страници през 2012 г. Новата обява се появи на 9-та страница заедно със снимки на оскъдно облечени жени \"в нов по-съвременен стил на фотографията\". Вестникът уточнява, че макар да спира публикуването на свои топлес снимки, голи снимки, за които се говори в страната, ще продължат да излизат на страниците му . Сподели:", "date": "2018.03.12", "title": "Край на голите снимки в \"Билд\""}
{"url": "http://pik.bg/%D0%BA%D0%B7%D0%BA-%D0%BE%D0%B4%D0%BE%D0%B1%D1%80%D0%B8-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D0%BE%D0%B1%D0%B1-%D0%BC%D0%B5%D1%82%D0%BB%D0%B0%D0%B9%D1%84-news734437.html", "text": "Комисията за защита на конкуренцията одобри „ДЗИ-Животозастраховане\" ЕАД да придобие едноличен контрол върху „ОББ-МетЛайф Животозастрахователно Дружество\" АД. Това става ясно от решение на КЗК, публикувано на сайта й. Към настоящия момент придобиваното предприятие е под съвместния контрол на „Кей Би Си Груп НВ\" чрез дъщерното му дружество „Обединена българска банка\" АД и „Метлайф Инк\" чрез дъщерното му дружество „МетЛайф ИЮ Холдинг Кампъни Лимитед\", Ирландия, посочва се в документацията на антимонополното ведомство. Сделката ще бъде осъществена на два етапа. През първия „ДЗИ-Животозастраховане\" ЕАД ще придобие акционерното участие на „МетЛайф ИЮ Холдинг Кампъни Лимитед\" в размер на 40% от капитала на „ОББ-МетЛайф Животозастрахователно Дружество\" АД, а през втория етап „ДЗИ\" ще придобие акционерното участие на ОББ в размер на 60% от капитала на придобиваното предприятие. Вторият етап, доколкото се осъществява между дружества от една и съща икономическа група – „Кей Би Си Груп НВ\", има характер на вътрешногрупова операция и не подлежи на изрична оценка от страна на КЗК. Преди осъществяване на нотифицираната сделка „ДЗИ –Животозастраховане\" ЕАД е на четвърто място с дял от 11,3%, а непосредствено след него с дял от 10,3% се нарежда „ОББ-МетЛайф Животозастрахователно Дружество\" АД по реализиран премиен приход от животозастраховане в страната. След концентрацията обединената структура ще заеме втора позиция на животозастрахователния пазар с дял от 21,6%. Сподели:", "date": "2018.03.12", "title": "КЗК одобри сделката за \"ОББ Метлайф\""}
{"url": "http://pik.bg/%D1%86%D1%8F%D0%BB%D0%B0-%D0%B0%D0%BB%D0%B1%D0%B0%D0%BD%D0%B8%D1%8F-%D0%BF%D0%BE%D0%BB%D1%83%D0%B4%D1%8F-%D0%BF%D0%BE-%D1%82%D0%B0%D0%B7%D0%B8-%D1%80%D0%B0%D0%B7%D0%B3%D0%BE%D0%BB%D0%B5%D0%BD%D0%B0-%D0%BC%D0%BE%D0%B4%D0%B5%D0%BB%D0%BA%D0%B0-%D1%81%D0%BD%D0%B8%D0%BC%D0%BA%D0%B8-18-news734391.html", "text": "оразително красивия албански модел Ориоле Мараши е едва на 22 години. Със своите хващащи мъжкото око снимки в Инстаграм тя си е спечелила сърцата на над 200 000 последователи. На почти всяка една от снимките си в социалната мрежа Ориола позира или по голи гърди, или в разголени тоалети, показвайки дългите си крака и секси тялото си. Въпреки че о-голямата част от населението на Албания е мюсюлманско, Ориоле не се спира да качва снимки така, както майка я е родила. Тя е на мнение, че всяка жена има правото да се изразява така както иска и призовава другите момичета да правят именно това, което им е на сърце. Сподели:", "date": "2018.03.12", "title": "Цяла Албания полудя по тази разголена моделка (СНИМКИ 18+)"}
{"url": "http://pik.bg/%D1%81%D1%83%D0%BF%D0%B5%D1%80-%D0%B5%D1%82%D0%BE-%D0%BA%D0%BE%D0%B8-%D1%85%D1%80%D0%B0%D0%BD%D0%B8-%D0%BD%D1%8F%D0%BC%D0%B0%D1%82-%D1%81%D1%80%D0%BE%D0%BA-%D0%BD%D0%B0-%D0%B3%D0%BE%D0%B4%D0%BD%D0%BE%D1%81%D1%82-news734257.html", "text": "Доста е рисковано да похапваме храни с изтекъл срок на годност, но трябва да знаем, че има и храни, които не се развалят и може да ги консумираме дори след години. Има \"вечни\" храни, на които винаги може да разчитаме и не бива да се притесняваме, че могат да ни навредят, ако постоят по-дълго в хладилника или шкафа. Вижте кои са те: Той има потенциал да бъде годен за консумация 3 години , а в случай, че шишето не е отваряно, още по-дълго. Колко дълго ще продължи, зависи от вида соев сос и температурата, при която се съхранява, след като бъде отворен. Много от храните с дълъг срок на годност са с високо съдържание на захар и сол. Те извличат водата и възпрепятстват живота на бактериите. Като храни сами по себе си, ако солта и захарта се съхраняват далеч от влагата, в херметически затворени контейнери, техният живот ще е безкраен. Но добавките като йод в солта, могат да намалят срока на годност до около пет години. Млякото в шоколада намалява срока му на годност. Това не се отнася за черния , въпреки че той невинаги изглежда добре на външен вид, след като мине повече време. Това става, ако не се съхранява при постоянна температура, мазнината може да се издигне до повърхността, оставяйки цвят, който изглежда като плесен. Ако се съхранява при постоянна температура , шоколадът може да стои две или повече години. Бял ориз е бил изяден след 30-годишен престой в кутии. Онова, което изглежда е ключът за дълголетието му, е атмосферата и температурата. Според проучвания ниска температура (около 3°C) и липсата на кислород са важни за годността. Докато други видове оцет с времето могат да променят цвета си и вкусовите си качества, белият оцет се запазва в първоначалното си състояние за дълго време. Важно е да го съхранявате на тъмно и прохладно място. Сподели:", "date": "2018.03.12", "title": "СУПЕР! Ето кои храни нямат срок на годност"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BF%D0%B8%D0%BA-%D0%B2%D0%B8%D0%B4%D0%B0-%D0%BF%D0%B8%D1%80%D0%BE%D0%BD%D0%BA%D0%BE%D0%B2%D0%B0-%D1%81-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B7%D0%B0-%D1%88%D0%B0%D1%88%D0%BC%D0%B8%D1%82%D0%B5-%D0%BD%D0%B0-%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-%D0%BA%D0%BE%D0%BC%D0%BF%D0%BE%D0%B7%D0%B8%D1%82%D0%BE-news734386.html", "text": "- Цял ден ми звънят приятели музиканти, че песента има много черна енергия. Един приятел даже ми се обади от Англия да ме пита с какво да изчистя къщата си, защото е пуснал парчето веднъж и повече не иска да го чува.  Песента за мен няма никакви стойностни качества, няма никаква музика, няма мелодия, това е един ритъм като всички останали на Борислав Миланов ( ). Дори не знам Жана как се е съгласила да участва - тя няма пеене вътре, има едно мрънкане, което през компютъра е обработено по-високо и на мен ми е интересно как ще го изпее това на живо. Аз й направих песен, с която да покаже на света какъв глас има, а тя наистина има глас. Исках да видя и чуя песента, защото мислех, че поне ще има главна роля, а тя... Само фасона й е там. - Нека първо да разясним на вашите читатели, че аз не се жалвам за това, че моята песен \"Прераждане\" е отпаднала от конкурса. Тя не може да бъде отпаднала, след като изобщо не е слушана от тази БГ комисия, съставена от чиновници от телевизията: Герасим Славов - директор на дирекция \"Маркетинг и комуникации\", Дамян Петров - главен режисьор, Йоана Левиева-Сойър - делегиран продуцент \"Евровизия\", Кремена Кадиева - главен юрисконсулт, Кристина Матеева - изпълнителен продуцент в Продуцентско направление \"Култура и образование\", Надя Костова - програмен директор, Симеон Касабов - изпълнителен директор. От изброените има само един-единствен с музикално образование. Това за чиновници, на които и народът, и парламентът плаща, те са там назначени от нас. Като такива те се позволяват трета година да допускат до конкурса едни млади момчета, които разбирали от \"Евровизия\". Ама какво значи разбирали от \"Евровизия\"?. Това да не е състезание за хрътки, коне... Тук става дума за много пари, държавни пари. - Ами много са, не мога да цитирам. Това не е евтино начинание. Но къде отиват тези пари, във всеки случай не се връщат към телевизията, това е ясно. Самият факт, че на телевизията въобще не й пука при всичките тези мои скандали...  Значи те са си наредили схемата предварително. Защо не казаха: \"Не ни трябват песни, ние си имаме и въобще не се занимавайте!\". - Да, така беше. Два дни, след като записахме с Жана нашата песен, тя ми каза, че Миланов я е търсил. Бил приятел, да помогнел. Явно му е изпращала да чуе нашата песен. И е било ясно, че аз няма да бъда допусната. Всичко е било ясно предварително... В БНТ не си правят труда дори да изслушат тези 13 песни, те слушат само три - затова аз не съм отпаднала, защото никой не е слушал моята песен. А вие знаете ли, че Борислав Миланов е композитор и на конкурентна песен? - Очевидно е възможно. Миланов е коммпозитор и на австрийското парче \"Nobody but You\" в изпълнение на Cesár Sampson. Но там се е подписал като Борис Миланов. Същият направи и песента на Кончита Вурст \" ) - Да, ще напиша писмо, тъй като се оказа, че само те имат някаква власт и правото да упражняват контрол върху БНТ. Ще напиша писмо и то не заради това, че аз съм отпаднала, както се пише - пак да уточня, аз не съм отпаднала, защото просто песента ми не е била чута. Толкова ли е трудно тези петима души жури да чуят тези 13 песни?! Какви са тия пет души, ултра известни капацитети, световни музиканти и диригенти ли? Това са чиновници... - Да, говорих със Силви Вартан. Тя много хареса песента, евентуално след концерта й през април ще я запишем. Rise Like a Phoenix\", с която Австрия спечели през 2014 г. ( Сподели:", "date": "2018.03.12", "title": "СКАНДАЛ В ПИК! Вида Пиронкова с разкритие пред медията ни за шашмите на \"Евровизия\": Композиторът на БГ песента работи и за Австрия! (СНИМКИ + ВИДЕО)"}
{"url": "http://pik.bg/%D0%BE%D1%82%D0%BA%D1%80%D0%B8%D1%82%D0%B8%D0%B5-%D1%8F%D0%B6%D1%82%D0%B5-%D0%BA%D1%80%D1%83%D1%88%D0%B8-%D0%B7%D0%B0-%D0%B7%D0%B4%D1%80%D0%B0%D0%B2%D0%B5-news734280.html", "text": "Лечебни свойства на крушите са известни още от древни времена. Днес някои дори ги определят като новата суперхрана. Вижте кои са ползите за здравето от похапването на круши: Фибрите, съдържащи се в крушите, понижават високите нива на холестерола, което е изключително добра новина за хората, изложени на риск от атеросклероза, диабет и сърдечно-съдови заболявания . Фибрите също така се свързват с причиняващите рак химикали в колона, предпазвайки от повреда клетките му. Може би затова диетите, свързани с храни, богати на фибри, се асоциират с редуциран риск от рак но колона. Доказано е, че плодовете, богати на фибри, предпазват от рак на гърдата жените в периода след менопаузата. Такива плодове са ябълките, сливите и крушите. Изследванията показват, че витамините А, С и Е са изключително важни за доброто функциониране на очите. Добавени в млякото или зърнената закуска, те имат благотворно влияние върху здравето ни. Сподели:", "date": "2018.03.12", "title": "ОТКРИТИЕ! Яжте круши за здраве"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%B5%D1%86%D0%B1-%D0%BD%D0%B0-%D1%81%D1%80%D0%B5%D1%89%D0%B0-%D1%81%D1%8A%D1%81-%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%B3%D0%BB%D0%B5%D0%B4%D0%B0%D0%BC%D0%B5-%D0%BF%D0%BE%D0%B7%D0%B8%D1%82%D0%B8%D0%B2%D0%BD%D0%BE-%D0%BD%D0%B0-%D0%B6%D0%B5%D0%BB%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD-news734402.html", "text": "„България изпълнява критериите за членство в Еврозоната и има желание да стартира този процес. Първата крачка е влизането в предверието – ERM II. През 2007 г. имахме подкрепата на всички държави-членки на ЕС, както и на ЕК и на ЕЦБ. Но заради инфлацията и натрупания дефицит по текущата сметка в резултат от големите чуждестранни инвестиции тогава се отложи решението за присъединяване на страната ни. Днес ситуацията е различна. България е готова, а изявлението на председателя на ЕК Жан-Клод Юнкер даде нова динамика на процеса. Време е в диалога между ЕЦБ и БНБ по-активно да се включи и правителството, а страната да се обедини около Национален план за приемането ни в Еврозоната.“, каза Сергей Станишев след срещата си с Марио Драги. Управителят на ЕЦБ е споделил, че днес ситуацията наистина е различна. България би се присъединила към Еврозоната и към един на практика изграден Банков съюз. Затова ЕЦБ иска да е напълно убедена в готовността на страната, както и в стабилността на банковата система. „Гледаме позитивно на желанието на България за присъединяване към предверието на Еврозоната.“, е заявил той. „На срещата изразих благодарността си за политиката на банката, която послужи като котва на стабилността в последните турболетни години. Програмата на ЕЦБ за изкупуване на облигациите на държавите със затруднения на практика спаси тях и гражданите им от много по-сериозни проблеми и кризи. Тази политика е в основата на излизането на страните от рецесията и преминаването им към икономически растеж. Надявам тя да продължи и занапред.“, коментира президентът на ПЕС след разговора. „Сега, когато Еврозоната е със среден ръст от 2.5%, трябва да се направят следващите крачки: да се укрепи Банковият съюз, както и бюджетите на ЕС и на Еврозоната. А липсата на инвестиции да се адресира с конкретна инвестиционна стратегия, която да води до конвергенция на икономиките на държавите-членки. ПЕС ще се бори за силен социален стълб в Еврозоната. През последните 4-5 години има близо 7 млн. нови работни места, но трябва да направим всичко възможно те да бъдат с добро заплащане, а не да водят бедност след себе си. Днес в ЕС все още има много хора, които работят, но въпреки това едвам свързват двата края и дори живеят под линията на бедността. ПЕС настоява минималното заплащане на труда да бъде над линията на бедността за всяка страна-членка на ЕС, т.е. над 60% от средното заплащане в съответната страна\", категоричен бе Станишев. Сподели:", "date": "2018.03.12", "title": "Шефът на ЕЦБ на среща със Станишев: Гледаме позитивно на желанието на България за присъединяване към ERM II"}
{"url": "http://pik.bg/%D0%B8%D0%B7%D0%B3%D1%80%D0%B0%D0%B6%D0%B4%D0%B0%D1%82-%D0%B2%D1%8A%D0%B7%D0%B4%D1%83%D1%88%D0%BD%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BF%D1%80%D0%BE%D0%B2%D0%BE%D0%B4%D0%BD%D0%B0-%D0%BB%D0%B8%D0%BD%D0%B8%D1%8F-%D0%BC%D0%B5%D0%B6%D0%B4%D1%83-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%B3%D1%8A%D1%80%D1%86%D0%B8%D1%8F-news734315.html", "text": "Със заповед на заместник-министъра на регионалното развитие и благоустройството Валентин Йовев е одобрен подробен устройствен план за изграждане на нова въздушна електропроводна линия на територията на Република България. Трасето на електропровода ще свързва подстанциите „Марица-изток“ в България и „Неа Санта“ в Гърция. Проектът е част от приоритетния електроенергиен коридор „Север-юг“ и е определен за национален обект и обект с национално значение. Предвидено е въздушният електропровод да поддържа високо напрежение от 400 kV. Енергийният проект представлява елемент на техническата инфраструктура извън границите на урбанизираните територии и ще бъде изграден на териториите на общините Симеоновград, Хасково, Харманли, Кърджали, Момчилград и Кирково. Изграждането на електропровода ще допринесе за увеличаване на електропреносните възможности на енергийната система в региона, както и на сигурността на обмена на електроенергия между двете държави. Сподели:", "date": "2018.03.12", "title": "Изграждат въздушна електропроводна линия между България и Гърция"}
{"url": "http://pik.bg/%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B5%D0%BD-%D1%80%D0%B5%D0%BA%D0%BE%D1%80%D0%B4-%D0%B2-%D1%81%D0%B8%D0%BB%D0%B8%D1%81%D1%82%D1%80%D0%B0-%D1%82%D0%B5%D1%80%D0%BC%D0%BE%D0%BC%D0%B5%D1%82%D1%8A%D1%80%D1%8A%D1%82-%D1%81%D0%BA%D0%BE%D1%87%D0%B8-%D0%B4%D0%BE-223-%D0%B3%D1%80%D0%B0%D0%B4%D1%83%D1%81%D0%B0-news734388.html", "text": "В Силистра днес е измерена температура от 22.3 градуса - температурен рекорд за датата 12 март, съобщиха от Метеорологичната обсерватория. Предишният рекорд е от 1975 година, когато на тази дата температурата е била 22 градуса. Най-високата температура през март от над 70 години насам е на 30 март 1947 година - плюс 31.4 градуса. Любопитно е, че на 1 март тази година е измерена температура от минус 13.4 градуса и в района имаше дебела снежна покривка. Сподели:", "date": "2018.03.12", "title": "Температурен рекорд в Силистра: Термометърът скочи до 22,3 градуса"}
{"url": "http://pik.bg/%D0%BA%D0%BE%D0%BD%D0%B4%D1%83%D0%BA%D1%82%D0%BE%D1%80%D1%8A%D1%82-%D1%81%D0%BF%D0%B0%D0%B9%D0%B4%D1%8A%D1%80%D0%BC%D0%B5%D0%BD-%D0%B1%D0%BB%D0%B5%D1%81%D0%BD%D0%B0-%D1%81-%D0%B4%D0%B8%D0%B2%D0%BE%D1%82%D0%B8%D1%8F-%D0%B2%D0%B8%D0%B4%D0%B5%D0%BE-news734276.html", "text": "Пловдивски шофьор на автобус от градския транспорт направи безумна маневра на натоварено кръстовище, сигнализира читател на \"Трафик Нюз\". Той изпраща видео, на което се виждат няколкото нарушения на автобуса на бул. „Христо Ботев”. Рейсът, който е бил в лява лента, е направил десен завой към кръстовището на ВСИ-то, а на всичкото отгоре го е направил на червено. „Вече с години автобусите, които се движат по булевард „Христо Ботев” и трябва да завият надясно по „Източен” (Менделеев) го правят от лявата лента на червен за тях светофар. На мен ми писна и снощи снимах един такъв случай, а приятелят( б.а. кондукторът) на наглия шофьор се направи на отворен и снима мен как ги снимам”, пише той. Въпросният кондуктор е т.нар. „спайдърмен”, които стана изключително популярен с изпълненията си, докато таксува пътници от рампите. Новата му проява обаче съвсем не бъди възхищение, а тъкмо обратното. Кондукторът слиза от рейса на натовареното кръстовище и застава в средата на кръстовището, а след това се качва и в движение на автобуса. Дали и този път ще получи награда, или пък ще бъде глобен от своя работодател, заедно с шофьора на автобуса? Предстои да видим. Линията, по която стана изцепката е 44, част от новия договор за 13-те линии. Там се предвидени сериозни санкции за нарушения на персонала. Сподели:", "date": "2018.03.12", "title": "Кондукторът Спайдърмен блесна с дивотия (ВИДЕО)"}
{"url": "http://pik.bg/%D0%BF%D0%BE%D0%BB%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B8%D1%81%D0%BA%D0%B0-%D0%BF%D0%BE%D0%B2%D0%B5%D1%87%D0%B5-%D0%BF%D1%80%D0%B0%D0%B2%D0%BE%D0%BC%D0%BE%D1%89%D0%B8%D1%8F-news734270.html", "text": "Президентът като че ли е част от изпълнителната власт, но повечето инструменти, с изключение на ветото, той използва опосредствано, за сметка на различни форми на договаряне с правителство. Искам да попитам поляците: или засилваме президента, или ограничаваме ролята му до церемониална като в Германия“. Според Дуда неголямо разширяване на правомощията на президента би било достатъчно: \"например ако държавният глава влияе на външната политика и по въпросите на отбраната, то управляващото мнозинство трябва да съгласува с него кандидатурите за постовете на ръководители на МВнР и министерство на отбраната“, предава БГНЕС. Полският президент също така признава, че в управляващата в Полша партия на Ярослав Качински не виждат необходимост от засилване ролята на държавния глава. „ По този въпрос „Право и справедливост“ имат едно мнение, аз – друго. Нека гражданите решат.“ Полският президент Анджей Дуда се застъпва за засилване ролята на държавния глава и разширяване на правомощията му, каза той в интервю. По думите на Дуда той има намерение да зададе въпроса за ролята на президента по време на инициирания от него референдум за промяна на Конституцията, който е планирано да бъде проведен през есента. \" Сподели:", "date": "2018.03.12", "title": "Полският президент иска повече правомощия"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%BD%D0%BE%D0%B2-%D0%BE%D1%82%D0%B5%D1%87%D0%B5%D1%81%D1%82%D0%B2%D0%B5%D0%BD-%D1%84%D1%80%D0%BE%D0%BD%D1%82-%D1%81%D1%80%D0%B5%D1%89%D1%83-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%B8-%D0%B4%D0%B5%D1%81%D0%BD%D0%B8-%D0%B7%D0%B0%D0%B5%D0%B4%D0%BD%D0%BE-%D0%BF%D0%BE%D0%BC%D0%B0%D0%B3%D0%B0%D0%BB-%D0%BC%D0%B0%D1%81%D1%82%D0%B8-news734333.html", "text": "Изпадналите от парламента десни партии, наричани още \"градското дясно\", влизат в тясна завера с БСП и лидерката ѝ Корнелия Нинова, за да спретнат Отечествен фронт срещу Бойко Борисов и да щурмуват правителството. Коментиран като част от играта е бизнесменът Валентин Златев, който щял замести изпадналите в тежки съдебни кризи досегашни спонсори на мини десни партийки като Иво Прокопиев, Огнян Донев и Сашо Дончев и щял да даде рамо на новата червено-синя мъгла. Тук е и разковничето на разигралата се през последните дни драма с напускането на Реформаторския блок от страна на партията на Меглена Кунева ДБГ. Това научи ПИК от отлично информирани източници. В новия ОФ влизат партията на Иван Костов ДСБ, партията на оскандаления правосъден ексминистър Христо Иванов \"Да, България\" и \"Зелените\" на Иво Прокопиев. Последните две се явиха в коалиция на последните парламентарни избори, но получиха малко над 2%. Към тях всеки момент ще се присъедини и ДБГ на Кунева, макар представителите ѝ в лицето на Димитър Делчев да обявиха, че дават една седмица на СДС и лидера му Божидар Лукарски да смени курса към атака срещу Бойко Борисов. Тъй като бившият министър на икономиката от втория кабинет на Борисов никога няма да направи това, както вече неведнъж е давал знак, отпуснатият срок е формален. Връзката между т. н. градски десни и БСП за новото обединение, зад което ще застане и Валентин Златев, е пряка. Това е кланът \"Делчеви\" в лицето на бащата на Димитър - Андрей Делчев. Той е изпълнителен директор на Българската петролна и газова асоциация, която всъщност е на Валентин Златев и защитата неговите бизнес интереси. Андрей Делев обаче е обвързан и с Нинова още от времето, когато тя е приватизирала \"Техноимпекс\", като е консултирал сделката в качеството си на юрист. Съпругът на Нинова - Митко Нинов, заема висок пост в компанията на Златев \"Лукойл\". А самата Нинова бе избрана за лидер на БСП, след като това решение се е взело първо в кабинета на Златев, както ПИК вече писа. Невъобразимата и дори налудничава за нормалните граждани закваска между непримирими леви и десни ще издигне за лозунг борбата с корупцията, атакувайки правителството на Борисов, като обяви, че тя няма цвят. Христо Иванов пък обяви още преди последните парламентарни избори, че той не е нито ляв, нито десен, а ще се бори с корупцията, заради което се яви отделно от Реформаторския блок, отнемайки му десни гласове, като така остави всички партии от старата десница извън парламента. Разпространена стенограма с кроежите срещу Борисов показа пряката връзка между Иванов и Прокопиев. \"Зелените\", които се коалираха с Христо Иванов, пък си чиста проба творение на подсъдимия олигар със запорирани сметки и имоти Иво Прокопиев, и тяхната изначална цел са атаките по посока на кабинета. Те стояха начело и на протестите срещу правителството след решението му за изграждане на втори лифт в Банско. Замисълът на бъдещото червено-синьо обединение е да издигнат корупцията като общо знаме за щурма срещу правителството. Нинова също има формална причина да се позовава на този аргумент, тъй като ветото на президента върху антикорупционния закон беше отхвърлено, без да се вземат предвид неговите и нейните желания държавният глава да назначава шефа на новия антикорупционен мега орган. В четвъртък парламентът избра за председател на органа Пламен Георгиев, а кандидатът на БСП Николай Николов отпадна след бурни скандали в пленарната зала. Днес говорителите на бъдещия ОФ Атанас Атанасов от ДСБ и Найден Зеленогорски от ДБГ недвуслислено заявиха, че се готвят за нови подвизи срещу Борисов и правителството. Десните партии ще издигнат и знамето на ЕНП, в която членува и ГЕРБ. Две от тях - ДСБ и ДБГ, също са членки на европейското дясно и ще настояват, че те са автентичните, макар миналия петък шефът на ЕНП да похвали Борисов и ГЕРБ на срещата им в София. Крайната цел на мъглявото обединение е да отмъкне възможно най-голям брой гласове от партията на Борисов на следващите парламентарни избори. С щедра финансова подкрепа новата червено-синя мъгла тръгва в атака до лятото. Финансовото крило на политическия инженеринг на олигарсите Прокопиев, Дончев и Донев изглежда прекършено. Макар Прокопиев да получи нова дажба от фондацията \"Америка за България\", парите могат да му стигнат само да издържа сайтовете си. В. \"Сега\" на Сашо Дончев вече скочи на боса на \"Лукойл\", като още миналата седмица публикува материал срещу асоциацията на Златев. Тъй че не е изключено покрай битката срещу Борисов да се разгори и вторична война на бизнес фронта. Сподели:", "date": "2018.03.12", "title": "БОМБА В ПИК! Нов \"Отечествен фронт\" срещу Бойко Борисов. Корнелия и десни заедно, помагал мастит бизнесмен"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%BF%D0%B5%D1%82%D1%8A%D1%80-%D0%BC%D0%BE%D1%81%D0%BA%D0%BE%D0%B2-%D1%81%D0%B5-%D0%B3%D1%8A%D0%BD%D0%B5-%D0%BF%D1%80%D0%B5%D0%B4-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5%D1%82%D0%BE-%D1%81%D1%82%D1%80%D0%B0%D1%85%D1%83%D0%B2%D0%B0-%D0%BB%D0%B8-%D1%81%D0%B5-%D0%B4%D0%B0-%D0%BD%D0%B5-%D0%B2%D0%BB%D0%B5%D0%B7%D0%B5-%D0%B7%D0%B0-10-%D0%B3-%D0%B2-%D0%B7%D0%B0-news734408.html", "text": "\"Това са същите обвинения от 2016 г. Нищо различно не се е случило. Това е следващата фаза на прокуратурата, която тя смята за правилна. Абсолютно съм спокоен, защото мога да защитя с факти, че съм защитил обществения интерес\". Това заяви пред бТВ бившият министър на здравепоазването Петър Москов по повод днешното предаване на спецсъда на обвиненията срещу него за ваксините. Москов е застрашен от затвор до 10 години затвор. Фармацевтични компании искаха да извиват ръце, държавата обаче си стъпи на краката и си застана на мястото. Така създаде проблем за търговския еинтерес на фармацевтични компании. Защо се смята, че аз съм нарушил обществения интерес, ще видим в съда. Искам две неща да станат ясни по обвиненията срещу мен - че ваксините са с абсолютно същото качество и произход, както всеки път и че няма нарушение на интереса на държавата. Надявам се, че ще докажем това с моите адвокати, посочи още Москов. Сподели:", "date": "2018.03.12", "title": "БОМБА В ЕФИР! Петър Москов се гъне пред обвинението! Страхува ли се да не влезе за 10 г. в затвора"}
{"url": "http://pik.bg/%D0%B0%D0%BD%D0%B4%D1%80%D0%B5%D0%B0-%D1%83%D0%B4%D0%B0%D1%80%D0%B8-%D0%BF%D0%B0%D0%B9%D0%BD%D0%B5%D1%80%D0%B0-%D0%BF%D1%80%D0%B8%D0%B1%D0%B8%D1%80%D0%B0-%D0%BF%D0%BE-10-%D1%85%D0%B8%D0%BB-%D0%B5%D0%B2%D1%80%D0%BE-%D0%BD%D0%B0-%D1%83%D1%87%D0%B0%D1%81%D1%82%D0%B8%D0%B5-%D0%B2-%D1%80%D1%83%D0%BC%D1%8A%D0%BD%D0%B8%D1%8F-news734297.html", "text": "Андреа най-накрая успя да се утвърди на международната сцена. Половинката на Кубрат Пулев постигна една от целите си в живота и почти сигурно вече ще пее само зад граница. Русокосата фурия си уреди куп участия в чужбина, а освен това ще прибира солиден хонорар за тях. Андреа подписа с музикална компания в Румъния, която да я продуцира и лансира. За всяка изява на певицата на сцената тя ще прибира по 10 хил. евро, твърди ежедневник. Първите две изяви на блондинката ще бъдат в столиците на Азербайджан и Грузия. В Баку Андреа ще се изявява в един от най-тузарските клубове в града. Андреа почти сигурно ще спре да пее в България от следващия месец. Тя има заявени участия в Германия, както и в други западноевропейски страни. След напускането си от \"Пайнер\", блондинката със зъби и нокти се бори кариерата й да не приключи и сега не само я възроди, а се издигна на още по-високо стъпало. Сподели:", "date": "2018.03.12", "title": "Андреа удари Пайнера! Прибира по 10 хил. евро на участие в Румъния"}
{"url": "http://pik.bg/%D0%BA%D0%BE%D0%BA%D1%82%D0%B5%D0%B9%D0%BB-%D0%BC%D0%BE%D0%BB%D0%BE%D1%82%D0%BE%D0%B2-%D0%BF%D0%BE%D0%B4%D0%BF%D0%B0%D0%BB%D0%B8%D1%85%D0%B0-%D0%BA%D0%BE%D0%BB%D0%B0%D1%82%D0%B0-%D0%BD%D0%B0-%D1%82%D0%B0%D0%BA%D1%81%D0%B8%D0%BC%D0%B5%D1%82%D1%80%D0%BE%D0%B2-%D0%B1%D0%BE%D1%81-%D0%B2-%D0%BF%D0%B5%D1%82%D1%80%D0%B8%D1%87-news734312.html", "text": "Нов палеж разследват полицаите в Петрич, тази сутрин беше запален автомобил \"Деу\", използван като такси във фирмата на Иван Дюлгеров. Колата е била паркирана на улица \"Македония \" в южния град, пред дома на един от шофьорите, управлявали автомобила. Полицията призова за разпит всички, които имат отношение към управлението на колата, шофьорите са няколко и работят на смени, затова е трудно, да се каже към кого е бил насочен терористичният акт, съобщава Струма Ком. Това е поредният палеж на територията на Пиринско от началото на годната. Подобни престъпления се доказват трудно, при пожара не остават следи, което затруднява достигането до извършителя. В Сандански, Петрич, Благоевград по подобен начин бяха разчиствани сметки между врагове. Само преди седмици в санданско село беше опожарен ТИР паркинг, заради неуредени отношения. Сподели:", "date": "2018.03.12", "title": "КОКТЕЙЛ \"МОЛОТОВ\"! Подпалиха колата на таксиметров бос в Петрич"}
{"url": "http://pik.bg/%D0%BC%D0%B0%D1%80%D0%B8%D0%B0%D0%BD-%D0%BE%D1%82-%D0%B1%D1%83%D1%80%D0%B3%D0%B0%D1%81-%D0%BF%D1%80%D0%B8%D0%B7%D0%BD%D0%B0-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BC%D0%B0%D0%B9%D0%BA%D0%B0-%D1%81%D0%B8-%D0%B4%D0%BE%D0%BA%D0%B0%D1%80%D0%B0%D1%85%D0%B0-%D0%B3%D0%BE-%D0%B2-%D1%81%D1%8A%D0%B4%D0%B0-%D0%BA%D0%B0%D1%82%D0%BE-%D1%85%D0%B0%D0%BD%D0%B8%D0%B1%D0%B0%D0%BB-%D0%BB%D0%B5%D0%BA%D1%82%D1%8A%D1%80-%D1%81-news734403.html", "text": "„Не знам какво да кажа“ 35-годишният бургазлия Мариан Челебиев е направил самопризнания за зловещото убийство на собствената си майка Бинка, пише \"Флагман\". Това обяви окръжният прокурор Мануил Манев по време гледането на мярката за неотклонение на бургазлията. Това автоматично отхвърля тезата, че Мариан е опитал да замаскира действията си, твърдейки че жената е починала, падайки и удряйки главата си в земята. 35-годишният мъж изглеждаше видимо неадекватен, той пристъпваше бавно и тежко в кулоарите на Съдебната палата, окован с вериги и белезници, качулка на главата, напомняйки за зловещия Ханибал Лектър в \"Мълчанието на агнетата\". Прокуратурата обяви, че категорично ще иска съдебно-психиатрична експертиза на Мариан, който изглеждаше, че не знае къде се намира. На въпросите на окръжния съдия Цвета Попова, той отговаряше единствено: . Прокурор Манев добави пред журналисти, че пред своите близки обвиненият в убийството признал за ужасяващото престъпление – за насилствени действия и удари срещу собствената си майка. Той обяснил, че до кървавата развръзка се стигнало, тъй като родителите му го дразнели много дълго време и накрая нервите му не издържали. Неговият адвокат Николай Рачев поиска домашен арест, който по ирония на съдбата Мариан трябва да прекара в апартамента, където уби майка си Бинка. До подобна развръзка обаче едва ли ще се стигне, тъй като ако бъде признат за виновен, го грозят от 15 до 20 години, доживотен затвор, или доживотен затвор без замяна. Сподели:", "date": "2018.03.12", "title": "Мариан от Бургас призна за убийството на майка си, докараха го в съда като Ханибал Лектър (СНИМКА)"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BD%D1%8F%D0%BC%D0%B0-%D0%BE%D0%BF%D0%B0%D1%81%D0%BD%D0%B8-%D0%BD%D0%B8%D0%B2%D0%B0-%D0%BD%D0%B0-%D0%B2%D1%80%D0%B5%D0%B4%D0%BD%D0%B8-%D0%B2%D0%B5%D1%89%D0%B5%D1%81%D1%82%D0%B2%D0%B0-%D0%B2%D1%8A%D0%B2-%D0%B2%D1%8A%D0%B7%D0%B4%D1%83%D1%85%D0%B0-%D1%81%D0%BB%D0%B5%D0%B4-%D0%BF%D0%BE%D0%B6%D0%B0%D1%80%D0%B0-%D0%B2-%D1%81%D0%BE%D1%84%D0%B8%D1%8F-news734339.html", "text": "От РИОСВ е извършено обследване с уред - газанализатор за аварийни ситуации /Gasmet DX 4040/ след възникналия пожар в района на Цариградско шосе. Моментните стойности на показателите на качеството на атмосферния въздух, измерени в непосредствена близост до площадката за производство на пластмасови тръби към \"Хидросъоръжения\" ООД, не са отчели опасни нива на вредни вещества в атмосферния въздух, като към момента на измерването, концентрациите са под границите на откриване. Няма опасни нива на вредни вещества в атмосферния въздух след пожара на Цариградско шосе, съобщиха от Регионална инспекция по околната среда и водите (РИОСВ) в София. Сподели:", "date": "2018.03.12", "title": "ВАЖНО! Няма опасни нива на вредни вещества във въздуха след пожара в София"}
{"url": "http://pik.bg/%D1%86%D0%B0%D1%86%D0%B0%D1%80%D0%BE%D0%B2-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D1%81%D0%BB%D0%BE%D0%B2%D0%B5%D0%BD%D0%B8%D1%8F-news734279.html", "text": "Прокуратура на Република България Днес главният прокурор Сотир Цацаров заминава на двудневно работно посещение в Република Словения по покана на словенския си колега Драго Шкета. Това съобщиха от пресцентъра на . По време на посещението ще бъде подписан Меморандум за сътрудничество между българската и словенската прокуратури. В програмата на посещението са предвидени и срещи с министъра на правосъдието на Словения Горан Клеменчич и с председателя на Върховния съд Дамиян Флорианчич. През 2016 г. словенският главен прокурор бе на посещение в България. Сегашното посещение на главният прокурор Сотир Цацаров е продължение на добрите професионални отношения между прокуратурите на България и Словения. Сотир Цацаров е придружаван от заместник – главния прокурор Ася Петрова и от завеждащия отдел „Международен” във ВКП Цветомир Йосифов. Сподели:", "date": "2018.03.12", "title": "Цацаров заминава на посещение в Словения"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BF%D1%80%D0%BE%D1%84-%D0%BA%D0%B0%D0%BD%D1%82%D0%B0%D1%80%D0%B4%D0%B6%D0%B8%D0%B5%D0%B2-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%BE%D1%82%D0%BD%D0%BE%D0%B2%D0%BE-%D0%BD%D0%B8-%D0%BD%D0%B0%D0%BF%D0%B0%D0%B4%D0%B0%D1%82-%D0%B2%D0%B8%D1%80%D1%83%D1%81%D0%B8-news734229.html", "text": "Промяната в температурата дава своето отражение върху здравето. Много хора се оплакват от болки в гърлото и в гърдите, кашлица, хрема заради застудяването. Това каза в „Денят започва“ по БНТ директорът на Националния център по заразни и паразитни болести проф. Тодор Кантарджиев. „Носната лигавица, трябва да стопли до 30 градуса въздуха, който дишаме. Когато обаче е студено, кръвоносните съдове се свиват и много малко бели кръвни клетки стигат дотам, което води до рязко намаляване на защитните функции на лигавицата. Това е причината, когато рязко застудее хората да започнат да кашлят и да имат храма“, обясни професорът. „Все още има слаба циркулация на грипни вируси. Ние сме от страните в Европа, които имаме най-малко грип в момента. Последната 10-а седмица, която отчетохме на годината е свързана с доста намаляване на случаите на грип. Доста по-ниско от епидемичните размери са само две области - Габрово и Ямбол. В момента обръщаемостта за медицинска помощ е горе-долу характерната за късната пролет“, заяви Тодор Кантарджиев. „Не са повече от 5000 до 7000 души болните в момента. Но към момента със сигурност можем да кажем, че грипната епидемия е отминала и засега не очакваме втора грипна вълна“, каза още той. Сподели:", "date": "2018.03.12", "title": "ВНИМАНИЕ! Проф. Кантарджиев алармира: Отново ни нападат вируси "}
{"url": "http://pik.bg/%D1%80%D0%B0%D0%B2%D0%BD%D1%8F%D0%B2%D0%B0%D0%BC%D0%B5-%D1%81%D0%B5-%D0%BF%D0%BE-%D0%BA%D0%BE%D0%BD%D1%87%D0%B8%D1%82%D0%B0-%D0%B2%D1%83%D1%80%D1%81%D1%82-%D0%B7%D0%B0-%E2%80%9E%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F%E2%80%9C-%D0%B4%D0%B0-%D0%B6%D0%B8%D0%B2%D0%B5%D0%B5-%D0%B4%D0%B6%D0%B5%D0%BD%D0%B4%D1%8A%D1%80%D0%B8%D0%B7%D0%BC%D1%8A%D1%82-news734378.html", "text": "Много искам да съм патриот и да не хейтя! Честна дума. Часове наред в публичното пространство ни натрапват обаче петима „изпълнители“, които щели да представят страната ни в тазгодишното издание на \"Евровизия\". И кои да са тия, джанъм? Без да съм с претенции за музикална култура, слушах и четох воя на разни други, на които поне имената съм им чувал, че отпаднали от  класацията да са представителите на България. Какви са критериите – Аллах кирим?! Тоя език ми е точен, защото съвпада по дух с Истанбулската конвенция, каквото джендър излъчване имат тия - петимата. Жана Бергендорф, Владимир Михайлов, Георги Симеонов-JJ, Джони Манюел и Трей Кембъл застават зад проекта Equinox и ще изпълнят песента Bones (\"Кости\"), ни обясняват от Националната телевизия. Ами много хубаво, ама за Жана разправят, че посяга към белото, даже май я бяха арестували. Другите екземпляри са убавци своеобразни и ненагледни. В българското парче има и цветнокож за разкош. Арт визия, ачик-ачик. А песента щяла да носи послание за истинските ценности в живота и безусловната любов, отвъд ограниченията на материалния свят. Жистоко! Мирише ми на Кристиан Костов и Кончита Вурст, та се не трае. Единственото оптимистично в тая история е, че този мухлясал тв формат не го гледат възторжено нито масовите французи, нито германците. За културната аудитория и дума да не става. Тя си има виенски валсове и Щатсопера. Има и нещо друго, както твърдят европейски експерти - този конкурс е извън реалния музикален пазар, а \"победители\" са редовно малките държави от Стария континент. Да, разбира се, в този вид \"реванш\" на \"бедните\" срещу \"богатите\" има нещо \"патриотарско\", което не позволява да се прецени истинската стойност на музикалното или интелектуално ниво. Така че е безсмислено въобще да се предявяват никакви претенция в една или друга област по отношение на постиженията и резултатите на различните участници. Езикът, разбира се, няма да е български, та ако ще да е истанбулски. Или по-скоро - абсолютно истанбулски да е с английски интонациии. Не че няма и приятни изключения. Преди няколко години сръбската певица Мария Шерифович спечели първото място в конкурса „Евровизия“ със сръбската песен \"Молитва\", изпълнена на сръбски! Но какво бихме спечелили всъщност, ако петорката на България спечели? Става дума за бизнес. Колкото е по-голямо разпространението на песента, толкова е по-голяма печалбата. Важна е бройката, тиражът. Поради това продуцентите с право гърмят до небето за \"победата\". Те са тези, които са инвестирали в един продукт, който да се хареса на най-широката публика. И понеже най-говоримият език е английски - по дяволите \"народността, таз сила нова!\" Пазарът, големият световен пазар се нуждае от \"продукт\" без всякакъв национален оттенък. Джендъризъм. Супермаркетът е отворен. Юруш, народе. Тъпото е, че инвестициите в този т.нар. проект са от държавния бюджет. Сиреч вместо пенсии, уважаеми дами и господа, слушайте Жана и компания и се опиянявайте. Подпирайте се на бастуните да не се строшите и ако не гледате турски сериал или „Кости“, сте на точното място. А то от определена възраст нататък и половата диференциация е без значение. Сподели:", "date": "2018.03.12", "title": "Равняваме се по Кончита Вурст за „Евровизия“. Да живее  джендъризмът!"}
{"url": "http://pik.bg/%D0%B2%D0%BE%D0%B4%D0%BD%D0%BE-%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%BD%D0%B0%D1%81%D1%82%D0%B8%D0%B3%D0%BD%D0%B0-%D0%B8-%D1%80%D1%83%D0%B6%D0%B8%D0%BD%D1%86%D0%B8-news734303.html", "text": "Залети дворове и наводнени мазета от подпочвени води има в почти всички населени места. Това каза кметът на Община Ружинци Александър Александров. Той посочи, че служители на Противопожарната служба в Белоградчик са изпомпвали през почивните дни вода от мазета в селата Дреновец, Бело поле и в общинския център Ружинци. \"Там, където и дворовете са наводнени, след изпомпването на водата от мазетата те отново се наводняват“, каза Александров пред \"Фокус\". Той допълни, че двата язовира в общината „Дреновец“ и „Гюргич“ са пълни и се наблюдават денонощно. \"Язовирите преливат през преливниците, повече от две седмици ги изпускаме контролирано. Нивото река Лом днес е спаднало, водата на реката продължава да е мътна, но вече започва да се прибира в коритото си\", допълни кметът. Сподели:", "date": "2018.03.12", "title": "Водно бедствие настигна и Ружинци "}
{"url": "http://pik.bg/%D1%82%D0%BE%D1%80%D0%B1%D0%B8-%D1%81-%D1%86%D0%B8%D0%BC%D0%B5%D0%BD%D1%82-%D1%81%D1%8A%D0%BA%D1%80%D0%B0%D1%82%D0%B8%D1%85%D0%B0-%D0%B7%D0%B0%D1%82%D0%B2%D0%BE%D1%80%D0%B0-%D0%BD%D0%B0-%D0%B2%D0%B0%D0%BD%D0%BA%D0%BE-1-news734261.html", "text": "Рапърът Ванко1 излиза от затвора във вторник, след като излежа присъдата си от 3 месеца, която получи след като бе заловен да кара почерпен в София. Иван Главчев, както е истинското име на рапъра бе съден по бързото производство. След като сключи споразумение със съда, Ванко 1 получи ефективна присъда и в началото на годината влезе зад решетките. Той излежа наказанието си в ТПО \"Хеброс. 1/3 от присъдата е изработена от рапъра в строителен хипермаркет в \"Кючук Париж\". Той намалил наказанието си, като заедно с други затворници е пренасял торби с цимент и други строителни материали, съобщи \"Трафикнюз\". Сподели:", "date": "2018.03.12", "title": "Торби с цимент съкратиха затвора на Ванко 1"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0%D0%B5%D0%B2-%D0%B8-%D0%B7%D0%B2%D0%B8%D0%B7%D0%B4%D0%B8%D1%87-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news734309.html", "text": "Правителствените ръководители на България, Република Македония и Босна и Херцеговина Бойко Борисов, Зоран Заев и Денис Звиздич обсъдиха конкретните инфраструктурни проекти в региона на Западните Балкани. В срещата, която се състоя след възпоменателната церемония в Скопие по повод 75-годишнината от депортирането на евреите от територията на Република Македония, участваха вицепремиерът на Румъния Ана Бирчал и министърът на външните работи на Полша Яцек Чапутович. В разговорите беше подчертана изключителната важност на инфраструктурната свързаност на страните от региона, както и че изграждането на проектите ще допринесе за общото европейско икономическо развитие. „Всеки един проект обслужва всяка една балканска, както и всяка европейска държава“, посочи българският премиер. Премиерът Зоран Заев благодари специално на българския министър- председател за присъствието му на днешната възпоменателна церемония в Скопие, както и за активната политика на българското правителство по приоритетната тема за приобщаването на страните от Западните Балкани. Сподели:", "date": "2018.03.12", "title": "ПЪРВО В ПИК! Борисов, Заев и Звиздич обсъдиха сътрудничеството на Балканите"}
{"url": "http://pik.bg/%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-27-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B2-%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BD%D0%B5%D0%BF%D0%B0%D0%BB-news734318.html", "text": "AFP, цитирани от \"Фокус\". „Шансовете за спасяването на други живи са малки, защото самолетът е зле изгорен“, заяви военният говорител Гокул Бхандари, който потвърди броя на загиналите. По-рано представители на здравните власти на Непал заяви, че около 20 души са закарани в болница с изгаряния. Най-малко 27 души са загинали, след като бангладешки пътнически самолет катастрофира в непалската столица Катманду, предава В самолета е имало 67 пътници и четирима души екипаж. Сподели:", "date": "2018.03.12", "title": "НАЦИОНАЛНА ТРАГЕДИЯ! 27 души са загинали в самолетната катастрофа в Непал"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D1%80%D1%83%D0%BF-%D0%BD%D0%B0-%D1%80%D0%B5%D0%BB%D1%81%D0%B8%D1%82%D0%B5-%D1%81%D0%BF%D1%80%D1%8F-%D0%B2%D0%BB%D0%B0%D0%BA%D0%BE%D0%B2%D0%B5%D1%82%D0%B5-%D0%BC%D0%B5%D0%B6%D0%B4%D1%83-%D0%BF%D0%BB%D0%BE%D0%B2%D0%B4%D0%B8%D0%B2-%D0%B8-%D0%BA%D1%80%D1%83%D0%BC%D0%BE%D0%B2%D0%BE-news734314.html", "text": "В 10:30 часа днес в междугарието Пловдив разпределителна изток – Крумово подбивна машина, преминаваща транзит по път 2 в посока Димитровград, удря служител на НКЖИ. Загиналият е изпълнявал служебните си задължения във връзка с извършвания текущ ремонт на стрелки по път 1 в участъка. Извършва се разследване от специализираните органи и НКЖИ, съобщиха от пресцентъра на държавното предприятие. От МВР под тепетата заявиха, че загиналият е на 49 години. И уточниха, че инцидентът е станал под Асеновградския надлез. Движението на влаковете в междугарието е преустановено. По тази причина престояват два бързи и един пътнически влак. Това са бързият влак № 1621 София - Свиленград, който престоява в Пловдив, бързият влак № 8610 Бургас - София, който престоява в Катуница и пътническият влак № 10142 Свиленград - Пловдив, който престоява в гара Крумово. Отменени са пътническите влакове № 19213/19214 Пловдив - Асеновград - Пловдив и № 18204/19205 Пловдив - Пещера - Пловдив. За пътниците от тези влакове е осигурен превоз с автобуси. Сподели:", "date": "2018.03.12", "title": "ОТ ПОСЛЕДНИТЕ МИНУТИ! Труп на релсите спря влаковете между Пловдив и Крумово"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%82%D1%83%D1%80%D1%81%D0%BA%D0%B8-%D0%B8%D0%BC%D0%B0%D0%BC-%D0%B6%D0%B5%D0%BD%D0%B8%D1%82%D0%B5-%D0%B4%D0%B0-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D1%8F%D1%82-%D0%BD%D0%B0-%D0%B0%D0%BB%D0%BB%D0%B0%D1%85-%D0%B7%D0%B0-%D1%82%D0%BE%D0%B2%D0%B0-%D1%87%D0%B5-%D0%BC%D1%8A%D0%B6%D0%B5%D1%82%D0%B5-%D0%B3%D0%B8-%D0%B1%D0%B8%D1%8F%D1%82-news734263.html", "text": "Жените трябва да са благодарни на Аллах за това, че са бити от мъжете си, каза турският имам Нусредин Йълзъз, написа местният в. Хюриет. Мюсюлманският свещенослужителят в телевизионна проповед, излъчена по близка до управляващата Партия на справедливостта и развитието медия, защити домашното насилие. \"Мъжете трябва да бият жените си. Това е записано в Корана. Ето защо жените, които са удряни от съпрузите си, бащите и други роднини от мъжки пол, трябва да отправят благодарствени молитви към всемогъщия и всемилостивия, защото те помагат на своите мъже да си починат\", заяви Йълдъз. Изказването на имама предизвика остра реакция от страна на турския президент Реджеп Ердоган. \"Такива думи са недопустими. Те вредят и на нашето общество, и на нашата религия\", категоричен бе той. Йълдъз бе разкритикуван от Дианета (върховното управление по религиозни дела в Турция). \"Ние не защитаваме насилието и думите на Йълдъз изопачават устоите на исляма\", заяви лидерът на органа Али Ербаш. Сподели:", "date": "2018.03.12", "title": "СКАНДАЛНО! Турски имам: Жените да благодарят на Аллах за това, че мъжете ги бият"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%BE%D0%BC%D0%BF%D0%BE%D0%B7%D0%B8%D1%82%D0%BE%D1%80%D0%B8%D1%82%D0%B5-%D1%86%D0%B5%D0%BD%D0%BA%D0%BE-%D0%BC%D0%B8%D0%BD%D0%BA%D0%B8%D0%BD-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%80%D0%B5%D1%89%D1%83-%D0%BC%D1%83%D0%B7%D0%B8%D0%BA%D0%B0%D0%BB%D0%BD%D0%B8%D1%8F-%D0%BE%D0%BA%D1%82%D0%BE%D0%BF%D0%BE%D0%B4-%D0%B0-news734212.html", "text": "Председателят на Съюза на българските композитори Ценко Минкин прави разтърсващи разкрития за интелектуалните кражби и властовото безхаберие към творците. Кой и как кради родните музиканти, защо българската музика е сбутана в радиопрограмите, ще има ли закон за меценатството, къде отидоха парите от хазарта, обещани за изкуство? Минкин отбеляза, че всички изтъкнати наши композитори, завършвайки музикалното си образование в Европа, са се върнали в началото на миналия век в родината си. \"Всички тези хора се връщат тук, за да отдадат не само творчеството, но и живота си\", заяви Ценко Минкин. \"От държавата ние не взимаме и един лев. Аз мога да бъда приет и в Съюза на илюзионистите на Астор, защото съм факир за справяне с всякакви ситуации\", пошегува се композиторът, обяснявайки настоящата ситуация в класическия музикален бранш. \"27 години не е писана българска опера, 20 години - български балет. Не знаят хората за какво иде реч. В медиите се говори за чалга, за ЧЕЗ, за всичко друго, но не и за опера. Явно защото това не се яде, не се пие... А това остава, това е нашето лице пред света - българското лице и българската култура\", коментира Минкин. Той коментира и скандалната Саня Армутлиева. \"Нека не скверним този кабинет с това име. Всеки се ползва от това, което му се дава. Българската музика е натикана в ъгъла. В редица страни в Европа има квота за национална музика. Тук ние, които сме държавата на Орфей, държавата на духа, някак си не обичаме да говорим за това нещо. То просто не се и чува. А това е работа на законодателя, на Закона за електронните медии. Преди 4 години говорих с Боил Банов, тогава зам.-министър. И знам, че той знае за какво иде реч, този дебат в обществото тече отдавна\". \"Аз съм убеден, че Вежди Рашидов ще направи нещата. Въпреки че българинът е злонамерен и не вижда хубавото. А аз виждам хубавото, което той е сторил в рамките на мандата си като министър. Това е неоспорим факт, каквото и да се опитваме да си говорим и да търсим под вола теле. Той направи видими неща\", заяви Минкин. \"Ще издам една тайна. Не е джентълменско, не е кавалерско да говорим за някого, който не присъства на нашия разговор, но между мен и господин Рашидов се е състоял разговор - не само за квотата в българския музикален ефир, а дори и за българския език... Този разговор се състоя още на 8 декември 2014 г. Бяхме се събрали всички колеги, председатели на творчески съюзи, те са девет, и се взе решението да напишем обръщение към политиците. Тогава се срещнахме с Цецка Цачева, тогава председател на парламента. И пред нея поставихме въпроса за книжовния български език\", сподели композиторът. На въпрос как трябва да се защити книжовния език, той отговори: \"Надписите в България трябва да са на роден език, а под него - надпис на английски, с по-малки букви. Така е в чужбина - навсякъде надписите са на родните езици на отделните страни\". Според Минкин възпитанието на любов към родния език трябва да започне от семейството, от училището. \"Родината започва с езика\", посочи той и отбеляза с тъга: \"В момента е бедствено положението с българското образование. Ние преди да говорим за образование, трябва да говорим за възпитание. Когато образоваш негодник, ти правиш рафиниран мръсник и го въоръжаваш, правиш бандит\". Ценко Минкин коментира с ирония \"закона Чилова\". \"Да ме извини дамата, че я цитирам, но това е \"закон\" неизползваем, закон \"чудо\". \"В момента знам, че има една работна група към Министерството на културата, която работи дълги месеци... Ние обичаме да \"точим\" тези работи, свързани с културата и духовността. Културата е винаги на последно място. В новинарските емисии, в предизборните обещания. Ако се спомене художник, певец, то е с половин уста. Имайте милост към хората, към народа ни! Това е призив към медиите - започвайте със светли неща! На нас ни липсва самочувствие и въздигане. Не обичаме да се радваме на успехите на друг\", коментира творецът. Той призова и Вежди Рашидов, и Боил Банов: \"Ние сме отворени за диалог, да се случат тези неща в родината ни. Апелирам за обединение и с Патриотите, за да запазим книжовния български език\". На въпрос дали ще потърсят среща с Патриотите за Закона за българския език, Минкин отговори: \"Имал съм случаен разговор с господин Сидеров... Но дали този закон е придвижен, дали естигнал до пленарна зала... Нека ни поканят, защото ние нямаме достъп до тези заседания на парламента - колегите писатели и нас. Ние с тях сме свързания пряко, ръка за ръка\". На финала на разговора Минкин се върна към темата \"Армутлиева\": \"Средата е много важна, средата, която ражда чудовища... Въпросът е много прост - кой дава парите и кой поръчва музиката\". Сподели:", "date": "2018.03.12", "title": "ИЗВЪНРЕДНО В ПИК TV! Шефът на композиторите Ценко Минкин изригна срещу музикалния октопод Армутлиева: Нека не скверним кабинета ми с това име (ОБНОВЕНА) "}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%B1%D1%83%D1%80%D0%B3%D0%B0%D1%81-%D1%82%D0%B5%D0%B6%D0%BA%D0%BE%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8-%D0%BE%D0%BA%D1%83%D0%BF%D0%B8%D1%80%D0%B0%D1%85%D0%B0-%D1%81%D1%8A%D0%B4%D0%B5%D0%B1%D0%BD%D0%B0%D1%82%D0%B0-%D0%BF%D0%B0%D0%BB%D0%B0%D1%82%D0%B0-%D0%B2%D0%BE%D0%B4%D1%8F%D1%82-%D0%BC%D0%BE%D0%B7%D1%8A%D0%BA%D0%B0-%D0%BD%D0%B0-%D0%BA%D0%B8%D0%BB%D1%8A%D1%80%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news734322.html", "text": "Малко по-късно от друга камионетка на Съдебната охрана бяха свалени шестима арестанти. Сред тях бе и синът на ромския лидер Румен Чолаков - Васил. Мозъкът на бандата \"Килърите\" - бизнесменът Георги Вълев, който  изтърпява доживотна присъда, току-що бе доведен със строга охрана в Съдебната палата на Бургас. Вълев се явява като страна на въззивно частно наказателно дело. За да се обезпечи присъствието му в Съдебната палата, на място бяха извикани над 15 тежковъоръжени полицаи, които ескортираха Вълев до съдебната зала, предава \"Флагман\". Сподели:", "date": "2018.03.12", "title": "ЕКШЪН В БУРГАС! Тежковъоръжени окупираха Съдебната палата! Водят мозъка на Килърите (СНИМКИ)"}
{"url": "http://pik.bg/%D0%B0%D0%B4%D1%8A%D1%82-%D0%B2-%D0%BD%D0%B5%D0%BF%D0%B0%D0%BB-50-%D1%81%D0%B0-%D0%B2%D0%B5%D1%87%D0%B5-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news734324.html", "text": "Най-малко 50 са загиналите в резултат на самолетната катастрофа в Непал. Първоначалните данни бяха за 39 жертви и 23 пострадали. Припомняме, че на 12 март пътнически самолет на авиокампания \"Ю Ес Бангла Ерлайнс\", изпълняващ рейс за Катманду, се разби на непалското международно летище Трибхуван. По предварителна информация, на борда на разбилата се машина, е имало 71 души - 67 пътници и 4 члена екипаж. Сподели:", "date": "2018.03.12", "title": "АДЪТ В НЕПАЛ! 50 са вече жертвите на самолетната катастрофа "}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B3%D1%80%D0%B0%D0%B4-%D0%BC%D0%B0%D0%B9%D0%BA%D0%B0-%D0%B8-%D1%81%D0%B8%D0%BD-%D0%B1%D0%B5%D1%80%D0%B0%D1%82-%D0%B4%D1%83%D1%88%D0%B0-%D1%81%D0%BB%D0%B5%D0%B4-%D0%B2%D0%B7%D1%80%D0%B8%D0%B2-%D0%BD%D0%B0-%D0%B3%D0%B0%D0%B7%D0%BE%D0%B2%D0%B0-%D0%B1%D1%83%D1%82%D0%B8%D0%BB%D0%BA%D0%B0-news734313.html", "text": "Жена на възраст 84 години и 63-годишния й син са с изгаряния след взрив на газова бутилка в къща в село Брод, община Димитровград. Сигналът за инцидента е подаден в 8,17 часа тази сутрин, съобщиха от Районната противопожарна служба в Димитровград. Причина за аварията е била техническа неизправност на домакинския уред - изтичане на газ от пукнат маркуч от бутилката към газовия котлон. Жената е по-тежко пострадалата с обгаряния по главата, ръцете и краката, а мъжът е с по-леки травми по ръцете и главата. Двамата са били транспортирани в клиника по изгарянията в Пловдив. Леки щети е имало и по дограмата на пригодената за кухненско помещение остъклена тераса. Сподели:", "date": "2018.03.12", "title": "ТРАГЕДИЯ В ДИМИТРОВГРАД! Майка и син берат душа след взрив на газова бутилка"}
{"url": "http://pik.bg/%D0%B7%D0%B5%D0%BB%D0%B5%D0%BD%D0%BE%D0%B3%D0%BE%D1%80%D1%81%D0%BA%D0%B8-%D1%80%D0%BE%D0%B2%D0%B8-%D0%BA%D0%BE%D1%81%D1%82%D0%B8%D1%82%D0%B5-%D0%BD%D0%B0-%D1%83%D0%BC%D1%80%D1%8F%D0%BB%D0%B0%D1%82%D0%B0-%D0%B4%D0%B5%D1%81%D0%BD%D0%B8%D1%86%D0%B0-news734225.html", "text": "След близо година на мълчание, Найден Зеленогорски реши да изплува от миманса и да развори костите на умрялата десница. От два дни бившият шеф на парламентарната група на Реформаторския блок, реве от сутрин до вечер за предсрочни избори, явно забравил тоталния крах на блока и ДБГ. Самата Меглена Кунева, която бе резервен план за всеки министерски пост се скри след провала на оглавяваната от нея партия, но Зеленогорски и компания не се отказват. Пред Нова телевизия той обаче изплю камъчето, защо искал да се отцепи от Блока. Очевидно обиден, че никой не го търси за нищо, Зеленегорски коментира посещението на колегите си от СДС и Петър Москов при вицепремиера Валери Симеонов. Лидера на НФСБ покани в Министерски съвет представителите на десните, за да ги попита за мнението им относно промените в закона за енергетиката. Представители на ДБГ обаче нямаше, очевидно поради факт, че сред тях ексепрти няма и не е имало. Така от ДБГ решиха бързо да забравят, че само преди година бяха в коалиция с ГЕРБ и Бойко Борисов и да напомнят за съществуването си като се извикат за предсрочни избори, явно забравили не само пълния крах на коалицията си. Сподели:", "date": "2018.03.12", "title": "Зеленогорски рови костите на умрялата десница"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%B8%D0%BD%D1%81%D0%BF%D0%B5%D0%BA%D1%82%D0%B8%D1%80%D0%B0%D1%82-%D1%8F%D0%B7%D0%BE%D0%B2%D0%B8%D1%80-%D1%80%D0%BE%D0%B3%D0%BE%D0%B7%D0%B5%D0%BD-1-news734258.html", "text": "Припомняме, че само преди дни стана ясно, че язовирът е пълен на 100%, но не прелива през преливника. Незабавно бяха започнати ремонти, инсталират се два сифона, които ще помогнат за по-бързото намаляване на нивото на язовира. По разпореждане на министър-председателя Бойко Борисов министрите на регионалното развитие и благоустройството Николай Нанков и на транспорта, информационните технологии и съобщенията Ивайло Московски ще посетят днес Община Хайредин. Сподели:", "date": "2018.03.12", "title": "Двама министри инспектират язовир \"Рогозен-1\""}
{"url": "http://pik.bg/%D0%B7%D0%B0%D1%89%D0%BE-%D0%BD%D0%BE%D0%B2%D0%B0-%D0%B8-%D0%B1%D1%82%D0%B2-%D1%81%D0%B0-%D0%BA%D0%B0%D1%80%D1%82%D0%B5%D0%BB-%D0%B0-%D0%BD%D0%B5-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%86%D0%B8%D1%8F-news734325.html", "text": "Някакви окаяни репортерки от Нова и БТВ огледално бучат клечки в блатата край Брегово и мерят нивото на водата. Първо по БТВ, после по Нова. Или обратно. В рамките на петнайсетина минути. Събеседниците са едни и същи - кметът, докторът, трима комшии, още малко масовка. Същото упражнение и с пропадналия път край Смолян. Пак задъхани репортажи на БТВ и Нова, едни и същи събеседници, по някой и друг умник от пътната агенция, възмутени граждани, клети родилки, шофьори с изкривени джанти... И командировката е отчетена успешно. На това иначе му викат конкуренция. Всъщност е картел. Картел, който е обсебил нагло националния ефир от години насам и няма намерение да пуска кокала. Независимо кой е формалният собственик на едната или другата телевизия - дали ще са шведи, американци, чехи, гърци. Независимо кои са отговорните редактори на новините или продуцентите. Важен е диктатът на нисшия стаф. Репортерите и операторите от двете медии помежду си са братовчеди, братя, сестри, бивши и настоящи любовници, кумове. Днес са в Нова, утре в БТВ. После по обратния ред. Дреме им за конкуренцията. По-важно е да се съберат някъде в провинцията \"на събитие\" и да пийнат кафенце. Да обсъдят редакционните клюки, новостите из фейса, олинклузива за Великден, летните отпуски. Е, и да се загрижат за \"малкия човек\" по селата, разбира се, да демонстрират сиромахомилство. Или новата особено модна думичка \"емпатия\". Пък и нали рекламният пазар е окупиран безвъзвратно. Къде ще ходят \"Лидл\", \"Проктър енд гембъл\" и \"Националната лотария\", че няма да рекламират при нас? Независимо от сгромолясващия се рейтинг, особено на сутрешните блокове. Сподели:", "date": "2018.03.12", "title": "Защо Нова и БТВ са картел, а не конкуренция"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B8%D0%B7%D0%BF%D0%BB%D1%83%D0%B2%D0%B0%D1%82-%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B2%D0%B8%D1%81%D1%88%D0%B8%D1%8F-%D0%BF%D0%BE%D0%BB%D0%B8%D1%86%D0%B0%D0%B9-%D0%BF%D0%B0%D0%B4%D0%BD%D0%B0%D0%BB-%D0%B2-%D1%80%D0%B5%D0%BA%D0%B0-%D0%BC%D0%B0%D0%BB%D1%8A%D0%BA-%D0%B8%D1%81%D0%BA%D1%8A%D1%80-news734301.html", "text": "Шокиращи подробности продължават да излизат за полицая Петър Петров от Роман, който скочи в река Малък Искър, разкриха пред ПИК познати на униформения. По думите им преди да падне в реката той се качил на автомобила си пиян, като тръгнал от местната кръчма. \"Напоследък се забърка с една жена. Покрай нея започна да прекалява с пиенето. Нещата не вървяха добре. Не беше лош човек\", вайкат се познати и приятели на висшия полицай. Както ПИК съобщи, МВР днес официално потвърди за катастрофата с Петров. Вчера късно вечерта е бил подаден сигнал за мъж, който скочил от моста на река Малък Искър. Те разпознали 30-годишния униформен, който иначе живее в София. След получаване на информацията, служители на МВР са започнали незабавни издирвателни мероприятия и направили обход по поречието на река Малък Искър. На около сто метра преди моста открили лекия автомобил „Фолксваген“, ползван от Петър. Колата е била претърпяла катастрофа и се намирала извън пътното платно. В момента на място са водолази, които издирват тялото на полицая. Сподели:", "date": "2018.03.12", "title": "НОВИ РАЗКРИТИЯ! Изплуват шокиращи подробности за висшия полицай, паднал в река Малък Искър"}
{"url": "http://pik.bg/%D0%B4%D0%B6%D0%B0%D1%80%D0%BE-%D0%BE%D1%82-%D0%BF%D0%BE%D0%B4-%D0%BF%D1%80%D0%B8%D0%BA%D1%80%D0%B8%D1%82%D0%B8%D0%B5-%D0%B5-%D0%BD%D0%BE%D0%B2%D0%B8%D1%8F%D1%82-%D0%BC%D0%B8%D1%81%D1%82%D1%8A%D1%80-%D1%81%D1%82%D0%B0%D0%BD%D0%B8-%D0%B1%D0%BE%D0%B3%D0%B0%D1%82-news734259.html", "text": "Михаил Билалов ще води шоуто \"Стани богат\", вместо досегашния титуляр Ники Кънчев. Миналата седмица БНТ е подписала и договора си с актьора, изиграл ролята на Джаро от кримката \"Под прикритие\". Легендарната игра, която години наред се въртеше в ефира на Нова, стартира в първата половина на април по националната телевизия. Популярното в цял свят шоу ще се излъчва в събота. Лице на предаването цели 13 години бе Ники Кънчев. В списъка с мераклии да ощастливят някой участник с 200 хиляди лева, са били Владо Пенев и Драгомир Драганов. В крайна сметка ведните са наклонили към Джаро, тъй като за разлика от колегите си той не е изтъркано лице и е напълно способен да вдигне рейтинга на БНТ. Владо Пенев сам се е отказал, тъй като е бил претрупан от ангажименти, пише седмичник. Сподели:", "date": "2018.03.12", "title": "Джаро от \"Под прикритие\" е новият Мистър \"Стани Богат\""}
{"url": "http://pik.bg/%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%BE%D0%B6%D0%B5%D1%81%D1%82%D0%BE%D1%87%D0%B5%D0%BD%D0%B8%D1%82%D0%B5-%D1%81%D1%80%D0%B0%D0%B6%D0%B5%D0%BD%D0%B8%D1%8F-%D0%B2-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%8F-%D0%B0%D0%BD%D0%BA%D0%BB%D0%B0%D0%B2-%D0%B8%D0%B7%D1%82%D0%BE%D1%87%D0%BD%D0%B0-%D0%B3%D1%83%D1%82%D0%B0-news734234.html", "text": "Продължават ожесточените сражения в сирийския анклав Източна Гута. Офанзивата на проправителствените части раздели зоната, която е под контрола на бунтовниците. Сподели:", "date": "2018.03.12", "title": "Продължават ожесточените сражения в сирийския анклав Източна Гута"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D1%80%D0%B5%D0%B3%D0%BE%D0%B2%D0%BE-%D0%B5-%D0%BD%D0%B0-%D0%BF%D1%8A%D1%82-%D0%BA%D1%8A%D0%BC-%D0%B5%D0%BA%D0%BE%D0%BB%D0%BE%D0%B3%D0%B8%D1%87%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news734238.html", "text": "Брегово е напът към екологична катастрофа. Това каза кметът на Брегово Милчо Лалов. \"Причината за това е замърсяването с тежки метали на река Тимок. За да се разбере колко тежка е ситуацията, първо трябва да се изчака работата на Регионалната здравна инспекция. Остава в сила бедственото положение в Брегово, ситуацията от вчера е непроменена\", информира още той. \"И без това почвите на нашата територия, около 4000 декара близо 30 година са замърсени с тежки метали. А помпените станции, които продават питейна вода са в съседство със залетите терени. Възможно е просмуквани и има стрес сред населението на Брегово. Сега Регионалната здравна инспекция ще вземе проби и ще извършат анализи, които да определят състоянието на питейната вода, за да не се допусне екологична катастрофа“, каза Лалов пред \"Фокус\". Кметът добави, че водата се намира едва на 7-8 сантиметра от върха на дигите и заплашва да прелее. \"Брегово е в готовност за евакуация на жителите във всеки един момент\", каза още кметът. Близо 8 хил. декара е залятата площ до момента в общината. Сподели:", "date": "2018.03.12", "title": "ИЗВЪНРЕДНО! Брегово е на път към екологична катастрофа"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BD%D0%B0-%D0%B0%D0%BB%D0%B5%D0%BD%D0%B0-news734220.html", "text": "Грешките на работното място, недоразуменията и конфликтите в общуването с колегите ви, са породени от несъгласие с мнението им. Въпреки това работата ви спори и оставяте отлично впечатление в околните. Денят  позволява договаряне на финансиране за строеж, но се убедете че няма да ви натовари с непосилни клаузи. Пазете се от колеги, които ви завиждат и правят всичко възможно да ви злепоставят пред ваши нови делови партньори. Денят ви поднася сериозни изпитания, но ви зарежда със сили, за да ги посрещнете достойно. Оптимизмът ви е гаранция за успех в начинанията. Ще ви предложат работа, която отговаря на мечтите ви, но бъдете внимателни, за да не се окажете с по-ниска заплата. Имате възможност да приемете допълнителна задача, която не пречи на текущите ви служебни задължения. Ще се справите бързо, ще си възвърнете самочувствието и не на последно място - ще получите пари. Разрешаването на натрупалите се в последните дни текущи делови проблеми ще ви донесе спокойствие и възможност да работите активно, въпреки ретроградния Меркурий. Резултатите от вече завършена работа ви гарантират отлични приходи. Успехите ви са впечатляващи. Не допускайте проблеми на работното си място заради липсата на такт и нежелание да признаете правотата на колегите си. Използвайте деня и приключете със започнати и все още незавършени задачи, за да не създадете впечатлението, че сте безотговорни. Споделяйте и разказвайте само най-необходимото за служебните си планове, ако няма как да го премълчите пред познати и близки.  Всички разговори са успешни, ако сте предпазливи. На вашето работно място цари хармония. Избягвайте срещи с непознати хора, целящи да получат информация, свързана с професионалните ви планове. Бъдете упорити и аналитични към пропуските си, защото след изживяния миг на слава може да затънете в проблеми. Проявата на доверчивост и податливостта ви на влияние не превръщайте в причина да отстъпите от принципите си. Над вас е надвиснала сериозна заплаха от провал на работното място. Не проявявайте егоизма си и не се опитвайте да блеснете със знания, за да не се изложите. Не реагирайте прибързано, каквото и да се случва около вас или със самите вас. Субективизма в оценките ви е във ваша вреда, защото ви обвързват с неподходящи, вместо с подходящи партньори. Не показвайте неприязънта си към хора, които ви унижават. С безразличие, ще ги притесните повече. Не бъдете заядливи и отмъстителни, защото те очакват точно това. Не усложнявайте отношенията с колегите си. Бъдете разумни  и не рискувайте. Завършете служебните си задачи. Приемете без колебание и притеснение сътрудничеството с хора на науката. Обмислете предстоящите промени, ако са свързани с професионалното ви развитие и извлечете максимална полза за себе си. Изпълнете отговорно и внимателно поставената ви за пореден път важна задача. Впечатляваща е активността ви, която ще ви донесе очакваните положителни резултати.  Не се доверявайте на злонамерени съветите на непознати хора, попаднали случайно около вас. Успехите, които жънете на работното място ви зареждат със задължителната доза оптимизъм, за да продължите уверено напред. Очаквайте приходи. Завистници ще ви натякват непрекъснато, че не заслужавате финансовите си успехи. Не им обръщайте внимание, защото ще решат, че сте виновни. Избегнете празнословията на работното място. Липсва ви хармония в отношенията с колегите, но няма как да я възвърнете с думите си. Сподели:", "date": "2018.03.12", "title": "САМО В ПИК! Дневен хороскоп на Алена"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%B6%D0%B0%D1%80-%D0%B2-%D1%81%D0%BE%D1%84%D0%B8%D1%8F-%D0%B3%D0%BE%D1%80%D0%B8-%D1%86%D0%B5%D1%85-%D0%B7%D0%B0-%D0%BF%D0%BB%D0%B0%D1%81%D1%82%D0%BC%D0%B0%D1%81%D0%B0-%D1%81%D0%BD%D0%B8%D0%BC%D0%BA%D0%B8%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news734247.html", "text": "Няма информация за пострадали хора. Цех за пластмаса пламна на бул. \"Цариградско шосе\" в София. Сигналът е постъпил в полицията в 8.30 сутринта. Четири пожарни коли са на мястото на инцидента. По първоначални данни огънят е тръгнал от машина за шприц. От МВР преди минути заявиха, че пожарът е погасен. На място има четири пожарни автомобила, като огънят не е засегнал съседни сгради. Сподели:", "date": "2018.03.12", "title": "ИЗВЪНРЕДНО! Пожар в София, гори цех за пластмаса (СНИМКИ/ОБНОВЕНА)"}
{"url": "http://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B4%D0%BD%D0%B5%D1%81-news734223.html", "text": "„Софийска вода” временно ще прекъсне водоснабдяването в някои части на столицата, съобщиха от пресцентъра на . Във връзка с изграждане на сградно водопроводно отклонение на ул. „Цар Асен“, Център район Триадица се налага спиране на водоподаването от 09:00 до 18:00 часа на клиентите на „Софийска вода”, живеещи в района на: - ул. „Цар Асен“ между бул. „Ген. Скобелев“ и бул. „Патриарх Евтимий“; - бул. „Ген. Скобелев“ между бул. „Витоша“ и ул. „Цар Асен“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Цар Асен“ на кръстовището с ул. „Гургулят“. Във връзка с подмяна на сградно водопроводно отклонение на ул. „Димитър Хаджикоцев“, кв. „Лозенец“ се налага спиране на водоподаването от 10:00 до 18:30 часа на клиентите на „Софийска вода”, живеещи в района на ул. „Зорница“, ул. „Димитър Хаджикоцев“ №12-№14. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пл. „Хелзинки“. Във връзка с подмяна на пожарни хидранти на ул. „Чукар“ и ул. „Маломир“ , м. Гърдова глава, се налага спиране на водоподаването от 10:00 до 18:00 часа на клиентите на „Софийска вода”, живеещи в района на ул. „Чукар“ от ул. „Карамфил“ до ул. „Маломир“ и ул. „Маломир“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Маломир” на ъгъла с ул. „Чукар“. Във връзка с подмяна на сградно водопроводно отклонение на бул. „Св. Климент Охридски“ се налага спиране на водоподаването от 10:00 до 16:00 часа на клиентите на „Софийска вода”, живеещи в района на в. з. Американски колеж и бул. „Св. Климент Охридски“ от №130 до Околовръстен път. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. 183 ъгъла с ул. 182. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Сподели:", "date": "2018.03.12", "title": "Ето къде спират водата днес"}
{"url": "http://pik.bg/%D0%B4%D0%B0%D0%BD%D0%B8%D0%B5%D0%BB-%D0%BC%D0%B8%D1%82%D0%BE%D0%B2-%D1%81%D0%B5-%D0%B8%D0%B7%D0%BF%D1%80%D0%B0%D0%B2%D1%8F-%D0%BF%D1%80%D0%B5%D0%B4-%D1%81%D1%8A%D0%B4%D0%B0-news734215.html", "text": "Специализираният наказателен съд ще заседава по делото срещу бившия министър на външните работи и неговият заместник Христо Ангеличин. Даниел Митов е обвинен за престъпление по служба, а Ангеличин - в безстопанственост. По данни на прокуратурата на Даниел Митов е повдигнато обвинение за това, че в периода 15 януари 2016 г. до 22 юли 2016 г., като министър на външните работи не е изпълнил служебните си задължение с цел да набави облага за търговско дружество, а от това на настъпили значителни вредни последици за ръководенето от него министерство в размер на 494 458,03 лв. От държавното обвинение посочват, че в нарушение на Закона за публичните финанси и Закона за обществените поръчки, сключвайки споразумения към договор с Министерство на земеделието и храните (МЗХ), Митов задължил МВнР да преведе чрез МЗХ на търговското дружество инкриминираната сума и не предвидил контрол по изпълнението на ценовото предложение по така сключените споразумения. Бившият външен министър е с наложена мярка за неотклонение „Подписка“. Христо Ангеличин е обвинен в това, че в същия период, като длъжностно лице - заместник-министър на външните работи, в нарушение на задълженията си да наблюдава и контролира дейността на дирекция „Управление на собствеността и материално-техническо осигуряване” в МВнР, не е упражнил достатъчен контрол върху работата на директора на тази дирекция. Според прокуратурата в резултат на това са последвали значителни щети за Министерство на външните работи в размер на 494 458,03 лева, изплатени по силата на две споразумения сключени между МВнР и МЗХ, на търговско дружество, като сумата е недължимо платена, поради неспазване от страна на търговското дружество на ценовото му предложение. От прокуратурата посочват, че вместо да се спази закона, тъй като са налице основания за провеждане на процедура за възлагане на обществена поръчка по реда на ЗОП, МВнР сключило две споразумения (от 15.01.2016 г. и от 22.04.2016 г.) с МЗХ, по силата на които са ползвали услугите на търговско дружество чрез Министерството. С това търговско дружество МЗХ е в договорни отношения след проведена обществена поръчка за осигуряване на въздушен транспорт, хотелски настанявания и медицински застраховки при служебни пътувания за служителите на МЗХ. Сподели:", "date": "2018.03.12", "title": "Даниел Митов се изправя пред съда"}
{"url": "http://pik.bg/%D1%81%D0%B8%D0%BD%D0%BE%D0%BF%D1%82%D0%B8%D0%BA-%D0%B4%D0%BD%D0%B5%D1%81-%D1%89%D0%B5-%D0%B5-%D0%BB%D1%8F%D1%82%D0%BE-%D0%BD%D0%BE-%D0%B8%D0%B4%D0%B2%D0%B0-%D0%B4%D1%8A%D0%B6%D0%B4-%D1%81%D0%BD%D0%B8%D0%BC%D0%BA%D0%B8-news734224.html", "text": "дни обаче времето ще се „поправи“. Няма да минем без валежи. Тази нощ и утре през страната ще мине студен атмосферен фронт, който ще понижи температурите, но не драстично. От запад на изток почти навсякъде ще превали дъжд, а в планините – сняг“, прогнозира синоптикът. Студен атмосферен фронт ни носи дъждове. Това каза в „Денят започва“ по БНТ синоптикът Анастасия Стойчева. „Днес максималните температури ще надхвърлят 20 градуса. До 25 може да достигнат. В следващите В някой райони може да се изсипе повече дъжд, добавя тя. „Днес количествата дъжд в източните райони ще са символични. Ще вали най-вече в Западна България. Постепенно атмосферният фронт ще доведе до валежи и край морето“, заяви Стойчева. Между 3 и 5% е вероятността в Северна България температурата да падне под 0 градуса, каза още тя. Сподели:", "date": "2018.03.12", "title": "Синоптик: Днес ще е лято, но идва дъжд (СНИМКИ)"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D1%87%D0%B5%D1%80%D0%BD%D0%B0%D1%82%D0%B0-%D0%BA%D1%83%D1%82%D0%B8%D1%8F-%D0%BD%D0%B0-%D1%80%D0%B0%D0%B7%D0%B1%D0%B8%D0%BB%D0%B8%D1%8F-%D1%81%D0%B5-%D0%B2-%D0%B8%D1%80%D0%B0%D0%BD-%D1%81%D0%B0%D0%BC%D0%BE%D0%BB%D0%B5%D1%82-news734230.html", "text": "Заместник-губернаторът на иранската провинция Чехармехали и Бахтиария съобщи, че черната кутия на разбилия се в района турски частен самолет е открита. Бордовият самописец ще бъде предаден на властите за по-нататъшно разследване, предава РИА Новости, цитирани от \"Фокус\". В близките часове в Иран ще пристигнат представители на турските власти, както и роднините на загиналите в катастрофата. Частният самолет на частната инвестиционна компания от Турция „Башаран Холдинг“, летящ от Шарджи в ОАЕ до Истанбул се разби вечерта на 11 март. На борда му се намираха осем души и трима души екипаж. При авиокатастрофата загинаха всички 11 пътници. Катастрофата се е случила в планинска местност в Западен Иран. Сподели:", "date": "2018.03.12", "title": "Откриха черната кутия на разбилия се в Иран самолет"}
{"url": "http://pik.bg/%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5-%D1%82%D1%83%D1%80%D1%86%D0%B8%D1%8F-%D1%81%D1%82%D0%B0%D1%80%D1%82%D0%B8%D1%80%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B0-%D0%BA%D0%B0%D1%81%D1%82%D1%80%D0%B0%D1%86%D0%B8%D1%8F-%D0%BD%D0%B0-%D0%BF%D0%B5%D0%B4%D0%BE%D1%84%D0%B8%D0%BB%D0%B8%D1%82%D0%B5-news734228.html", "text": "Hurriyet, цитирани от \"Фокус\". Министърът на правосъдието на Турция Абдулхамит Гюл заяви, че химическата кастрация, която правителството обмисля да въведе за педофилите няма да се налага на всеки осъден, а вместо това съдиите ще преценяват дали да я прилагат към присъдата, пише „Решението ще се приема според различния случай“, заяви министърът. Той допълни, че в момента 18 492 души са затворени в Турция, обвинени в сексуални престъпления. Същевременно Гюл засегна и темата за решението на съда да освободи разследващия журналист Ахмед Шък и главния редактор на вестник „Джумхуриет“ Мурат Сабунджу, които са обвинени за тероризъм. „Турция е страна на правото, всеки трябва да уважава решенията на съда. Може решението да не се харесва, но трябва да се уважава. Ако е взето грешно решение, нека всичко се реши с правната система“, допълни той. Сподели:", "date": "2018.03.12", "title": "ПРАВОСЪДИЕ! Турция стартира химическа кастрация на педофилите"}
{"url": "http://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D0%B4%D0%BD%D0%B5%D1%81-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D0%B2%D0%BE%D0%B4%D0%B0-%D0%B2-%D1%81%D0%BE%D1%84%D0%B8%D1%8F-news734231.html", "text": "„Софийска вода” временно ще прекъсне водоснабдяването в някои части на столицата, съобщиха от пресцентъра на дружеството. Във връзка с изграждане на сградно водопроводно отклонение на ул. „Цар Асен“, Център район Триадица се налага спиране на водоподаването от 09:00 до 18:00 часа на клиентите на „Софийска вода”, живеещи в района на: - ул. „Цар Асен“ между бул. „Ген. Скобелев“ и бул. „Патриарх Евтимий“; - бул. „Ген. Скобелев“ между бул. „Витоша“ и ул. „Цар Асен“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Цар Асен“ на кръстовището с ул. „Гургулят“. Във връзка с подмяна на сградно водопроводно отклонение на ул. „Димитър Хаджикоцев“, кв. „Лозенец“ се налага спиране на водоподаването от 10:00 до 18:30 часа на клиентите на „Софийска вода”, живеещи в района на ул. „Зорница“, ул. „Димитър Хаджикоцев“ №12-№14. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пл. „Хелзинки“. Във връзка с подмяна на пожарни хидранти на ул. „Чукар“ и ул. „Маломир“ , м. Гърдова глава, се налага спиране на водоподаването от 10:00 до 18:00 часа на клиентите на „Софийска вода”, живеещи в района на ул. „Чукар“ от ул. „Карамфил“ до ул. „Маломир“ и ул. „Маломир“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Маломир” на ъгъла с ул. „Чукар“. Във връзка с подмяна на сградно водопроводно отклонение на бул. „Св. Климент Охридски“ се налага спиране на водоподаването от 10:00 до 16:00 часа на клиентите на „Софийска вода”, живеещи в района на в. з. Американски колеж и бул. „Св. Климент Охридски“ от №130 до Околовръстен път. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. 183 ъгъла с ул. 182. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Сподели:", "date": "2018.03.12", "title": "Ето къде днес няма да има вода в София"}
{"url": "http://pik.bg/%D0%B6%D0%B0%D0%BD%D0%B0-%D0%B1%D0%B5%D1%80%D0%B3%D0%B5%D0%BD%D0%B4%D0%BE%D1%80%D1%84-%D0%B1%D1%80%D0%B0%D0%BD%D0%B8-%D1%87%D0%B5%D1%81%D1%82%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0-%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-news734275.html", "text": "Екипът, създал песните на Поли Генова и Крис Костов за конкурса, готви мащабен проект за Бергендорф Със задачата да опази блестящата ни репутация от последните издания на \"Евровизия\" ще се нагърби Жана Бергендорф. Певицата ще представи страната ни на първите полуфинали в Лисабон през май. На церемония две от водещите на събитието Филомена Каутела и Силвия Алберто изтеглиха жребий, който отреди, че ще мерим вокални сили с още 15 държави на 8 май. Другите страни, които ще излязат на сцената тогава са Беларус, Литва, Албания, Чехия, Белгия, Исландия, Азербайджан, Израел, Естония, Швейцария, Финландия, Австрия, Ирландия, Армения, Кипър, Хърватия, Гърция и Македония. По време на концерта ще могат да гласуват зрители от Великобритания, Испания и Португалия. Песента, с която Жана ще застане под светлината на прожекторите в Лисабон, е дело на творческия екип на \"Symphonics\", начело с Боби Леон. Същият екип мейкъри е главен виновник за успеха на \"If Love Was A Crime\" на Поли Генова и \"Beautiful Mess\" на Крис Костов, които завоюваха съответно четвърто и второ място през 2016 и 2017 г. За място на конкурса първоначално Жана трябваше да се бори с песента \"Rebirth\" на композиторката Вида Пиронкова. Тя обаче не бе допусната, а в последствие стана ясно, че Пиронкова е забранила на Бергендорф  да изпълнява парчето. Фактът, че Жана се преориентира в друга посока за най-значимото музикално състезание на Стария континент, композиторката приема за предателство. Изпълнителката на \"Самурай\" имаше големи шансове да представлява България на престижния конкурс и миналата година. Победителката от \"X Factor\" водеше в независимото допитване на eurovision-bg.com, което включва 20 имена от поп, рок и фолк жанра за най-желан изпълнител за \"Евровизия\". Тази година класацията оглави любимката на тийнейджърите Дара, пише \"Монитор\". Сподели:", "date": "2018.03.12", "title": "Жана Бергендорф брани честта на България на \"Евровизия\""}
{"url": "http://pik.bg/%D1%81%D0%B0%D1%88%D0%BE-%D0%BA%D0%B0%D0%B4%D0%B8%D0%B5%D0%B2-%D1%81-%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD-%D0%BF%D0%BE%D0%B4%D0%B0%D1%80%D1%8A%D0%BA-%D1%82%D0%B2-%D0%B2%D0%BE%D0%B4%D0%B5%D1%89%D0%B8%D1%8F%D1%82-%D1%82%D1%80%D1%8F%D0%B1%D0%B2%D0%B0%D0%BB%D0%BE-%D0%B4%D0%B0-%D1%81%D0%B8-%D0%B8%D0%B7%D1%87%D0%B8%D1%81%D1%82%D0%B8-news734253.html", "text": "С неочакван подарък бяха сюрпризирани тв водещите на \"Преди обед\" Деси Стоянова и Сашо Кадиев. Новите коментатори в студиото днес бяха музикантът Вида Пиронкова и доскорошния тв водещ Павел Владимиров. Павката изненада Сашо Кадиев и му подари... дървена лъжица. Със същия подарък се сдобиха Деси и Вида. Павката призна, че от години ползвал дървена лъжица, за да почисти езика си. \"То и аз си го чистя, с четка\", побърза да покаже хигиенни навици Сашо. \"Но дървената лъжица е от естествен материал, най-безопасна и ефективна е\", заяви Владимиров. Само след минути Кадиев шашна колежката си и гостите като се впусна във вихрен латинотанц. Предизвикателството, отправено към зрител, той изпълни с хъс и фриволни стъпки, \"авторско изобретение\". Усилията му бяха възнаградени с аплодисменти, а той поясни запъхтян: \"Това е моята запазена марка - фрийстайл винаги\". Сподели:", "date": "2018.03.12", "title": "Сашо Кадиев с неочакван подарък! Тв водещият трябвало да си изчисти..."}
{"url": "http://pik.bg/%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%BE-%D0%B1%D0%B5%D0%BB%D1%8C%D0%BE-%D0%BF%D1%80%D0%B0%D0%B2%D0%B8-%D0%B6%D0%B5%D0%BD%D0%B8%D1%82%D0%B5-%D0%BF%D0%BE-%D1%83%D0%B2%D0%B5%D1%80%D0%B5%D0%BD%D0%B8-%D0%B2-%D1%81%D0%B5%D0%BA%D1%81%D0%B0-news734235.html", "text": "Американска фирма е създала специално бельо , предназначено да направи жените по-уверени в леглото. \"Едва забележимото\" бельо е изработено от латекс и е създадено специално за носене по време на орален секс . Латексовото бельо е толкова тънко, че на дамите изобщо няма да им прави впечатление, че го носят, отбелязват производителите от лосанджелиската фирма \"Лорълс\", които понастоящем събират средства чрез краудфъндинг за масовото му производство, пише вестник \"Дейли стар\", цитиран от БТА. Бельото, предназначено за еднократна употреба, освен това е ароматизирано с ванилия, за да прикрива потенциални интимни миризми. От фирмата смятат, че продуктът им ще осигури незабравими оргазми на дамите, тъй като ще ги освободи от излишни притеснения и задръжки. Идеята за специалното бельо е осенила създателите му, след като са се запознали с проучване, според което 80 процента от дамите отказват орален секс, въпреки че всъщност искат да го получат. Най-често жените отклоняват подобен тип ласки заради притеснения, че интимната им зона не ухае приятно или че не изглежда добре. Сподели:", "date": "2018.03.12", "title": "Специално бельо прави жените по-уверени в секса"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D1%81%D0%BA%D0%BE%D0%BF%D0%B8%D0%B5-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B3%D1%80%D0%B0%D0%B4%D0%B8%D0%BC-%D1%81%D0%BD%D0%B8%D0%BC%D0%BA%D0%B8%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news734262.html", "text": "\"Само ако се върнем назад във времето и си представим онези хора с черни униформи, нацистите, които са били тук и всички онези нечовешки неща които са направили. Само преди дни в една от най-големите синагоги в Европа имаше тържество, на което направихме дълбок поклон пред църквата, интелектуалци и обкществменици, успели да спасят над 48 хиляди евреи. Затова българския народ заслужава голямо уважение.\" Това заяви премиерът Бойко Борисов в Скопие. Той допълни, че не трябва да се забравя всеки един изгорял в лагерите. \"Затова смисъла освен да изкажем своя поклон и сръб към убитите, е да си направим и изводи и да разберем, че на Балканите трябва да градим, да работим заедно и да върми към по-добро устройство, което да остане в историята и да не забравяме, и да не допускаме политиците такива грешки\", каза още министър-председателят на България. Премиерът Бойко Борисов пристигна в Скопие, където заедно с македонския си колега Зоран Заев ще участва във възпоменателна церемония по повод 75-та годишнина от депортирането на евреите от територията на днешна Република Македония в нацистките концентрационни лагери, съобщава \"Фокус\" . В памет на жертвите на Холокоста българският министър-председател и неговият македонски колега ще поднесат венци на паметника на загиналите 7 144-ма евреи. Двамата политици ще направят обръщения. В програмата на премиера са предвидени и двустранни разговори с ръководителя на кабинета в Скопие Зоран Заев. Бойко Борисов е първият български министър-председател, който участва в честването на годишнината от депортацията на евреите от днешна Република Македония. В Скопие като част от официалната делегация на София той е придружаван от представители на еврейската общност в България. В съседна Македония отбелязването на годишнината от събитията започна още в неделя с различни мероприятия в Скопие, Битоля и Щип, в които участваха кметове, министри и дипломати. Централно събитие в македонската столица ще бъде т.нар. Марш на живите, който ще започне в сутрешните часове на деня от Музея на град Скопие и ще приключи пред Тютюневия комбинат-Скопие, бившия Монопол, откъдето през 1943 г. стартира депортацията на евреите от територията на днешна Република Македония. Сподели:", "date": "2018.03.12", "title": "Премиерът Борисов пристигна в Скопие: На Балканите трябва да градим (СНИМКИ/ОБНОВЕНА)"}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%BE-%D1%81%D0%B2%D0%BB%D0%B0%D1%87%D0%B8%D1%89%D0%B5-%D0%BF%D1%8A%D1%82%D1%8F%D1%82-%D1%81%D0%BC%D0%BE%D0%BB%D1%8F%D0%BD-%D0%BC%D0%B0%D0%B4%D0%B0%D0%BD-%D0%B5-%D0%BD%D0%B5%D0%BF%D1%80%D0%BE%D1%85%D0%BE%D0%B4%D0%B8%D0%BC-%D0%BF%D1%80%D0%B5%D0%BA%D1%8A%D1%81%D0%BD%D0%B0%D1%82-%D0%B5-%D0%B5%D0%BB%D0%B5%D0%BA%D1%82%D1%80%D0%BE%D0%BF%D1%80%D0%BE%D0%B2%D0%BE%D0%B4-news734232.html", "text": "Експерти ще направят нов оглед на свлачището, което блокира главния път между Смолян и Мадан.  Тоновете скална маса изцяло са затворили шосето, а стотици жители на селата в региона са принудени да преминават пеш под опасните камъни. Едно от дърветата, повалени от свлачището, е прекъснат важен електропровод, но за момента няма хора без ток.  Очаква се геодезисти да направят оценка каква е площта на свлачището. По първоначални оценки то е над 20 декара. Вече започна изграждането на временен обходен път, който да поеме автомобилния трафик. Тежкотоварните камиони пък ще бъдат пренасочени през Рудозем. Там също има активно срутище, но почистването и укрепването му е на финалната права. На този етап около 11 села са откъснати от Смолян, където много от хората работят или учат. „Свлачището прекъсна електрозахранването на тези 11 села, в процес на прекъсване е и водоподаването към тях. Нямаме достъп до Спешна помощ. Един от основните проблеми, които стоят пред тези населени места, са около 150 ученици от 1-ви до 12-и клас, които пътуват всеки ден. Вариант е от двете страни на свлачището да ги чака по един автобус, който да ги превозва”, заяви един от кметовете на засегнатите села. „Ще осигурим микробуси, които да извозват хората, които работят или учат в района. Другото, което искаме да направим, но това ще се реши днес на заседанието на АПИ, е ако нещата се поуспокоят, да отворим едното платно и да сложим патрули, които да пропускат през трасето на свлачището само спешни случаи и микробусите, които извозват ученици и работници”, заяви за „Здравей, България” Адриян Петров, зам.-областен управител на Смолян. Сподели:", "date": "2018.03.12", "title": "ОГРОМНО СВЛАЧИЩЕ: Пътят Смолян-Мадан е непроходим, прекъснат е електропровод"}
{"url": "http://pik.bg/%D1%80%D0%B5%D0%B2%D0%B8%D0%B7%D0%BE%D1%80%D0%BE-%D0%B7%D0%B0-%D0%B4%D0%B0%D0%BB%D0%B0%D0%B2%D0%B5%D1%80%D0%B8%D1%82%D0%B5-%D1%81-%D0%B3%D0%BE%D1%80%D0%B8%D0%B2%D0%B0%D1%82%D0%B0-%D0%BF%D0%BE%D0%BB%D0%BE%D0%B2%D0%B8%D0%BD%D0%B0%D1%82%D0%B0-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D0%B8-%D0%B8%D0%BC%D0%B0%D1%82-%D1%84%D0%B8%D0%BA%D1%82%D0%B8%D0%B2%D0%BD%D0%B8-%D0%B4%D0%BE%D0%B3%D0%BE%D0%B2%D0%BE%D1%80%D0%B8-news734233.html", "text": "Проект на промени в Закона за горивата, внесен от Емил Димитров – Ревизоро от Обединените патриоти и група народни представители, предизвика обвинения в лобизъм в полза на големите търговци на горива и опит малките да бъдат извадени от пазара. Този проект е на седем министерства и 14 институции, и шест години никой не смее да го внесе, това е най-антикорупционния закон за последните 20 години. Този коментар направи Емил Димитров пред Би Ти Ви. По думите му по новите правила право да търгуват с горива ще имат всички, които са го правили до момента. Според депутата от Обединени патриоти единственото ограничение за търговците на едро е, че те ще трябва да имат висше образование и 5 години стаж. През тях все пак минават горива за 5-6 млрд. лева, посочи той. Димитров обяви, че в момента има в момента има 2800 регистрирани и 7000 нерегистрирани бензиностанции. Нерегистрираните ще имат 6 месеца да го направят по новия закон. Изискванията за стаж и банкови гаранции за собствениците на бензиностанции и на камиони за горива целят да не се прехвърля бизнесът на малограмотни и малоимотни граждани, които не могат да бъдат глобени, уточни депутатът. По негови изчисления гаранцията е две кафета на ден. 6 години седеше този закон и сега е време да се прояви смелост по време на председателството на ЕС. Ясно е, че ще има огромен натиск върху нас, коментира депутатът от ОП. По думите му сега половината бензиностанции имат фиктивни договори - това е най-големият проблем. Сподели:", "date": "2018.03.12", "title": "Ревизоро за далаверите с горивата: Половината бензиностанции имат фиктивни договори"}
{"url": "http://pik.bg/%D1%80%D0%BE%D0%B4%D0%BD%D0%B0-%D1%82%D0%B5%D0%BC%D0%B8%D0%B4%D0%B0-%D0%BF%D1%80%D0%BE%D0%BA%D1%83%D1%80%D0%BE%D1%80%D0%BA%D0%B0-%D0%BF%D1%83%D1%81%D0%BD%D0%B0-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D0%BF%D0%BE-%D0%B1%D1%80%D1%83%D1%82%D0%B0%D0%BB%D0%B5%D0%BD-%D0%BE%D1%82-%D0%BF%D0%BB%D1%8A%D1%85%D0%B0-%D1%86%D0%B8%D0%B3%D0%B0%D0%BD%D0%B8%D0%BD-%D1%82%D0%BE%D1%80%D0%BC%D0%BE%D0%B7%D0%B8%D0%BB-%D0%B8-%D0%BE%D0%B3%D1%80%D0%B0%D0%B1%D0%B8%D0%BB-%D0%BF-news734260.html", "text": "17 извършени престъпления, нова кражба и съпротива при арест. Това не бе достатъчно за прокурор Димитринка Георгиева Црънкова от РП Бургас да поиска задържането на циганина Харислав Т. 19-годишният мургавелко е брутален рецидивист, по-страшен и от Жоро Плъха, убит от д-р Иван Димитров в Пловдив. През целия си съзнателен живот Харислав от кв.“Рудник“ е правил само едно – да краде и тормози възрастни хора, съобщава \"Флагман\". Показателно за поведението му е действията при ареста му. Той показва грубо незачитане на законите и институциите и скача да се бие с полицаите, като явно смята, че ще ими избяга и ще му се размине. Подобни лица не трябва да бъдат оставяни на свобода. Казаха го хиляди българи, които преди седмица излязоха на улиците и протестираха – не толкова за подкрепа на д-р Иван Димитров, колкото да покажат, че нещо в държавата не работи щом абсолютен престъпник като Жоро Плъха е на свобода и извършва поредното си криминално деяние. Харислав е извадил по-голям късмет, но и е внимавал – атакувал е изоставени къщи в Рудник или такива, в които живеят възрастни и слаби хора, които няма да му окажат съпротива. Въпреки потресаващото му досие и поведение обаче прокурор Димитринка Георгиева Црънкова не счита за нужно дори да поиска удължаване на мярката му с прокурорско постановление. Защо?! Дали защото е идват почивни дни, а и петък следобед може би не е най-любимото й време, за да подготви документацията за задържането на Харислав – може само да гадаем. По неофициална информация прокурорката е обяснила, че „в понеделник ще решава какво да се прави по този случай“. Тази сутрин проверихме – още не беше решила, а в същото време циганинът може да извърши ново престъпление, може и да се укрие, защото няма постоянен адрес, нито постоянна работа. Ако това се случи и извърши ново престъпление, то ще тежи на съвестта на прокурор Димитринка Црънкова. Обвинителката е един от опитните кадри на РП Бургас. От дълги години е в системата, а последната й атестационна оценка е „много добра“, което показва, че е подготвена теоретично и добре знае какви са опасностите в случая „Харислав от Рудник“. Прокурор Црънкова е от Бургас, има жилище в града и явно е в близки отношение с частния съдебен изпълнител Георги Пеев Михалев към когото преди години е декларирала, че има заем от 74 хил.лева Сподели:", "date": "2018.03.12", "title": "РОДНА ТЕМИДА! Прокурорка пусна на свобода по-брутален от Плъха циганин, тормозил и ограбил половин Бургас "}
{"url": "http://pik.bg/%D1%86%D0%B0%D1%86%D0%B0%D1%80%D0%BE%D0%B2-%D0%BE%D1%81%D0%BF%D0%BE%D1%80%D0%B2%D0%B0-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D1%87%D0%B0%D1%81%D1%82%D0%BD%D0%B0%D1%82%D0%B0-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B0-%D0%B4%D0%B5%D0%B9%D0%BD%D0%BE%D1%81%D1%82-news734269.html", "text": "Днес, 12.03.2018 г., главният прокурор Сотир Цацаров отправи искане до Конституционния съд за обявяване за противоконституционни на разпоредбите на чл. 5 ал. 1 т. 6, чл. 27, чл. 28 и чл. 29 от Закона за частната охранителна дейност /обн., ДВ, бр.10 от 30.01.2018 г./ поради  противоречието им  с  принципите на правовата  държава /Преамбюл,  чл. 4 ал. 1/ и с чл. 105 ал. 2 от Конституцията на Република България. С този закон за пръв път в чл. 5 ал. 1 т. 6, като нов вид охранителна дейност е предвидена охраната на урбанизирана територия. Съгласно § 1 т. 5 от Допълнителната разпоредба на ЗЧОД, тя представлява селищната територия, обхваната от границите на населеното място или селищното образувание /строителните му граници/, определени с устройствен план, без да се включва землището.Уредбата, свързана с охраната на урбанизирани територии, се съдържа в раздел VI от ЗЧОД - чл. 27, чл. 28 и чл. 29 и регламентира същността и начина на осъществяване, сключването на договори за охрана и обособяване на екипи за реализирането на тази охрана. Главният прокурор счита, че с въвеждане на частна дейност за охрана на урбанизирани територии се нарушава конституционно предвидената компетентност на Министерския съвет, уредена в чл. 105 ал. 2 от Конституцията – да осигурява обществения ред. Наред с това недопустимо се засягат /прехвърлят се/ правомощия на държавата, реализирани от МС и конкретно от Министерството на вътрешните работи по опазване на обществения ред и националната сигурност, като тези правомощия се възлагат на търговци. Предвидената в чл. 28 ЗЧОД възможност за сключване на договор за охрана на урбанизирана територия от страна на кмета на общината ще постави гражданите в положение на зависимост от неговата воля дали, доколко и чрез кого да се осъществява частна охранителна дейност в съответното населено място. Това на практика обективно ограничава възможността на държавните органи по Конституция, съобразно техните законови задължения, да гарантират обществения ред. Допълнителни усложнения биха могли да се очакват, ако гражданите реализират правото си сами да договарят извършването на различни видове частна охранителна дейност, свързани с личната им неприкосновеност и неприкосновеността на тяхното имущество, намиращи се в обхвата на същата урбанизирана територия. Още повече и сега съществува възможност по ЗМВР да се изграждат звена „Общинска полиция“ за  опазване на обществения ред, охраната на обекти и т.н. /чл. 94 ЗМВР/, които функционират при ясна законова уредба. В искането се сочи още, че с атакуваните разпоредби на законово ниво се позволява неограничено въздействие от страна на частни охранители върху живота в населените места, независимо дали се касае за извършване на действия, засягащи личния живот и имущество, упражняването на политически права, икономически дейности или други. Създава се непропорционална /и затова недопустима/ зависимост на поддържането на обществения ред в населените места от преценката и активността на частно правни субекти, а не от предвидените по Конституция и съответните закони държавни органи. Основният аргумент на главния прокурор е че опазването на обществения ред, който включва и защитата от престъпни посегателства спрямо гражданите и техните имущества, е конституционен и законов ангажимент на МС и МВР. Сподели:", "date": "2018.03.12", "title": "Цацаров оспорва Закона за частната охранителна дейност"}
{"url": "http://pik.bg/%D1%82%D0%BE%D0%BF-5-%D0%BD%D0%B0-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B8%D1%82%D0%B5-%D0%BA%D0%BD%D0%B8%D0%B3%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%E2%80%9E%D0%BC%D0%B8%D0%BB%D0%B5%D0%BD%D0%B8%D1%83%D0%BC%E2%80%9C-%D0%B7%D0%B0-5-%E2%80%93-11-%D0%BC%D0%B0%D1%80%D1%82-news734271.html", "text": "Криминалният хит \"Градината на пеперудите\" е най-предпочитаната от читателите на \"Милениум\" книга за изминалата седмица. Премиерният скандален роман \"Денят, когато жена ми си намери мъж\" само за ден-два след излизането си на пазара си извоюва почетното второ място. Бронзът държат бестселърите \"Размерът 1 и 2\", като интересът към тях не стихва, а напротив - увеличава се все повече. \"Големите убийства на прехода\" и \"Домашна ароматерапия\", които бяха достъпни и за продажби на вестникарските павилиони, сега се радват на голямо търсене в книжарниците. А до сряда при вестникопродавците можете да откриете колекцията от 5 книги \"Новите босове\". Цената на комплекта, който разказва историите на Брендо, Братя Галеви, Таки, Златко Баретата, Демби, е само 6 лв. 1. , Дот Хъчисън – Смразяващ психотрилър, в който жертва на маниакален похитител успява да се измъкне от клопката и повежда двама следователи, в едно с читателя, към разгадаването на заплетен криминален случай. 2. , Сибиле Берг – Земетръсът на късното влюбване във всичките ми опустошителни и щастливи, страховити и смешни, депресивни и окриляващи измерения, с болезнен реализъм рисува известната германска писателка Сибиле Берг. 3. и , Александра Иванова - Първата от книгите разкрива системата, по която авторката сваля 42 кг за 9 месеца без глад и усилия на волята. А втората част подробно, в ясни и прегледни таблици ни казва как да следваме принципите, помогнали на Александра и на стотици нейни последователи да постигнат оптимална физическа форма. 4. Гергана Танева, Чавдар Иванов, София Петрова - Убийствата на мафиотските босове са неразривно свързани с епохата на българския преход. Сред знаковите фигури са Васил Илиев, Иво Карамански, Поли Пантев, Фатик, Георги Илиев, Стоил Славов. Скандалните им биографии и студените им досиета предизвикват огромен интерес и днес. 5. , Катрин Милева - Практичният сборник ви повежда във вълшебния свят на ароматите, учи ви как да избирате, съчетавате и прилагате етеричните масла, за да излекувате себе си и децата си от някои от най-разпространените заболявания. Сподели:", "date": "2018.03.12", "title": "Топ 5 на най-продаваните книги на издателство „Милениум“ за 5 – 11 март"}
{"url": "http://pik.bg/%D1%81%D0%BE%D1%84%D0%B8%D1%8F%D0%BD%D1%86%D0%B8-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%89%D0%B5-%D0%B7%D0%B0%D0%BA%D1%80%D0%B8%D1%8F%D1%82-%D0%BB%D0%B8-%D0%BB%D0%B8%D0%BD%D0%B8%D1%8F%D1%82%D0%B0-%D0%BD%D0%B0-%D1%82%D1%80%D0%B0%D0%BC%D0%B2%D0%B0%D0%B9-%E2%84%966-news734237.html", "text": "Отново има напрежение заради бъдещето на трамвай № 6. Жители на кв. „Лозенец” протестират срещу намерението на Столична община да закрие трасето, което стига до техния квартал. Хора от кооперациите в близост недоволстват срещу временното преместване на трамвайните линии, което продължава вече близо 7 г., съобщава Би Ти Ви. Маршрутът на трамвая беше отклонен към кв. „Иван Вазов” преди две години уж временно заради ремонта на подлеза на НДК. Ремонтът приключи, но трамваят продължава да се движи към кв. „Иван Вазов”. На обществено обсъждане миналата седмица стана ясно, че се предлага премахването на трамвайната линия до кв. „Лозенец”. Има четири варианта, експертен съвет към главния архитект ще избере един от тях, обяви зам.-кметът по транспорт на Столичната община Евгени Крусев. Най-вероятно е трамваят да бъде заменен от тролейбусна линия, която да стига до кв. „Манастирски ливади” по бул. „Арсеналски”. Жителите на кв. „Лезенец” напомниха, че вече са събрани 5000 подписа за запазване на трамвайното трасе до техния квартал. Те напомнят, че от Столична община им бяха обещали спирането на трамвай да е временно. Трамвай №6 се движи и в момента от кв. „Обеля” до кв. „Иван Вазов” и ще продължи да се движи, защото обслужва много хора, напомни Крусев. Сподели:", "date": "2018.03.12", "title": " Софиянци на протест! Ще закрият ли линията на трамвай №6?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%83%D0%BB%D0%BC%D0%B0%D1%80%D0%BA%D0%B5%D1%82-%D0%B7%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D1%85%D0%B8%D1%82%D1%80%D0%B8%D0%BD%D0%BE-%D0%B4%D0%B5%D1%80%D0%B0%D0%B9%D0%BB%D0%B8%D1%80%D0%B0%D0%BD%D0%B5%D1%82%D0%BE-%D0%B5-%D0%B1%D0%B8%D0%BB%D0%BE-%D0%BD%D0%B5%D0%B8%D0%B7%D0%B1%D0%B5%D0%B6%D0%BD%D0%BE-%D0%BE%D0%B1%D0%BD%D0%BE%D0%B2-news734245.html", "text": "Незаключена стрелка, лош железен път, конструктивен дефект в цистерната и неизбежно дерайлиране - това са причините за инцидента в Хитрино според фирма \"Булмаркет\". Това те направиха на специална пресконференция. От фирмата проговориха официално за първи път след инцидента от декември 2016 година, при който селото беше вдигнато във въздуха, загинаха 7 и бяха ранени 29 души. \"Като причина се сочи високата скорост. Тя е крайъгълен камък и при последвалото разследване. С регламент от 2004 година се дава правото на фирмата да направи собствено разследване. Получихме отказ от български експерти. Инж. Лука Паиж от Румъния се ангажира със случая. Незаключена стрелка №5 е основна причина за дерайлирането, както и незадоволителното състояние на желзния път. Локомотивите и първите пет вагона влизат нормално по трети коловоз. Шестият вагон тръгва едновременно по трети и четвърти коловоз. Дерайлирането е било неизбежно, но не е от скороттта. Ако беше така, то дерайлирането щеше да започне от локомотивите\", каза заместник-управителят на \"Булмаркет\" Светослав Първанов. Ако стрелката е незаключена, то тя самоволно може да се премести в дадена посока, както и е станало в случая, съобщиха от фирмата-превозвач. \"Цистерната не е собственост на \"Булмаркет\". Нейна собственост са локомотивите и двете празни цистерни за сигурност. Останалите цистерни са собственост на румънска фирма. Конкретно - тази цистерна е собственост на френска фирма и е наета от румънската. Въпросната цистерна не отговаря на международните изисквания за превоз на цистерни. Тя е произведена през 1971 г., а през 80-те години са спрени от производство\", обясни още Първанов. Въпреки периодичните прегледи обаче, мерки за обезопасяване не за взети. Защо, не беше съобщено. Констатирано обаче беше, че незнаен брой цистерни продължават и към този момент да се движат по жп мрежата на страната. \"Контактната мрежа е била съборена на земята, но енергодиспечерите на два пъти подават напрежение от 25 000 волта. Вероятно това е довело до взрива. Неясно остава и защо влакът е бил насочен към трети коловоз. Няколко дни преди това е поискано механизирано подбиване, но поради повреда в машината е отказано. Това също не е взето под внимание\", заяви още Първанов. И изказа предположение, че именно искрите от волтовата дъга са довели до взрива. \"На границата получаваме документи за вагоните. Ревозор-вагонът проверява тези документи. Превозвачът не вижда оригиналните документи\". \"Консткрукцията намалява теглото на цистерната с цел да събере повече товар. Дебелината трябва да е около 22 мм., а дебелината на тази цистерна е три пъти по-малка\", допълни управителят на \"Булмаркет\" Станко Станков. \"Органът за разследване е подчинен на министъра на транспорта. Под неговата шапка е и предприятието, което поддържа и отговаря за железния път\", допълни още Станков. И се оплака, че не са били взети предвид никакви други факти, както и не е изяснена реалната причина за катастрофата. \"След инцидента машинистите не управляват влакове. Работят при нас, но са назначени на други длъжности като електричари\", каза Стефан Иванов, управител на \"Рейл Карго\". Сподели:", "date": "2018.03.12", "title": "ИЗВЪНРЕДНО В ПИК TV! \"Булмаркет\" за трагедията в Хитрино: Дерайлирането е било неизбежно (ОБНОВЕНА)"}
{"url": "http://pik.bg/%D0%BC%D1%8A%D0%B6-%D0%BD%D0%B0-%D0%BC%D1%8F%D1%81%D1%82%D0%BE-%D0%B5%D1%82%D0%BE-%D0%BA%D0%B0%D0%BA-%D0%BF%D0%B0%D0%B2%D0%B5%D0%BB-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%B7%D0%B0-8-%D0%BC%D0%B8-%D0%BC%D0%B0%D1%80%D1%82-%D1%81%D0%BD%D0%B8%D0%BC%D0%BA%D0%B0-news733677.html", "text": "Фолк дивата Преслава получи огромен букет от 101 рози за 8-и март. Половинката й Павел Лазаров направи жест към изпълнителката и я изненада с кървавочервени рози, които според поверието са знак на силна и изпепеляваща любов. Самата Преслава побърза да се похвали с романтичния жест и качи снимка на огромния букет в социалната мрежа \"Инстаграм\", пише \"Телеграф\". Над фотоса написа: \"Аз така обичам! Благодаря ти, Любов!\". Според слуховете двамата са толкова влюбени, че обмисляли скоро да се врекат във вечна вярност. Сподели:", "date": "2018.03.12", "title": "МЪЖ НА МЯСТО! Ето как Павел изненада Преслава за 8-ми март... (СНИМКА)"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BA%D0%B0%D0%BA-%D0%B4%D0%B0-%D1%81%D0%BF%D1%80%D0%B5%D0%BC-%D0%BD%D0%BE%D0%B2%D0%B8%D1%82%D0%B5-%D1%84%D1%83%D0%BD%D0%BA%D1%86%D0%B8%D0%B8-%D0%B7%D0%B0-%D0%BB%D0%B8%D1%86%D0%B5%D0%B2%D0%BE-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D0%B2%D0%B0%D0%BD%D0%B5-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-news734181.html", "text": "Facebook разполагат с огромно количество информация за всеки един потребител и това отдавна не е тайна за никого. Личните данни, които компанията споделя с рекламите си партньори, за да генерира приходи е причина за най-големите критики към социалната мрежа. В голяма степен можем да кажем, че подобни негативни коментари нямат особено влияние, тъй като бизнес модела на Facebook остава непроменен. В последните дни мобилните приложения на Facebook започнаха да предлагат нова функция за разпознаване на лицата на потребителите. Компанията твърди, че подобен инструмент е полезен и ще предостави още повече възможности за контрол над профила и съдържанието, което виждаме в него. Активирането на функцията също така ще ви информира всеки път, когато се появите в снимка на някой от приятелите ви, дори ако не сте тагнат в самото изображение. След това ще имате възможност или сами да добавите таг към снимката или да я игнорирате. Facebook смятат, че това е добра идея и ще улесни потребителите със зрителни проблеми.Aко искате да спрете функцията за лицево разпознаване можете да го направите с няколко кликвания от менюто на своя профил. Ето и какви стъпки да следвате, за да блокирате този инструмент, предаде Mashable. 1. Oтворете своя профил във Facebook и кликнете върху \"More\" бутона в горния десен ъгъл под профилната снимка. 2. Изберете \"View Privacy Shortcuts\" и натиснете \"More Settings\". ТрафикНюз Сподели:", "date": "2018.03.12", "title": "ВНИМАНИЕ! Как да спрем новите функции за лицево разпознаване във Фейсбук"}
{"url": "http://pik.bg/%D0%B1%D0%BE%D0%BB%D0%B5%D0%B7%D0%BD%D0%B5%D0%BD%D0%BE-%D0%BE%D1%82%D0%BA%D1%80%D0%BE%D0%B2%D0%B5%D0%BD-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D1%80%D0%B0%D0%B7%D0%BA%D0%B0%D0%B7%D0%B0-%D0%B7%D0%B0%D1%89%D0%BE-%D0%BF%D0%BE%D1%82%D1%8A%D0%BD%D0%B0-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B0%D1%82%D0%B0-%E2%80%9E%D0%BA%D1%83%D1%80%D1%81%D0%BA%E2%80%9C-news734188.html", "text": "„Московский комсомолец“. Атомната подводница „Курск“ катастрофира в Баренцово море на 12 август 2000-ата година. Всички 118 члена на екипажа загинаха. Фокус Инцидентът с подводницата „Курск“ е последствие от запуснатото състояние на руските въоръжени сили след разпадането на Съветския съюз. Това заяви президентът на Русия Владимир Путин, цитиран от „След разпадането на Съюза имахме огромни икономически и социални проблеми. Това не можеше да не повлияе на армията“, съобщи руският държавен глава в документалния филм на Андрей Кондрашов „Путин“. Според неговите думи, трагедията с „Курск“ е била проявление на общото състояние на въоръжените сили. „Защо да таим греховете си, много добре знаем в какво състояние тогава се намираше армията. Затова, казано честно, няма нищо удивително в това, но трагедията е колосална. Толкова много хора загинаха“, заяви Путин. В началото на януари прессекретарят на избирателния щаб на Путин и политически анализатор на ВГТРК Кондрашов съобщи, че е заснел нов документален филм за руския държавен глава. Журналистът отбеляза, че зрителите ги очаква „максимално открит Путин“. По-рано Кондрашов засне още един документален филм за руския президент – „Валаам“. Сподели:", "date": "2018.03.12", "title": " БОЛЕЗНЕНО ОТКРОВЕН! Владимир Путин разказа защо потъна подводницата „Курск“"}
{"url": "http://pik.bg/%D0%BE%D0%B1%D1%80%D0%B0%D1%82-%D0%B8%D0%BD%D0%B5%D1%80%D0%BA%D0%BE%D0%BC-%D0%BD%D0%B0-%D0%BA%D1%80%D0%B0%D1%87%D0%BA%D0%B0-%D0%B4%D0%B0-%D1%81%D0%B5-%D0%BE%D1%82%D0%BA%D0%B0%D0%B6e-%D0%BE%D1%82-%D0%B2%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B2-%D1%87%D0%B5%D0%B7-news734252.html", "text": "\"Инерком\" не смята, че вземането на дял от нея от страна на държавата е единственият начин България да гарантира обществения интерес.\" Това се казва в писмени отговори до Ройтерс от Милена Стоева - член на Борда на директорите на компанията на Гинка Върбакова от Пазарджик, придобила бизнеса на ЧЕЗ у нас. Българският министър на финансите Владислав Горанов, както с други политици и анализатори, смята, че балканската страна има достатъчно инструменти, за да регулира доставката на електричество до потребителите и участието ѝ в сделката не е необходимо, пише още Ройтерс днес. \"Съгласни сме с финансовия министър и не смятаме, че държавно придобиване на дял в бизнеса на ЧЕЗ е единственият начин да се гарантира публичният интерес\", пише Стоева. Стоева отклонява въпроса за стойността на сделката, но казва, че компанията, с активи на обща стойност около 100 млн. лева, е поела твърд ангажимент да приключи транзакцията и ще го спази. По повод притесненията около финансирането на сделката, \"Инерком\" заявяват, че водят преговори с няколко световни банки, много от които нямат представителства в България и че няма участие на офшорни компании. Компанията уверява, че никога не са обсъждали сделката с руски банки, както и че е готова да осигури значителен капитал за сделката. \"От подписването на сделката преговорите с банките текат добре\", казва тя, отказвайки да ги назове. \"Никакви офшорни компании не участват с никакъв дял в тази транзакция. В случай, че искахме да го направим чрез офшорни компании, вече можехме да сме го направили, но ние искахме да направим прозрачна транзакция\", уверява Стоева. Сподели:", "date": "2018.03.12", "title": "ОБРАТ! \"Инерком\" на крачка да се откажe от влизането на държавата в ЧЕЗ"}
{"url": "http://pik.bg/%D0%BD%D0%B0%D0%BF%D0%BE%D0%BB%D0%B8-%D0%B8-%D1%80%D0%BE%D0%BC%D0%B0-%D0%B2-%D0%B1%D0%B8%D1%82%D0%BA%D0%B0-%D0%B7%D0%B0-%D1%84%D1%80%D0%B5%D0%BD%D1%81%D0%BA%D0%B8-%D0%B2%D1%80%D0%B0%D1%82%D0%B0%D1%80-news734191.html", "text": "Интересна трансферна сага може да се заформи през лятото около вратаря на Тулуза Албан Лафонт. Младокът е попаднал в полезрението на италианските Наполи и Рома. 19-годишният талант прави силен сезон на вратата на \"виолетовите\", а договорът му с клуба е до 2020 година. Лафонт е роден в Буркина Фасо, но има и френски паспорт и дори е записал 3 мача за националния отбор на \"Петлите\" до 20 години. През този сезон той е запазил 12 \"сухи\" мрежи в 32 изиграни мача. Според вестник \"Екип\", цитиран от Спортал, Наполи е готов за извади 10 милиона евро и допълнителни бонуси, за да си осигури услугите на вратаря. Интерес към младока обаче има и от Рома, а се твърди, че той е следен и от няколко клуба от Англия, а и Реал Мадрид също е забелязал неговите качества. Сподели:", "date": "2018.03.12", "title": "Наполи и Рома в битка за френски вратар"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D1%8A%D1%80%D0%B2%D0%B8%D1%82%D0%B5-4-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8%D1%82%D0%B5-%D0%B0%D0%BA%D0%BE-%D1%83%D0%B4%D0%B0%D1%80%D0%B8%D1%82%D0%B5-%D0%B4%D0%B6%D0%B0%D0%BA%D0%BF%D0%BE%D1%82%D0%B0-news734192.html", "text": "Да спечелиш от лотарията си е шок... от хубавите, но все пак шок. За човек може да е толкова трудно да остане спокоен, че в крайна сметка е възможно да направи някоя глупост, като да изгуби всичките спечелени пари наведнъж. От CNBC са се допитали до няколко различни хора, преминали вече през това. И са изготвили кратък списък от първите неща, които човек трябва да направи, ако удари джакпота. Не бързайте да се радвате, защото има период, през който трябва да докажете, че именно вие сте победителят. По време на него е добре да потърсите съвет от адвокат, финансов консултант и счетоводител. И трябва да ги подберете наистина добре. Със сигурност не е добра идея да изкрещите пред целия свят, че сте победител. За целта на анонимността можете да ползвате юридическо лице, което да създадете с помощта на адвоката. Ако обаче не можете да избегнете публичността, помислете за варианти да се преместите временно да живеете на друго място и да смените телефонния си номер. Така ще се спасите от медийното внимание, както и от отдавна изчезнали от живота ви приятели и роднини, решили да ви искат пари. Обикновено човек има избор дали да получи цялата сума наведнъж или да я раздели и да я получава години наред на малки порции. За това решение трябва да се има предвид и данъчното ви положение. И за съвети в това отношение човек е по-добре да разчита на експерти, а не на близките си. Преди да започнете да харчите, помислете какво означава за вас внезапно да забогатеете. Спрете се на тези аспекти, които не се отнасят само до финансовото ви състояние, а и до емоционалното. Не пропилявайте парите си само за материални неща. Вместо това направете такива, които ще ви направят наистина щастливи и удовлетворени от собственото си решение. money.bg Сподели:", "date": "2018.03.12", "title": "ВАЖНО! Първите 4 неща, които да направите, ако ударите джакпота"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2-%D0%B5%D0%BA%D1%88%D1%8A%D0%BD-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D1%81-%D0%BD%D0%BE%D0%B6-%D0%B1%D0%B5-%D0%B7%D0%B0%D1%81%D1%82%D1%80%D0%B5%D0%BB%D1%8F%D0%BD-%D0%BF%D1%80%D0%B5%D0%B4-%D1%80%D0%B5%D0%B7%D0%B8%D0%B4%D0%B5%D0%BD%D1%86%D0%B8%D1%8F%D1%82%D0%B0-%D0%BD%D0%B0-%D0%B8%D1%80%D0%B0%D0%BD%D1%81%D0%BA%D0%B8%D1%8F-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2%D1%8A%D0%B2-%D0%B2%D0%B8%D0%B5%D0%BD%D0%B0-news734193.html", "text": "AFP Двадесет и шест годишен австриец беше застрелян пред резиденцията на иранския посланик във Виена в нощта срещу понеделник, след като нападна охранител с нож, предава , като се позовава на информация от местната полиция. Нападателят „е загинал на място“, след като охранителят е открил огън, заяви говорителят на полицията Харалд Соерос пред AFP. Охранителят, който е бил в своята кабинка пред зданието е получил нараняване в горната част на ръката в резултат от нападението. Фокус Сподели:", "date": "2018.03.12", "title": "КЪРВАВ ЕКШЪН! Нападател с нож бе застрелян пред резиденцията на иранския посланик във Виена"}
{"url": "http://pik.bg/%D0%BD%D0%BE%D0%B2%D0%B0-%D0%B4%D1%80%D0%B0%D0%BC%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%B8%D0%B2%D0%B0%D0%B9%D0%BB%D0%BE-%D0%BF%D0%B5%D1%82%D0%B5%D0%B2-%D0%BF%D0%BE%D0%B4-%D0%B2%D1%8A%D0%BF%D1%80%D0%BE%D1%81-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%B3%D0%BE-%D0%B7%D0%B0%D1%89%D0%B8%D1%82%D0%B8%D1%85%D0%B0-news734194.html", "text": "Бъдещето на Ивайло Петев като старши треньор на кипърския Омония (Никозия) изглежда доста несигурно предвид изказванията му след вчерашната загуба с 1:2 от АЕЛ (Лимасол) като гост, както и предвид индикации от изминалата седмица, пишат вестниците на Острова на Афродита. \"Когато Ивайло Петев пое юздите на Омония, в договора беше включена точка, която предвиждаше незабавно подновяване на сътрудничеството между двете страни, ако отборът спечели билет за европейските клубни турнири. С отпадането от турнира за Купата и 6-ото място с изоставане в точките, бъдещето на българския специалист беше отворено, въпреки очевидната загубена цел. Последните събития обаче промениха ситуацията и е много възможно на утрешното заседание на Управителния съвет да бъде разгледан и треньорският въпрос, пише reporter.com.cy. Българинът също даде индикации за проблеми между него и управата на клуба, а вчера след мача с АЕЛ заяви: \"Атмосферата в отбора е развалена. Ако играчите показваха каквото правим на тренировката, щяхме да сме по-добри в резултатите си. Но аз съв достатъчно умен и мога да разбера откъде идва всичко това \", каза бившият национален треньор на България. Вестник 24Sports пък твърди, че Ивайло Петев няколко пъти е поставил въпроси пред шефовете на Омония, които касаят организацията в клуба и селекцията, но така и не е получил ясни гаранции за посоката, в която се работи, предава Спортал. Всичко това го е изнервило допълнително, а като се има предвид и забавянето на някои заплати, допълнително прави ситуацията крайно неясна. Феновете от групировката Gate 9 обаче излязоха с декларация в подкрепа на Петев. Те разпространиха съобщение до медиите в три точки, в които заявяват, че са доволни от някои неща. На първо място, когато Ивайло е решил да изгони някои от играчите, се е оказало, че доста медии са загубили източниците си в съблекалнята и изтичането на информацията е секнало. Като втора точка те пишат, че е време Управителното тяло да взема решения, които са от принципна важност и да са базирани на логически спортни решения, а не да разчистват сметки. Третата точка е, че те не желаят да правят от Омония обект на критики и медийни сензации и призовават единствено всички членове на клуба да си платят членския внос и да участват на Общото изборно събрание през април. Сподели:", "date": "2018.03.12", "title": "НОВА ДРАМА! Бъдещето на Ивайло Петев под въпрос, феновете го защитиха"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%B8%D0%B2%D0%BD%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%B2%D1%8A%D1%80%D0%BD%D0%B5-%D0%B4%D0%B0%D1%80%D0%B5%D0%BD%D0%B8%D1%8F%D1%82%D0%B0-%D0%BD%D0%B0%D0%BF%D1%80%D0%B0%D0%B2%D0%B5%D0%BD%D0%B8-%D0%BE%D1%82-%D1%80%D1%83-news734171.html", "text": "The Independent. Министърът на финансите на Великобритания Филип Хамънд отхвърли идеята на вдовицата на Александър Литвиненко – Марина, че Консервативната партия трябва да върне обратно получените дарения от над 820 хиляди лири от руски олигарси, като настоя, че парите са получени законно, пише британското издание Канцлерът отрече също, че Кремъл „се надсмива“ на Великобритания за реакцията й на убийството на бившия двоен агент от ГРУ Сергей Скрипал и подозренията, че Русия е замесена в случая. Independent припомня, че Марина Литвиненко призова да се върнат парите на руските олигарси, получени, след като Тереза Мей стана премиер на Обединеното кралство. Тя предупреди, че Лондон „трябва да бъде много внимателен с кого се сприятелява“. Но Хамънд настоя, че „има много строги правила“ за правенето на дарения, като поясни, че те може да дойдат единствено от британски граждани с проверено минало. „Има хора в тази страна, които са британски граждани с руски корени. Не мисля, че трябва да ги отделяме и да ги свързваме с Путин“, заяви той. Independent пише, че „Торите“ са получили над 3 милиона лири като дарения от руски милиардери, след като взеха властта през 2010 година, а конкретно за периода след лятото на 2016 година, сумата е 820 хиляди лири. Фокус Сподели:", "date": "2018.03.12", "title": "СКАНДАЛ! Консервативната партия на Великобритания отказа да върне даренията, направени от руски олигарси"}
{"url": "http://pik.bg/%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D1%89%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%BC%D0%B8%D1%82%D0%B0-%D0%B2%D1%8A%D1%80%D1%85%D1%83-%D1%81%D1%82%D0%BE%D0%BC%D0%B0%D0%BD%D0%B0%D1%82%D0%B0-%D0%B8-%D0%B0%D0%BB%D1%83%D0%BC%D0%B8%D0%BD%D0%B8%D1%8F-news734186.html", "text": "Reuters, цитирана от Фокус. Министърът на финансите на Южна Корея заяви в понеделник, че правителството на страната ще направи усилия да отговори на увеличаването на митата за внос на стомана и алуминий в САЩ, предава „Ще покажем ясно каква е позицията ни“, заяви Ким Дон-йон пред колегите си министри от южнокорейското правителство. „Ще използваме всички възможни мерки, за да отговорим на мерките на САЩ за увеличаване на митото върху стомана“. Корейският министър не даде конкретна информация какви ще са мерките. Сподели:", "date": "2018.03.12", "title": "Южна Корея ще отговори на увеличаването на американските мита върху стоманата и алуминия"}
{"url": "http://pik.bg/%D0%B2%D1%8F%D1%80%D0%BD%D0%BE-%D0%B5-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%B8%D1%81%D0%BA%D0%B0-%D0%B4%D0%B0-%D1%81%D0%BA%D0%BB%D1%8E%D1%87%D0%B8-%D0%BC%D0%B8%D1%80%D0%B5%D0%BD-%D0%B4%D0%BE%D0%B3%D0%BE%D0%B2%D0%BE%D1%80-%D1%81%D1%8A%D1%81-%D1%81%D0%B0%D1%89-news734201.html", "text": "РИА Новости, цитирана от Фокус. Лидерът на Северна Корея е изразил „силно желание“ да сключи мирен договор със САЩ и да установи дипломатически отношения между двете страни, съобщи в понеделник южнокорейското издание „Тона илбо“, като се позовава на високопоставен източник от администрацията на южнокорейския президент, предава Според думите на събеседника на изданието, Ким Чен-ин е изразил намерението си да нормализира отношенията със САЩ по време на срещата му с южнокорейската делегация в Пхенян. „Крайната цел на Ким Чен-ин е да подпише мирен договр със САЩ и да установи нормални дипломатически отношения, включително да открие американско посолство в Пхенян“, е заявил източникът. По-рано севернокорейският лидер предложи да се срещне с американския президент Доналд Тръмп, а Вашингтон даде съгласието си, като времето и мястото на срещата предстои да бъдат съгласувани. РИА припомня, че предложения за сключване на мирен договор са правени и от дядото на Ким Чен-ун – първия президент на Северна Корея Ким Ир-сен. САЩ досега винаги са отказвали даже да обсъждат подобна възможност, тъй като са свързани със съюзнически задължения с Южна Корея, по законите на която Севера представлява не държава, а забранена „антидържавна организация“. Американците са водили преговори за установяване на дипломатически отношения с Пхенян при президента Бил Клинтън. Тогава се е разглеждала възможността за откриване на посолство на САЩ в Пхенян в сградата на бившето посолство на ГДР, в което след това се е настанила дипломатическата мисия на Швеция, представляваща интересите на САЩ в Северна Корея. Но след смяната на властта във Вашингтон и управлението на правителството на Джордж Буш младши тези планове са били осуетени. Сподели:", "date": "2018.03.12", "title": "ВЯРНО Е!? Ким Чен-ун иска да сключи мирен договор със САЩ"}
{"url": "http://pik.bg/%D1%81%D1%8A%D1%80%D0%B1%D0%B8%D1%8F-%D0%B5-%D0%B2%D1%81%D0%B5-%D0%BF%D0%BE-%D0%B0%D1%82%D1%80%D0%B0%D0%BA%D1%82%D0%B8%D0%B2%D0%BD%D0%B0-%D0%B7%D0%B0-%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%BD%D0%B8%D1%82%D0%B5-%D1%82%D1%83%D1%80%D0%B8%D1%81%D1%82%D0%B8-news734202.html", "text": "Blic Радио „Фокус“ в рубриката „Балкански туристически часовник“. Сърбия е все по-атрактивна за туристи. Такава увереност изрази Богданка Илич, член на Асоциацията на екскурзоводите в Нови Сад, пише белградското електронно издание , посветена на Международния ден на екскурзоводите. Съгласно думите на Илич, тя и колегите й работят в тясно сътрудничество с чуждестранни агенции, чрез които да предложат интересни програми на все по-големия брой туристи от чужди държави. Самата Илич споделя, че работи главно с посетители от Германия, но поясни, че има множество посещения от съседните на Сърбия страни и дори по-далечни държави като например Израел. Подчертано засилен е и интересът към Сърбия от страна на китайските туристи, предава Илич е категорична, че е настъпил моментът на чуждестранните туристи да бъде обяснено, че Сърбия не е само Белград, Копаоник, Златибор и Нови Сад. В страната има много други дестинации, които си струва да бъдат видени, но за тази цел трябва да се осигури добър достъп по пътищата и да се работи за подобряването на инфраструктурата като цяло. Така чуждестранните гости ще имат възможност да се насладят на богатството на Източна Сърбия, която - според екскурзовода от Нови Сад, е несправедливо пренебрегвана в туристическите оферти за западната ни съседка. Официалните статистически данни показват, че в периода януари-октомври 2017 г. столицата на Войводина е посетена от общо 165 519 туристи, което представлява ръст от почти 14% в сравнение със същия период през 2016 г. Повечето гости идват от страни от региона, подчертават от редакцията. Сподели:", "date": "2018.03.12", "title": "Сърбия е все по-атрактивна за чуждестранните туристи"}
{"url": "http://pik.bg/%D1%81%D0%B5%D0%B2%D0%B5%D1%80%D0%B5%D0%BD-%D0%BA%D0%B8%D0%BF%D1%8A%D1%80-%D0%B7%D0%B0%D0%BF%D0%BB%D0%B0%D1%88%D0%B8-%D0%B4%D0%B0-%D0%B7%D0%B0%D0%BF%D0%BE%D1%87%D0%BD%D0%B5-%D1%81%D0%B2%D0%BE%D0%B8-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8-%D1%81%D0%BE%D0%BD%D0%B4%D0%B0%D0%B6%D0%B8-%D0%B7%D0%B0-%D0%BF%D0%B5%D1%82%D1%80%D0%BE%D0%BB-news734196.html", "text": "електронното издание на гръцкия вестник Protothema, цитирано от Фокус. Северен Кипър заплаши да организира свои собствени сондажи за петрол в ексклузивната икономическа зона на острова. В интервю ред агенция Reuters на външния министър и вицепремиер на турската кипърска общност Кудрет Озерсай заяви, че двете части на острова трябва да работят заедно, или изобщо няма да стане нищо, визирайки сондажните операции на кипърското правителство, пише „Или ще го правим заедно – чрез дискусии, съгласие и общи действия – или всичко ще спре, или ние (Северен Кипър) ще започнем да правим същото: ще започнем проучвания и сондажи“, заяви Озерсай пред Reuters. Попитан дали напрежението може да бъде разсеяно, той подчерта, че дипломацията е първият инструмент. „Имаме намерение да ‚замразим водата‘, а не да ‚я нагряваме‘. Именно затова не използвахме сила при последния случай. Ние дори не демонстрирахме силата си. Това беше просто сдържане“, заяви политикът. Сподели:", "date": "2018.03.12", "title": "Северен Кипър заплаши да започне свои собствени сондажи за петрол"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D1%81%D0%BB%D0%B5%D0%B4-%D0%BF%D0%B0%D0%B4%D0%B0%D0%BD%D0%B5-%D0%BD%D0%B0-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%B2-%D0%BD%D1%8E-%D0%B9%D0%BE%D1%80%D0%BA-news734183.html", "text": "Fox News, Най-малко двама души от шестчленния екипаж са загинали при падане на хеликоптер в река „Ийст ривър“ в град Ню Йорк, предава като се позовава на информация от местните власти. „Кметът (Бил де Блазио) е получил информация от полицаите и пожарникарите“, заяви говорител на кметството на Ню Йорк. „Най-малко един човек е оцелял, а най-малко двама са загинали. Пилотите все още са във водата“. От Федералната авиационна администрация съобщиха, че Eurocopter AS350 „е паднал“ в близост до остров Рузвелт. От нюйоркската полиция потвърдиха, че в момента се провежда спасителна операция. Фокус Сподели:", "date": "2018.03.12", "title": "ТРАГЕДИЯ!  Двама души загинаха след падане на хеликоптер в Ню Йорк"}
{"url": "http://pik.bg/%D0%BF%D1%80%D0%BE%D0%B2%D0%B0%D0%BB-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%81%D0%BA%D0%B8%D1%82%D0%B5-%D1%84%D1%80%D0%B0%D0%BA%D1%86%D0%B8%D0%B8-%D0%BE%D1%82%D0%BA%D0%B0%D0%B7%D0%B0%D1%85%D0%B0-%D1%81%D1%80%D0%B5%D1%89%D0%B0-%D1%81%D1%8A%D1%81-%D1%81%D0%B0%D1%89-%D0%BF%D0%BE-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D0%B2%D1%8A%D0%BF%D1%80%D0%BE%D1%81%D0%B8-news734161.html", "text": "ТАСС. Най-големите палестински фракции ФАТАХ и ХАМАС се отказа от предложена от САЩ среща, на която е трябвало да се обсъдят икономически въпроси. Това съобщи в неделя телевизионния канал Al Arabiya, цитирайки представители на палестинското движение, предава Както е заявил членът на Изпълкома на Организацията за освобождение на Палестина (ООП) Ахмед Майдалани, Вашингтон е предложил „да се проведат икономически преговори, които, според мнението на американската страна, е трябвало да спомогнат за решаването на палестинския въпрос“. „“Но разрешаването на този проблем лежи в областта на политиката, а не на икономиката“, е пояснил членът на Изпълкома на ООП, цитиран от Фокус. Сподели:", "date": "2018.03.12", "title": "ПРОВАЛ! Палестинските фракции отказаха среща със САЩ по икономически въпроси"}
{"url": "http://pik.bg/%D0%B1%D1%83%D0%BC-%D0%B3%D1%8A%D1%80%D1%86%D0%B8%D1%8F-%D0%BE%D1%87%D0%B0%D0%BA%D0%B2%D0%B0-%D0%BF%D1%80%D0%B5%D0%B7-2018-%D0%B3%D0%BE%D0%B4%D0%B8%D0%BD%D0%B0-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D1%87%D0%B5%D1%82%D0%B8%D1%80%D0%B8-%D0%BC%D0%B8%D0%BB%D0%B8%D0%BE%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D1%82%D1%83%D1%80%D0%B8%D1%81%D1%82%D0%B8-news734199.html", "text": "Tornos News> Германският институт за пазарни проучвания (GfK) съобщи, че местните туристически агенции са отбелязали 40% увеличение на продажбите за почивка в Гърция, в сравнение с миналата година, предава Радио „Фокус“ в рубриката „Балкански туристически часовник“ Гърция е най-популярната туристическа дестинация за германците след Испания, а според наличните данни през настоящата година южната ни съседка ще посрещне повече от четири милиона туристи от ФРГ, предава икономическият портал . Но въпреки внушителния ръст на резервациите, Гърция има сериозни конкуренти в лицето на Турция, броят на резервациите за която се е удвоил спрямо данните от първите месеци на 2017 г. Дори прогнозите на института да не се окажат точни, едно е ясно - германците обичат Гърция. Тенденцията на засиления им интерес може да бъде потвърдена с конкретни данни: от 2,27 млн. германски туристи през 2012 г. броят им постепенно се увеличи до 3,7 млн. през 2017 г., подчертават от редакцията. Сподели:", "date": "2018.03.12", "title": "БУМ! Гърция очаква през 2018 година повече от четири милиона германски туристи"}
{"url": "http://pik.bg/%D1%80%D0%B0%D1%83%D0%BB-%D0%B3%D0%B0%D1%80%D1%81%D0%B8%D1%8F-%D0%BF%D0%BE%D0%B2%D0%B5%D0%B4%D0%B5-%D0%B0%D1%82%D0%BB%D0%B5%D1%82%D0%B8%D0%BA-%D0%B1%D0%B8%D0%BB%D0%B1%D0%B0%D0%BE-%D0%BA%D1%8A%D0%BC-%D1%83%D1%81%D0%BF%D0%B5%D1%85%D0%B0-news734167.html", "text": "Отборът на Атлетик Билбао постигна победа с 2:0 над Леганес в домакинството си от 28-ия кръг на Примера дивисион. Баските решиха всичко още през първото полувреме, а героят в мача бе ветеранът Раул Гарсия, който наниза и двете попадения за своя тим в 10-ата и 17-ата минута. Атлетик поведе в резултата в 10-ата минута, когато Оскар де Маркос центрира остро в наказателното поле, вратарят Иван Куеяр излезе неразчетено и Раул Гарсия с глава прати топката в мрежата. В 17-ата минута отново Раул Гарсия бе забравен в пеналта при едно центриране, първият му удар не се получи и уцели тялото на защитник, но топката се върна в краката му и при втория опит той бе далеч по-прецизен, за да удвои преднината на своя тим, предава Спортал. Така Атлетик излезе на 12-ата позиция в класирането с 35 спечелени точки. Леганес пък се намира на 15-ото място с 33 спечелени точки до момента. Сподели:", "date": "2018.03.12", "title": "Раул Гарсия поведе Атлетик (Билбао) към успеха "}
{"url": "http://pik.bg/%D0%BE%D0%BF%D1%82%D0%B8%D0%BC%D0%B8%D1%81%D1%82-%D0%B1%D1%83%D1%88-%D1%81%D0%B8%D0%B3%D1%83%D1%80%D0%B5%D0%BD-%D0%B2-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%BD%D0%B0%D0%B4-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-news734175.html", "text": "Нападателят на Левски Сержиу Буш, който вкара гола за “сините” при равенството - 1:1 с Етър, заяви, че е сигурен в победата на неговия тим в предстоящия мач с ЦСКА-София. “Нямахме късмет накрая, изпуснахме дузпа. Извиняваме се на феновете, те заслужават повече. Имахме добри положения в края на мача, изпуснахме и дузпа. Ако бяхме вкарали в началото, мачът щеше да се развие по друг начин. Познавам треньора на Етър още от Литекс. Поздравявам гостите за спечелената точка. Опитах се да помогна с каквото мога на отбора. Надявам се да вкарвам повече голове. Сигурен съм, че ще спечелим мача с ЦСКА и ще се понравим на нашите фенове с представянето си”, заяви нападателят. Сподели:", "date": "2018.03.12", "title": "ОПТИМИСТ! Буш сигурен в победата на \"Левски\" над ЦСКА-София"}
{"url": "http://pik.bg/%D0%B8%D0%BC%D0%B0-%D0%B4%D1%83%D0%BC%D0%B0%D1%82%D0%B0-%D1%82%D0%B5%D0%BC%D0%B8%D0%B4%D0%B0-%D1%82%D0%BE%D1%82%D0%BE-%D0%BE%D1%82-%D1%81%D0%BA%D0%B0%D0%BD%D0%B4%D0%B0%D1%83-%D1%81%D1%8A%D0%B4%D0%B8-%D0%BC%D0%B5%D0%B3%D0%B7-%D0%B7%D0%B0-50-%D0%B1%D0%BE%D0%BD%D0%B0-%D1%81%D0%BB%D0%B5%D0%B4-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5%D1%82%D0%BE-%D0%B9-%D1%87%D0%B5-%D0%B5-%D1%80%D0%BE%D0%BC-news733696.html", "text": "Йонислав Йотов, известен повече като Тото от \"СкандаУ\", е твърдо решен да сложи Мегз на мястото й. Само преди два дни красавицата разкри, че рапърът бил от ромски произход. Миглена Каканашева не подозираше, че Тото крие произхода си и го изцепи, докато се извиняваше на феновете си за това, че се е поддала на поредната му провокация. Приближени до Тото разказват, че той не можел да си намери място, след като Мегз отново успя да го изложи пред цяла България и е твърдо решен този път да си потърси правата в съда. Според него Каканашева е наясно, че той не искал да дава гласност на произхода си, защото се страхува феновете му да не започнат да го гледат по друг начин. Тото се нарича Господ и Бог пред почитателите си и ПР екипът му е силно притеснен, че българите сме твърде тесногръда нация, за да сравняваме рапър с ромски произход с Всевишния. Затова Тото всячески криел, че е ром. Дори имал уговорка с \"Биг Брадър\" да не коментира темата, че е от малцинствата. Според него Мегз е разбрала по време на риалити формата за това и сега го използва нарочно, за да урони престижа му. Затова той ще я съди за неправомерно използване на конфиденциална информация с цел лична изгода. Сумата, за която рапърът с ромски произход ще съди Каканашева е 50 000 евро, пише \"Хотарена\". Така Тото се надява веднъж завинаги да даде добър урок на вироглавата Мегз и да я научи да си държи устата затворена. Сподели:", "date": "2018.03.12", "title": "ИМА ДУМАТА ТЕМИДА! Тото от \"СкандаУ\" съди Мегз за 50 бона след разкритието й, че е ром"}
{"url": "http://pik.bg/%D1%85%D0%BE%D1%82%D0%B5%D0%BB%D0%B8%D0%B5%D1%80%D0%B8-%D0%BE%D0%B1%D0%B5%D1%89%D0%B0%D0%B2%D0%B0%D1%82-20-%D0%BF%D0%BE-%D0%B2%D0%B8%D1%81%D0%BE%D0%BA%D0%B8-%D0%B7%D0%B0%D0%BF%D0%BB%D0%B0%D1%82%D0%B8-%D0%BF%D0%BE-%D0%BC%D0%BE%D1%80%D0%B5%D1%82%D0%BE-news734151.html", "text": "Средно с 20% по-високи заплати за сезонните работници това лято обещават хотелиери. Въпреки това обаче кризата за качествени кадри се задълбочава, предава Би Ти Ви. По данни на Агенцията по заетостта миналата година в сферата на туризма са \"внесени\" близо 3500 сезонни работници, предимно от Украйна, Молдова и Русия. Тази година очакванията са за ръст. Само в Слънчев бряг обаче, както и миналото лято, прогнозите са, че не достигат 15 000 души за работа. Средното заплащане за пиколо, камериерки и сервитьори сега е между 600 и 700 лева. За готвачи – с около 100 лева повече. \"От една страна, липсват кадри. От друга страна обаче, наетите кадри не си вършат качествено задълженията”, подчерта Диана Колчева, председате на \"Клуб на хотелиера\" – Несебър. Затова отново ще се разчита на внос на работници от чужбина. \"Имахме идея една част от тези хора, които ще ги наемем от Украйна, да ги вземем в началото на сезона, за да можем да ги обучим, но това не може да стане, сроковете и процедурите са невъзможни\", заяви Любо Липчев, мениджър на верига хотели. От Агенцията по заетостта са улеснили удължаването на престоя. \"Работодателят да входира ново искане, при условие, че е доволен от чуждия гражданин, тази заетост да продължи до 9 месеца\", заяви Пенка Кирилова – директор на Регионалната служба по заетостта в Бургас. Миграционните служби обаче не са съгласували промяната. Първите трудови борси по морето започват другия месец. Сподели:", "date": "2018.03.12", "title": "Хотелиери обещават 20% по-високи заплати по морето"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D0%B0%D0%BA-%D0%BD%D0%B5%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%B0-%D0%BE%D1%82-%D0%BD%D0%B0%D1%82%D0%BE-news734152.html", "text": "Турският президент Реджеп Тайип Ердоган заяви, че страната му е тормозена по южната си граница и от терористичните групировки, и от сирийското правителство. Същевременно той разкритикува НАТО, че не заема страната на държавата му, предава Анадолската агенция. „С всичко, което се случва в Сирия, кога ли НАТО ще заеме нашата страна?“, заяви Ердоган. В средата на февруари Турция отбеляза 66 години членство в Алианса. Позицията на Анкара е, че Турция отбранява южните граници на НАТО чрез операция „Маслинова клонка“ в сирийската провинция Африн, но Алиансът не прави нищо в подкрепа. Сподели:", "date": "2018.03.12", "title": "Ердоган пак недоволства от НАТО"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B5-%D0%BF%D1%8A%D0%BB%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%BF%D0%B0%D1%81%D0%B0%D0%B6%D0%B5%D1%80%D0%B8-%D0%B8-%D0%B5%D0%BA%D0%B8%D0%BF%D0%B0%D0%B6%D1%8A%D1%82-%D0%BD%D0%B0-%D1%80%D0%B0%D0%B7%D0%B1%D0%B8%D0%BB%D0%B8%D1%8F-%D1%81%D0%B5-%D0%B2-%D0%B8%D1%80%D0%B0%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B0-%D0%B7-news734157.html", "text": "ТАСС, цитирана от Фокус. Спасителните отряди са се добрали до мястото на катастрофата на турския частен самолет в Иран. Това съобщи в неделя агенция Fars, като се позовава на Управлението за извънредни ситуации на страната. Според думите на негов представител, на мястото на падането на лайнера са намерени обгорелите останки на 11 души – осем пасажера и трима членове на екипажа. За тяхната идентификация ще се наложи анализ на ДНК-то, предава В операцията по издирване и спасяване са били задействани няколко специални бригади, както и алпинисти и пожарникари. Отломките на самолета се намират на височина около 400-500 метра над морското равнище, практически на края на скала. Пожарът на мястото на падането все още продължава и, както отбелязват специалистите, заради условията в местността съществува опасност огъня да се разпространи. ТАСС уточнява, че частният самолет, принадлежащ на турския инвестиционен холдинг Basaran, е летял от Шарджи (в ОАЕ) към Истанбул и е изчезнал от екраните на радарите в 18:50 местно време. Той е паднал недалеч от град Шахре-Корд в планинския район в югозападната част на страната, на около 400 км от Техеран. Сподели:", "date": "2018.03.12", "title": "ОФИЦИАЛНО! ТРАГЕДИЯТА Е ПЪЛНА! Всички пасажери и екипажът на разбилия се в Иран самолет са загинали"}
{"url": "http://pik.bg/%D0%BC%D1%8A%D0%B6%D0%B5%D0%BC%D0%B5%D0%BB%D0%B0%D1%87%D0%BA%D0%B0-%D0%B2%D0%B5%D0%BD%D0%B5%D1%82%D0%B0-%D1%80%D0%B0%D0%B9%D0%BA%D0%BE%D0%B2%D0%B0-%D1%81%D0%B5-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%BD%D0%B0-%D1%8F%D0%BD%D0%B8-%D0%BE%D1%82-%D1%84%D0%B5%D1%80%D0%BC%D0%B0%D1%82%D0%B0-news734164.html", "text": "Учителят отказа, падал си по скромни девойки Русата фурия Венета Райкова се предложи за жена на победителя в последния сезон на \"Фермата\" - Яни. Изненадващата оферта водещата направи преди час в предаването си \"Папараци\", в което фермерът беше гост. Вместо да остане поласкан от предложението й обаче, Яни изрази съмнение, че не са един за друг. 29-годишният фермер си падал по скромни девойки, които не се интересуват от пари и искат да живеят на село. Венета пък разкри, че финикийските знаци все още я вълнуват. В края на предаването двамата решиха, че ще се вземат, ако не успеят да намерят друг кандидат. \"Най-много се притеснявам дали майка ти ще ме хареса\", призна водещата. Сподели:", "date": "2018.03.12", "title": "МЪЖЕМЕЛАЧКА! Венета Райкова се предложи на Яни от \"Фермата\""}
{"url": "http://pik.bg/%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D1%81%D0%BF%D0%B5%D1%87%D0%B5%D0%BB%D0%B8-%D0%B1%D0%B0%D1%81%D0%BA%D0%B5%D1%82%D0%B1%D0%BE%D0%BB%D0%BD%D0%BE%D1%82%D0%BE-%E2%80%9E%D0%B5%D0%BB-%D0%BA%D0%BB%D0%B0%D1%81%D0%B8%D0%BA%D0%BE%E2%80%9C-%D0%B2%D0%B5%D0%B7%D0%B5%D0%BD%D0%BA%D0%BE%D0%B2-%D1%81-2-%D1%82%D0%BE%D1%87%D0%BA%D0%B8-%D0%B8-%D0%B5%D0%B4%D0%BD%D0%B0-%D0%B1%D0%BE%D1%80%D0%B1%D0%B0-news734158.html", "text": "Отборът на Барселона, където играе българският национал Александър Везенков, записа категорична победа в срещата си от XXII кръг на испанското първенство, след като се наложи над вечния си съперник Реал (Мадрид) с 94:72 (21:14; 24:15; 27:17; 22:26). Везенков се включи в двубоя от резервната скамейка, като престоя на терена общо 9:10 минути и записа на сметката си 2 точки и 1 борба, предава Спортал. Най-резултатен за каталунците беше Томас Уертел с 21 точки, а Пиер Ориола добави 17 точки. Фабиен Кузие вкара 10 точки за „Белия балет“, а Руди Фернандес записа на сметката си 11 точки. Баскетболистите на Светислав Пешич изиграха отлично първо полувреме, което им подсигури комфортна преднина на почивката – 45:29. Всичко в този мач до голяма степен приключи в третата четвърт, когато каталунците достигнаха до 26 точки, като комфортната разлика се запази до последния съдийски сигнал – 94:72 в полза на Барселона. Сподели:", "date": "2018.03.12", "title": "Барселона спечели баскетболното „Ел Класико“, Везенков с 2 точки и една борба"}
{"url": "http://pik.bg/%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D0%B7%D0%B0%D0%B3%D1%80%D0%B8%D0%B6%D0%B5%D0%BD-%D1%81%D0%BB%D0%B5%D0%B4-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D0%B8%D1%82%D0%B0%D0%BB%D0%B8%D1%8F-news734147.html", "text": "Папа Франциск изрази загрижеността си относно националистическата политика, продиктувана от страха. Той изказа това мнение една седмица след парламентарните избори в Италия, на които доминираха десните-популистки партии, предава Ройтерс. Понтификът, който направи защитата на имигрантите основна своя кауза, не е пояснил дали визира изборите, но това може да се счита, смята американската агенция, за силна критика към десните италиански партии, които използваха силна антиимиргрантска риторика по време на предизборната кампания. „Днес светът е обвит от страх. Това е древна болест. И страхът често се обръща в омраза към чужденците, различните и бедните“, заяви папа Франциск. „Има страни, в които плановете са основани на борба срещу такива хора“, заяви още той, без да посочва отделни държави. Сподели:", "date": "2018.03.12", "title": "Папа Франциск загрижен след изборите в Италия"}
{"url": "http://pik.bg/%D0%BC%D0%B8%D0%BB%D0%B8%D0%B0%D1%80%D0%B4%D0%B5%D1%80%D1%8A%D1%82-%D0%BF%D0%B8%D0%BD%D0%B5%D1%80%D0%B0-%D0%BF%D0%BE%D0%BB%D0%BE%D0%B6%D0%B8-%D0%BA%D0%BB%D0%B5%D1%82%D0%B2%D0%B0-%D0%BA%D0%B0%D1%82%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%87%D0%B8%D0%BB%D0%B8-news734146.html", "text": "Милиардерът и консерватор Себастиан Пинера положи клетва като президент на Чили, предадоха световните агенции. Пинера заменя на поста Мишел Бачелет. Той бе избран за президент за втори път миналата година. Преди това оглави страната в периода 2010-2014 г. По конституция в Чили президентите нямат право на два последователни мандата. Церемонията по полагане на клетвата се състоя в сградата на парламента в пристанищния град Валпараисо, предаде ДПА. Присъстваха над 1000 гости, сред които и няколко държавни глави на съседни страни. След като положи клетва като президент, Пинера прие клетвата и на министрите в новото правителство. Сред тях е и независимият романист Роберто Ампуеро, който ще бъде министър на външните работи, предаде ДПА. Шейсет и осем годишният Пинера ще трябва да продължи реформите на обществото, подети от Бачелет. По време на предизборната кампания Пинера съумя да привлече именно онези силно консервативни избиратели, които не одобряваха реформите на Бачелет, сред които узаконяването на еднополовите бракове и декриминализиране на абортите, отбелязва Франс прес. Пинера ще трябва да управлява без мнозинство в парламента, оглавен от социалисти, предаде ДПА. Начело на Камарата на депутатите е социалистката Мая Фернандес Алиенде, а начело на Сената - социалистът Карлос Монтес. Пинера изгради бизнес империя, включваща авиокомпания, телевизия, както и футболния отбор Коло-Коло, смятан за един от най-успешните клубове в страната. Според сп. \"Форбс\" оценява състоянието на Пинера на 2,4 милиарда долара. Вторият мандат на милиардера започва в момент, в който цените на медта за износ нарастват и това увеличава приходите за Чили и води до растеж в икономиката, оценявана на 250 милиарда долара, отбелязват Ройтерс и БТА. Левицата се зарече да се противопостави в парламента на плана за Пинера за намаляване на данъците и за \"рафиниране\" на прогресивната политика на Бачелет, допълва агенцията. При встъпването си в длъжност Пинера обеща да съживи икономиката на страната, която беляза рязък спад при Бачелет, допълва Асошиейтед прес. Сподели:", "date": "2018.03.12", "title": "Милиардерът Пинера положи клетва като президент на Чили"}
{"url": "http://pik.bg/%D1%82%D1%8A%D0%B3%D0%B0-%D0%B8-110-%D0%B3%D0%BE%D0%B4%D0%B8%D0%BD%D0%B8-%D1%8E%D0%B1%D0%B8%D0%BB%D0%B5%D0%B9-%D0%B8%D0%BD%D1%82%D0%B5%D1%80-%D0%B8-%D0%BD%D0%B0%D0%BF%D0%BE%D0%BB%D0%B8-%D1%81%D1%8A%D1%81-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%B5%D0%BD%D0%BE-%D1%80%D0%B5%D0%BC%D0%B8-%D0%BC%D0%BE%D1%80%D0%B5-%D0%BE%D1%82-%D1%81%D0%BA%D1%80%D1%8A%D0%B1%D0%BD%D0%B8-%D1%81%D1%8A%D0%BB%D0%B7%D0%B8-%D0%BD%D0%B0-%D0%B4-news734160.html", "text": "Отборите на Интер и Наполи не успяха да излъчат победител в срещата помежду си от 28-ия кръг на Серия \"А\". Двубоят на \"Джузепе Меаца\" приключи без попадения - 0:0. Този резултат обаче не бе особено добър и за двата тима. Домакините пропуснаха да се изкачат в топ 4, а гостите пък официално сдадоха първото място в класирането, където вече се настани Ювентус, който е с точка повече и мач по-малко в актива си. Преди началото на срещата бе отбелязана 110-ата годишнина от създаването на Интер, а след това имаше и минута мълчание за починалия преди седмица Давиде Астори, предава Спортал. Сподели:", "date": "2018.03.12", "title": "ТЪГА И 110 ГОДИНИ ЮБИЛЕЙ! Интер и Наполи със самоубийствено реми, море от скръбни сълзи на \"Джузепе Меаца\""}
{"url": "http://pik.bg/%D0%BE%D0%BB%D0%B8%D0%BC%D0%BF%D0%B8%D0%BA-%D0%BC%D0%B0%D1%80%D1%81%D0%B8%D0%BB%D0%B8%D1%8F-%D1%81%D0%B5-%D0%B2%D1%8A%D1%80%D0%BD%D0%B0-%D0%BD%D0%B0-%D0%B2%D0%B5%D1%80%D0%BD%D0%B8%D1%8F-%D0%BF%D1%8A%D1%82-news734168.html", "text": "Отборът на Олимпик Марсилия се върна на победния път в Лига 1. Тази вечер възпитаниците на Руди Гарсия постигнаха трудан, но сладка победа като гост на Тулуза в среща от 29-ия кръг. Марсилци първи взеха преднина в мача в 10-ата минута, когато при едно центриране от фаул няколко играчи се разминаха с топката, която стигна до непокрития Лукас Окампос на далечната греда и той отблизо вкара за 0:1. Домакините обаче бързо се върнаха в мача. В 19-ата минута Исиага Сила проби мощно отляво и центрира в наказателното поле, където Фирмин Мубеле засече кълбото в мрежата за 1:1, предава Спортал. В 79-ата минута обаче гостите стигнаха до успеха. Костас Митроглу и Димитри Пайе размениха няколко красиви подавания пред погледа на защитниците на Тулуза, французинът стигна до аутлинията и центрира във вратарското поле, където гръкът отблизо от воле порази вратата за крайното 1:2. С този успех Марсилия събра актив от 59 точки и твърдо държи 3-ото място във временното класиране. Тулуза пък се намира много близо до опасната зона на 17-ата позиция с 29 точки и 5 поредни мача без победа. Сподели:", "date": "2018.03.12", "title": "Олимпик (Марсилия) се върна на верния път"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BD%D0%BE%D0%B2%D0%BE%D0%B7%D0%B5%D0%BB%D0%B0%D0%BD%D0%B4%D0%B5%D1%86%D1%8A%D1%82-%D0%B4%D0%B6%D0%B5%D1%84-%D1%80%D0%B0%D0%B7%D0%BA%D0%B0%D0%B7%D0%B0-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D0%B2-%D1%81%D0%B5%D0%BB%D0%BE-%D0%B1%D1%80%D1%83%D1%81%D0%B5%D0%BD-%D0%B7%D0%B0-%D0%B8%D0%B7%D0%BA%D1%83%D1%81%D1%82%D0%B2%D0%BE%D1%82%D0%BE-%D0%B4%D0%B0-%D1%81%D0%B5-%D0%BF%D1%80%D0%B0%D0%B2%D0%B8--news734068.html", "text": "Новозеландецът Грегъри Иънкларк или по-просто Джеф е специалист по извличане на нефт. Все още работи по нефтени пристанища. Обиколил е цял свят. Срещал се е с различни хора, чувал е безброй интересни истории, сблъсквал се е с особеностите на много култури. Живее в правешкото село Брусен със съпругата си - софиянката Жени, която е преводач от испански. Джеф и Жени говориха пред сутрешния блок на Нова телевизия. „Дойдох на посещение в българско село. Запознах се с Жени и останах. – спомня си Джеф. – Това бе предип 10-12 години. Оженихме се преди 6 години в Нова Зеландия. Тук бе трудно това, защото съм чужденец. Работил съм по платформи в Австралия, Китай, Папуа Нова Гвинеа, Индия, Близкия Изток, джунглите на Габон и Конго, Индонезия и Сингапур. .Избрах да живея в България заради Жени. Много обичам страната ви. Провинцията. Тук природата много прилича на тази в Нова Зеландия. Обожавам българите. Много дружелюбни и щедри хора във всяко едно отношение. Отиваш на гости и като си тръгнеш – направо се търкаляш. Толкова много храна, ракия. Наистина е прекрасно“. Джеф признава, че бързо се е сприятелил с всички от селото и им помага с каквото може. „Животът ме е сблъсквал с много неща – казва Джеф. – В Папуа Нова Гвинеа за малко да стана заложник. В Абу Даби бях на платформа само с мюсюлмани. На 11 септември, когато взривиха Кулите, бях единственият неверник там. Беше наистина странно преживяване. В Папуа Нова Гвинеа пък местната валута са прасетата. Купуваш си неща срещу прасета. Те са по-ценни там и от жените. Купуваш жена си с прасета. По време на един вътрешен полет седях до жена с бебе и малко прасенце. По време на полета кърмеше ту бебето, ту прасенцето. Три пъти съм се разболявал от малария, като Жени ме спаси“. Джеф е категоричен, че не му е скучно в България. “Имате невероятни традиции – казва той. – Фолклорните ви танци са изключителни. Това, че отбелязвате 40 дни от смъртта на някой. Мартениците ви също. България в момента е това, което бе запада преди 40-50 години. И това е много хубаво. Тук има много възможности. Местоположението, това че България е част от Европейския съюз. Земята и труда са много евтини, а това е рецепта за успех. Нужни са единствено инвестиции и мисля, че трябва да се облекчат възможностите за чуждестранни компании, които биха искали да инвестират в България. Въпросът с вноса е истински кошмар. Купихме си от Австралия разни неща и трябваше да минем през 14 гишета за да ги внесем. Иначе обожавам живота в селата в България. Имам много забавни случки тук. Например ми казаха, че ако храня кокошките със стиропор, няма да им е студено през зимата“. Джеф признава, че за местните в Брусен е много трудно, защото няма работа. „В Етрополе работят в мината, но тук в Брусен, няма къде да се работи – казва Джеф. – Честно казано, не бих искал да бъда пенсионер тук. Трудно е. За чужденците е евтино. Трудът е евтин. Материалите – също. Нормално е те да се чувстват добре тук. За мен това място е идеално – супермаркетът ми е на близо, а сме буквално на прага на дивата природа“. Джеф разказва, че разхожда прасетата си в гората. „Харесва ми как тук всеки си прави храната – казва Джеф. – Обичам да правя питка, ракия. Правя страхотна ракия. Правил съм и бърбън и ром. Домашна луканка паря също. Съседите ме научиха. Правя и комфитюр от сини сливи. Имам и домашен ликьор от боровинки. Сам си дестилирам ракията. Малко портокалова кора слагам в джибрито. Тук правенето на ракия е истинско изкуство.“ Сподели:", "date": "2018.03.12", "title": "ЕКСКЛУЗИВНО! Новозеландецът Джеф разказа за живота в село Брусен, за изкуството да се прави българска ракия, за луканката и традициите ни"}
{"url": "http://pik.bg/%D1%82%D0%B2%D1%8A%D1%80%D0%B4%D0%B0-%D0%BC%D0%B0%D1%80%D0%B8%D0%BD-%D0%BB%D1%8C%D0%BE-%D0%BF%D0%B5%D0%BD-%D0%B8%D1%81%D0%BA%D0%B0-%D0%B4%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D0%B8%D0%BC%D0%B5%D1%82%D0%BE-%D0%BD%D0%B0-%E2%80%9E%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%84%D1%80%D0%BE%D0%BD%D1%82%E2%80%9C-%D0%BD%D0%B0-%E2%80%9E%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8-news734162.html", "text": "Reuters, цитирана от Фокус. Крайно-десният френски лидер Марин льо Пен предложи името на нейния „Национален фронт“ да бъде променено на „Национално обединение“ в неделя, в опит да скъса с бранда, който много от избирателите свързват с антисемитизъм и който пречи на коалирането с други партии, предава В речта на льо Пен по време на партиен конгрес в северния френски град Лил тя подчерта, че целта пред партията трябва да е влизане във властта, което може да се постигне само чрез коалиция със съюзници. „Нашата цел е ясна: властта“, заяви френският политик, като отново изтъкна, че Европа трябва да се бори с имиграцията, глобализацията и федерализирането на Европейския съюз. „Ние възникнахме като протестна партия“, продължи тя. „Не трябва да има никакво съмнение, че сега можем да бъдем управляваща партия“. Според нейните думи, новото име – “Rassamblement National” на френски означава съюз или обединение и цели да покаже готовността на партията да обедини другите зад себе си и да изостави антагонистичната конотация на стария Фронт. Сподели:", "date": "2018.03.12", "title": "ТВЪРДА! Марин льо Пен иска да промени името на „Националния фронт“ на „Национално обединение“"}
{"url": "http://pik.bg/%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA%D1%8A%D1%82-%D0%BD%D0%B0-%D0%B1%D0%B0%D0%BBo%D1%82%D0%B5%D0%BB%D0%B8-%D1%81%D0%B5-%D1%80%D0%B0%D0%B7%D0%B2%D0%B8%D1%85%D1%80%D0%B8-%D1%81-%D1%87%D0%B5%D1%82%D0%B8%D1%80%D0%B8-%D0%B3%D0%BE%D0%BB%D0%B0-%D0%B2-%D0%B5%D0%B4%D0%B8%D0%BD-%D0%BC%D0%B0%D1%87-%D0%B7%D0%B0-%D0%BD%D0%B8%D1%86%D0%B0-news734172.html", "text": "Отборът на Ница разби с 5:2 като гост Гинган в мач от 29-ия кръг на Лига 1. С четири попадения се отличи Аласан Плеа. Нападателят имаше за задача да замести Марио Балотели на върха на атаката на “орлетата”, след като италианецът е контузен, и се справи повече от успешно. Домакините откриха резултата още в деветата минута, когато Клемен Грение бе точен от дузпа. 15 минути по-късно обаче Плеа изравни, а в началото на втората част отново той даде преднина на “орлетата”. В 58-ата минута нападателят оформи своя хеттрик и даде сериозна преднина на тима си. В последните седем минути на срещата пък паднаха още три попадение, като всички бяха дело на играчи на Ница, но едно от тях бе в полза на бретанците, предава Спортал. Марлон си отбеляза автогол в 83-ата минута, но Басем Срарфи възстанови преднината на Ница, а в самия край на двубоя Плеа вкара и четвъртото си попадение за вечерта. В класирането Ница вече има актив от 42 точки и заема седма позиция. Гинган от своя страна е с 32 на 13-о място. Сподели:", "date": "2018.03.12", "title": "Заместникът на Балoтели се развихри с четири гола в един мач за Ница"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D1%80%D0%BE%D0%BB%D1%8F%D1%82%D0%B0-%D0%BD%D0%B0-%D0%BF%D0%B0%D1%80%D1%84%D1%8E%D0%BC%D0%B0-%D0%BF%D1%80%D0%B8-%D1%81%D0%B5%D0%BA%D1%81%D0%B0-%D0%B5-news734177.html", "text": "Жените могат и да смятат, че парфюмирайки се преди секс, ще станат по-привлекателни за мъжете. Истината обаче е, че мнозинството представители на силния пол намират тази практика за отблъскваща, пише в. \"Дейли стар\", позовавайки се на резултатите от международно проучване, цитирано от БТА. Допитването е осъществено от сайта за извънбрачни връзки Виктория Милан и е обхванало над 5800 души от 10 страни. Резултатите показват, че 63 процента от мъжете намират за отблъскващо уханието на парфюм в мигове на интимност и предпочитат естествения аромат на партньорките си. Ако все пак държат да се парфюмират преди да се отдадат на \"креватни страсти\", за дамите е от полза да знаят кои ухания мъжете намират за най-секси. Когато става въпрос за дамски парфюм, една трета от представителите на силния пол предпочитат флоралните нотки, следвани от плодовите. Спортните парфюми допадат на 22 процента от мъжете, докато 15 процента нямат нищо против тези с пикантни нотки. Сподели:", "date": "2018.03.12", "title": "ИЗНЕНАДА! Ролята на парфюма при секса е..."}
{"url": "http://pik.bg/%D1%81%D1%8A%D1%80-%D0%B2%D0%B8%D0%BD%D1%81-%D0%BA%D0%B5%D0%B9%D0%B1%D1%8A%D0%BB-%D0%BE%D0%B1%D0%B2%D0%B8%D0%BD%D0%B8-%D0%B3%D0%BB%D0%B0%D1%81%D1%83%D0%B2%D0%B0%D0%BB%D0%B8%D1%82%D0%B5-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D1%87%D0%B5-%D0%B8%D1%81%D0%BA%D0%B0%D1%82-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B2-%D0%BA%D0%BE%D1%8F%D1%82%D0%BE-%E2%80%9E%D0%BB%D0%B8%D1%86%D0%B0%D1%82%D0%B0-%D1%81%D0%B0-%D0%B1-news734174.html", "text": "The Daily Express. Лидерът на Либерално-демократичната партия на Великобритания сър Винс Кейбъл обвини гласувалите за излизане от Европейския съюз, че искат Великобритания, в която „лицата са бели“, по време на шокираща реч на партийна конференция, пише Лидерът на либерал-демократите заяви, че по-старата генерация е отговорна за решението на Великобритания да напусне Съюза. Сър Винс смята, че то е предизвикано от „носталгията“ на гласувалите за Брекзит за Великобритания, в която „лицата на хората са бели“. Британският политик обясни, че първоначално е искал Обединеното кралство да излезе от ЕС, но когато е разбрал, че мнозинството от младежите под 25 години е за оставане в Съюза, а повечето граждани над 65 са за излизане, си е променил позицията. „Много хора бяха повлияни от носталгията си по свят, в който паспортите бяха сини, лицата бяха бели а картата беше оцветена с имперско розово“. Освен критиките си за Брекзит, сър Винс Кейбъл посочи, че пред неговата партия има много голямо предизвикателство: „Когато се огледам сред публиката виждам, че сме много, много бели. Трябва да направим свой приоритет това, да направим партията ни по-разнообразна етнически“. Фокус Сподели:", "date": "2018.03.12", "title": "Сър Винс Кейбъл обвини гласувалите за Брекзит, че искат Великобритания, в която „лицата са бели\""}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D0%BE%D0%BB%D0%B5%D0%B7%D0%BD%D0%B8-%D1%85%D0%B8%D1%82%D1%80%D0%B8%D0%BD%D0%BA%D0%B8-%D1%81%D1%8A%D1%81-%D1%81%D0%BE%D0%B4%D0%B0-%D0%BA%D0%BE%D0%B8%D1%82%D0%BE-%D0%B2%D1%81%D0%B5%D0%BA%D0%B8-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B7%D0%BD%D0%B0%D0%B5-news734180.html", "text": "Содата за хляб е истинско естествено чудо, което помага по напълно безопасен начин. Тя не е панацея, нито заместител на лекарствата, но в някои случаи може да бъде полезна. Трябва само да добавите малко сода в чаша вода и да я изпиете. Смесете сода и вода и нанесете на засегнатите области, за да облекчите зачервяването и да успокоите раздразнената кожа. Смесете сода и вода и направете гаргара, за да се отървете от бактериите в устата, които причиняват лош дъх. Разтрийте сода за хляб на загрубелите места на кожата на краката и лактите и ще я омекотите. Пригответе паста със сода и вода и я използвайте като скраб, за да се справите с кожни проблеми като акне и неприятни пъпки. Разтрийте малко смес от вода и сода в ужилената област, за да облекчите подуването и раздразнението. Измийте бижутата си със смес от сода и вода и ги направете по-блестящи от всякога. Сподели:", "date": "2018.03.12", "title": "ВАЖНО! Полезни хитринки със сода, които всеки трябва да знае"}
{"url": "http://pik.bg/%D1%83%D0%B4%D0%B0%D1%80-%D1%80%D1%83%D1%81%D0%B8%D1%8F-%D0%BF%D0%BE%D0%BA%D0%B0%D0%B7%D0%B0-%E2%80%9E%D1%83%D0%B1%D0%B8%D0%B5%D1%86%D0%B0-%D0%BD%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%BE%D0%BD%D0%BE%D1%81%D0%B0%D1%87%D0%B8%E2%80%9C-%E2%80%9E%D0%BA%D0%B8%D0%BD%D0%B6%D0%B0%D0%BB%E2%80%9C-news734182.html", "text": "„Взгляд“, цитирано от Фокус. Хиперзвуковото оръжие, за което говори Владимир Путин в посланието си, беше обявено от критиците за нищо повече от компютърна графика. В неделя руското Министерство на отбраната за първи път показа ракетата на високоточния авиационен ракетен комплекс „Кинжал“, която, според мнението на експртите, посяга на неуязвимостта на такава светиня на американската военна мощ като самолетоносачите, пише руското издание В нощта срещу 11 март руското военно ведомство показа реалния облик на ракетата и изстрелването й. Учебно-боевият пуск на ракетата беше изпълнен от изтребител-прихващач МиГ-31 от Въздушно-космическите сили на Русия, излетял от летището в Южния военен окръг. Пускът бе проведен в щатен режим и хиперзвуковата ракета порази обозначената й цел на полигона. „В хода на пуска на ракетата бяха потвърдени тактико-техническите характеристики и времевите показатели на високоточния авиационен ракетен комплекс „Кинжал““, отбелязаха от военното ведомство. „Взгляд“ напомня, че руският президент Владимир Путин в хода на посланието си към Федералното събрание на 1 март показа редица оръжия от ново поколение, които ще позволят на Русия да си осигури максимални отбранителни възможности, както и способността да нанася на противника ответни удари, в случай на атака, които са способни да преодолеят всяка отбранителна система и да достигнат до целта си. Сред представеното имаше и хиперзвукови оръжия, в частност комплексът „Кинжал“, който никога по-рано не е бил споменаван никъде и не е бил демонстриран. Най-новите оръжия на Путин се оказаха до такава степен ултимативни и неочаквани за целия свят, че много просто се отказаха да вярват в тяхното съществуване. Водещите западни медии, експерти, политици и военни побързаха да заявят, че новото оръжие не е нищо повече от компютърна графика, нарисувана специално за президентското послание. Но, след публикуването на новото видео на руското военно министерство това вече не минава. На публикувания запис ясно се вижда, както обликът на ракетата, така и полетът й с хиперзвукова скорост след пускането от носителя. Военният експерт Алексей Леонков намира, че това видео е направено включително и за това да се демонстрира нагледно, че заявеното оръжие съществува реално и не е просто компютърна графика. „Някои си мислят, че ги заблуждаваме. Те просто не разбират нашата система, това, че когато у нас върховният главнокомандващ излезе и каже нещо, той не си играе с думите. Щом го е казал, значи това е истина и няма никакви приказки, никакви фантазии и никакъв блъф. Това не е Доналд Тръмп, който обяснява как в кабинета му има голям червен бутон, по-голям от този на Ким Чен-ин. Това са два различни типа лидери“, заяви Леонков пред вестник „Взгляд“. „Кинжал“ е високоточен хиперзвуков авиационен ракетен комплекс, който може да носи, както конвенционален, така и ядрен заряд. Неговият основен елемент е хиперзвуковата аеробалистична ракета, чиято далекобойност е повече от 2 хиляди километра. Максималната й скорост превишава тази на звука 10 пъти, което съответства на 10 макса (на височина 11 км това е примерно 10,6 хил. км/ч, а близо до повърхността на Земята – около 12 хил. км. ч.), а за развиването й са нужни няколко секунди. При това ракетата е способна да маневрира във всеки етап на полета при тази огромна скорост. Ракетата е предназначена за поразяване на наземни и морски цели. На нея се слага самонасочваща се бойна глава за всякакви метеорологични условия, която осигурява висока точност, както и възможност за поразяване на цели във всяко време на деня и при всякакви климатични условия. Подобна ракета е демонстрирана за първи път. Приетата на въоръжение през 2016 година крилата ракета Х-32, предназначена за унищожаване на наземни цели, не достига за малко до хиперзвукова скорост (3,5 – 4,6 макса, вместо необходимите 5 или повече) и има далекобойност от хиляда километра. Разработваната в момента „Циркон“ е хиперзвукова ракета с морско базиране и радиус на действие от само 400 км и скорост от около 8 макса. Алексей Ленков отбелязва, че ракетата „Кинжал“ прилича на ракетата 9М723 на комплекса „Искандер – М“, която наричат квазибалистична и не изключи, че именно тя е послужила за основа на новия комплекс. Сподели:", "date": "2018.03.12", "title": "УДАР! Русия показа „убиеца на самолетоносачи“ „Кинжал“"}
{"url": "http://pik.bg/%D1%85%D0%BE%D0%BB%D0%B0%D0%BD%D0%B4%D0%B5%D1%86-%D0%B7%D0%B0-%D1%81%D0%BB%D1%83%D1%86%D0%BA%D0%B8%D0%B9-%D0%B8%D0%B7%D0%B3%D0%BB%D0%B5%D0%B6%D0%B4%D0%B0-%D0%BA%D0%B0%D1%82%D0%BE-%D0%BF%D0%B8%D1%8F%D0%BD-%D0%B0-%D0%BD%D0%B5-%D0%B1%D0%BB%D0%B8%D0%B7%D0%B2%D0%B0-%D0%B0%D0%BB%D0%BA%D0%BE%D1%85%D0%BE%D0%BB-news734185.html", "text": "Холандският треньор Робърт Маскант сподели интересно мнение за руския специалист Леонид Слуцкий. Бившият наставник на ЦСКА (Москва) и на националния отбор наскоро застана начело на холандския Витес. \"Винаги подкрепям младите треньори, но във футбола понякога по-важни са качествата на даден наставник. Слуцки е доказан треньор. Изглежда все едно вечно е пиян, но доколкото знам не близва алкохол. Това е нещо рядко срещано при руснаците, но той е такъв\", заяви Маскант, който преди време бе начело на Динамо (Минск). Спортал Сподели:", "date": "2018.03.12", "title": "Холандец за Слуцкий: Изглежда като пиян, а не близва алкохол"}
{"url": "http://pik.bg/%D0%B2%D1%8A%D1%80%D0%B3%D0%B0%D0%BB-%D0%BB%D1%83%D0%B8%D1%88-%D0%BD%D0%B0%D0%BD%D0%B8-%D1%81%D0%B5-%D1%81%D0%B1%D0%B8-%D1%81-%D1%84%D0%B5%D0%BD%D0%BE%D0%B2%D0%B5-%D0%BD%D0%B0-%D0%BB%D0%B0%D1%86%D0%B8%D0%BE-news734184.html", "text": "Крилото на Лацио Луиш Нани е влязъл във физическо стълкновение с фенове на клуба след равенството 2:2 с Каляри. Португалецът е бил провокиран от тифозите, които са го обиждали при качването на тима на самолета за Рим. Според информация на \"Медиасет\", Лацио е пътувал със самолет на \"Алиталия\", но полетът е закъснял с 20 минути. На същия полет е имало и група фенове на отбора, които са разменили остри реплики с Нани, критикувайки го за представянето му в мача. Португалецът реагирал гневна и се е наложило няколко души да се намесят, за да спрат свадата, включително и членове на екипажа, предава Спортал. При кацането на отбора в Рим, фенът, който е провокирал Нани е бил задържан да слезе последен от самолета, след като всички играчи на Лацио вече са напуснали машината. Сподели:", "date": "2018.03.12", "title": "ВЪРГАЛ! Луиш Нани се сби с фенове на Лацио"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B2%D0%BC%D1%80%D0%BE-%D0%B4%D0%BF%D0%BC%D0%BD%D0%B5-%D1%81-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%BA%D1%8A%D0%BC-%D0%B7%D0%B0%D0%B5%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B7%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%B4%D1%81%D0%BC-%D0%B2-%D0%B7%D0%B0%D0%BC%D1%8F%D0%BD%D0%B0-%D0%BD-news734200.html", "text": "скопският телевизионен канал „Сител“, цитиран от Фокус. Лидерът на най-голямата опозиционна партия ВМРО-ДПМНЕ Християн Мицковски е предложил в неделя на македонския премиер Зоран Заев поддръжка за оглавяваното от него правителство на Социалдемократическия съюз на Македония (СДСМ), ако то се откаже от прокарването на Закона за езиците. Лидерът на опозиционната партия е заявил това в интервю пред „Имам две неща, които в момента искам да кажа на Зоран Заев. Първото е, ако наистина мисли доброто на Република Македония и ако наистина се определя като политик на реформите и политик, чиято основна цел са реформите, тогава да продължим с процеса на реформи, защото те са правилния приоритет за развитието на Република Македония. Ако господин Зоран Заев има концесия, ето, ние, като политическа партия, като ВМРО-ДПМНЕ, сме на негово разплоложение и ако е притеснен, че чрез тази концесия ще се разпадне правителството и ако има сделка, за да остане правителството, ето ние като ВМРО-ДПМНЕ се предлагамес нашите депутати да подкрепим това правителство във всички тези процеси на реформи, но при едно условие, да подложи Закона за езиците на парламентарна процедура. ВМРО-ДПМНЕ ще подкрепи правителството на Зоран Заев в провеждането на всички реформи, безусловно, тъй като бъдещето на тази държава е в реформите“, заяви Мицкоски за „Сител“. Сподели:", "date": "2018.03.12", "title": "Лидерът на ВМРО-ДПМНЕ с предложение към Заев: Подкрепа за правителството на СДСМ, в замяна на отказ от Закона за езиците"}
{"url": "http://pik.bg/%D0%B5%D0%BA%D1%88%D1%8A%D0%BD-%D1%84%D0%B0%D0%BB%D1%88%D0%B8%D0%B2%D0%B0-%D1%82%D1%80%D0%B5%D0%B2%D0%BE%D0%B3%D0%B0-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82-%D1%81%D1%82%D1%80%D0%B5%D1%81%D0%BD%D0%B0-%D0%B6%D0%BE%D1%80%D0%BE-%D0%BC%D0%B8%D0%BB%D0%B0%D0%BD%D0%BE%D0%B2-%D0%B8-%D1%86%D1%81%D0%BA%D0%B0-%D0%B2-%D0%B3%D1%80%D0%BE%D0%B7%D0%BD%D0%B8-news734173.html", "text": "Автобус на ЦСКА (Москва) е бил задържан на летището в Грозни след визитата на местния Ахмат. Тимът на Георги Миланов спечели с 3:0, но за съжаление, българският национал не се появи в игра. След срещата отборът се запътил към аерогарата, когато бил спрян от летищната охрана. Първоначално руските медии, цитирани от Спортал, разпространиха информация, че това се е наложило заради опасност от атентат, което стреснало Миланов и съотборниците му. Впоследствие обаче се оказало, че става дума само за учение. Футболистите на ЦСКА пристигнали точно когато започвало и затова били задържани известно време. Опасност за тях обаче не е имало в нито един момент. След победата в Грозни ЦСКА продължава да дели втората позиция в класирането с шампиона Спартак (Москва). Двата отбора имат по 41 точки в актива си след изигрването на срещите от 22-рия кръг в руската Премиер лига. Лидер е друг московски клуб - Локомотив, който е с мач по-малко и аванс от 5 точки. Сподели:", "date": "2018.03.12", "title": "ЕКШЪН! Фалшива тревога за атентат стресна Жоро Миланов и ЦСКА в Грозни"}
{"url": "http://pik.bg/%D0%B2%D0%B0%D0%B4%D0%B5%D1%82%D0%B5-%D1%87%D0%B0%D0%B4%D1%8A%D1%80%D0%B8%D1%82%D0%B5-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%B2%D0%B0%D0%BB%D0%B5%D0%B6%D0%B8-%D0%BE%D1%82-%D0%B4%D1%8A%D0%B6%D0%B4-%D0%BA%D0%BE%D0%B8%D1%82%D0%BE-%D0%BF%D1%80%D0%B5%D0%B7-%D0%BD%D0%BE%D1%89%D1%82%D0%B0-%D1%81%D1%80%D0%B5%D1%89%D1%83-%D0%B2%D1%82%D0%BE%D1%80%D0%BD%D0%B8%D0%BA-%D1%89%D0%B5-%D0%BE%D0%B1%D1%85%D0%B2%D0%B0%D0%BD%D0%B0%D1%82-%D1%86%D1%8F%D0%BB%D0%B0-%D0%B1%D1%8A-news734189.html", "text": "Агенция „Фокус” дежурният синоптик. Атмосферното налягане е близко до средното за март, през деня бавно ще се понижава. Днес около обяд в крайните северозападни райони ще има слаби валежи от дъжд, които до края на деня ще обхванат западната половина от страната, а през нощта срещу вторник и останалите райони. Ще духа слаб, в Източна България до умерен вятър от юг-югозапад. Минималните температури ще са от 3° до 8°, а максималните – между 19° и 24°. Такава е прогнозата за времето на Националния институт по метеорология и хидрология (НИМХ), съобщи за По Черноморието облачността ще се увеличава и до края на деня вече ще е значителна. Привечер на отделни места ще превали дъжд. Ще духа слаб до умерен вятър от юг-югозапад, който след обяд ще се ориентира от югоизток. Максимални температури между 19° и 22°. Температурата на морската вода е 6-7°. Вълнението на морето ще бъде 1-2 бала. В планините облачността ще е значителна. Ще има превалявания от дъжд, над 2300 метра от слаб сняг. Ще духа умерен, по билата временно до силен югозападен вятър. Максималната температура на височина 1200 метра ще бъде 14°, на 2000 метра – около 6°. Във вторник сутринта все още на много места в страната ще превалява дъжд, но от запад още преди обяд валежите ще спират и облачността временно ще се разкъса. През деня на повече места и повече като количество ще са валежите в източната половина от страната, в отделни райони там ще прегърми. Вятърът ще се ориентира от запад-северозапад, ще се усили и дневните температури ще се понижат. Сподели:", "date": "2018.03.12", "title": "ВАДЕТЕ ЧАДЪРИТЕ! Започват валежи от дъжд, които през нощта срещу вторник ще обхванат цяла България, температурите падат"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B7%D0%B0%D0%B5%D0%B2-%D1%89%D0%B5-%D0%BF%D0%BE%D1%87%D0%B5%D1%82%D0%B0%D1%82-%D0%BF%D0%B0%D0%BC%D0%B5%D1%82%D1%82%D0%B0-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8%D1%82%D0%B5-%D0%B5%D0%B2%D1%80%D0%B5%D0%B8-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D1%85%D0%BE%D0%BB%D0%BE%D0%BA%D0%BE%D1%81%D1%82%D0%B0-news734204.html", "text": "По повод 75 години от депортирането на евреите от територията на днешна Република Македония премиерът Бойко Борисов ще участва във възпоменателната церемония. В памет на жертвите на Холокоста българският министър-председател, заедно с премиера на република Македония Зоран Заев, ще поднесе венец на Паметника на загиналите евреи. Бойко Борисов е първият български министър-председател, който участва в отбелязването на годишнина от депортирането на евреите от територията на днешна Република Македония. Предвидено е в рамките на посещението да бъдат проведени и двустранни разговори между премиерите Борисов и Заев. Сподели:", "date": "2018.03.12", "title": "Борисов и Заев ще почетат паметта на македонските евреи, жертви на Холокоста"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%B2-%D0%B1%D1%80%D0%B5%D0%B3%D0%BE%D0%B2%D0%BE-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%82-%D1%85%D0%BE%D1%80%D0%B0%D1%82%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news734211.html", "text": "Домашен социален патронаж и в училището. Там ще бъдат приютени хората, които могат да попаднат под ударите на водата\", каза Лалов пред Нова телевизия. Имам си товарно камионче, винаги когато стане такова наводнение, товаря си нещата на него каза един от жителите на Брегово\", каза един от жителите на града. Водата към настоящия момент може да бъде употребявана за питейни нужди, казаха от ВиК. \"Къде, ето къде е помпената станция във водата\", опонира кметът Лалов. Той нападна и държавните служби, дошли на място в Брегово: \"20 години съм кмет, досега няма нито един документ, с който да изляза пред хората и да кажа, че водата е годна за пиене\". \"Не сте поискали\", опонираха от РЗИ. Бедственото положение в Община Брегово остава. Това каза пред БНТ кметът на Брегово Милчо Лалов. Река Тимок е заляла близо 7000 декара земеделска земя. Продължават да прииждат води от Сърбия. Започват да избиват подпочвените води и заливат дворовете на хората. Ако тази обстановка се задържи до няколко часа, ще предприемем евакуация на хората. Става въпрос за цял квартал, около стотина души, заяви Лалов. С пожарната започваме изпомпване на водата, уточни той. \"Евакуираните ще бъдат настанени в сградата на Това се случва за втори път на територията на Брегово след 2010 г. Според мен това не са само дъждовни води, а води, които се изпускат от територията на Република Сърбия, каза още градоначалникът. \" Сподели:", "date": "2018.03.12", "title": "ИЗВЪНРЕДНО! Бедствие в Брегово, евакуират хората (ОБНОВЕНА)"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D1%81%D0%B8%D0%BC%D0%B5%D0%BE%D0%BD-%D1%81%D0%BB%D0%B0%D0%B2%D1%87%D0%B5%D0%B2-%D1%81-%D0%BF%D1%8A%D1%80%D0%B2%D0%B0-%D1%80%D0%BE%D0%B6%D0%B1%D0%B0-%D0%BF%D1%8A%D1%80%D0%B2%D0%B8-%D0%B3%D0%BE%D0%BB-news734198.html", "text": "Часове след като стана за първи път татко, националът Симеон Славчев отбеляза дебютното си попадение в полската Екстракласа. Полузащитникът се разписа за своя Лехия (Гданск) при загубата с 1:3 от Легия (Варшава). Славчев бе точен в 66-ата минута при резултат 0:3. Поражението остави тима на българина в дъното на класирането, предаав Спортал. Лехия е 13-и в класирането с актив от 27 точки. Последният в подреждането - Сандечия, е само с 4 по-малко. Сподели:", "date": "2018.03.12", "title": "ЧЕСТИТО! Симеон Славчев с първа рожба, първи гол!"}
{"url": "http://pik.bg/%D1%80%D1%8A%D1%81%D1%82-%D0%B8%D0%BC%D0%BE%D1%82%D0%B8%D1%82%D0%B5-%D0%BF%D0%BB%D0%B0%D0%B2%D0%BD%D0%BE-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D1%82-%D0%B2-%D1%86%D1%8F%D0%BB%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news734197.html", "text": "Цените на имотите в цялата страна бележат плавен ръст от 6% до 8%. Това обясни Калоян Богданов, маркетинг мениджър в агенция за недвижими имоти, пред БНТ. Като цяло, през 2017 г. цените на имотите в страната вървяха нагоре с различен ръст между 6 и 8%, заяви Богданов. Ръстът се отчита в големите градове, отбеляза той, докато в малките градове той е доста по-нисък. Заради спада на лихвите по кредитите търсенето на имоти се е увеличило. \"Лихвите по кредитите са на едно ниско историческо ниво. Така или иначе заплатите плавно вървят нагоре. На последно място, от години има интерес към големите градове, който води до много хора, които желаят да се установят там\", заяви още Богданов. Цените на наемите също вървят нагоре, подчерта той, особено на местата с аутсорсинг и IT компании. Повишаването на цените се дължи отчасти и на директните полети на нискотарифни компании до големите градове в България. Сподели:", "date": "2018.03.12", "title": "РЪСТ! Имотите плавно поскъпват в цяла България"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2%D1%8A%D0%B7%D1%80%D0%B0%D1%81%D1%82%D0%B5%D0%BD-%D0%BC%D1%8A%D0%B6-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D1%85%D0%B0%D1%81%D0%BA%D0%BE%D0%B2%D0%BE-news734208.html", "text": "Възрастен мъж загина при пожар в Хасково. Огънят пламнал около 20 часа снощи в дома му, където той живеел сам. Съседи чули силен шум и след това видели пламъците, а огънят се е виждал от целия град. Изгоряла е къщата и стопанска постройка към нея, която била пълна с дърва и въглища, а това затруднило гасенето. Пожарникарите се борили часове с огъня, предава Нова телевизия. Влезли вътре в къщата преди още да бъдат загасени пламъците, но възрастният човек не е имал шанс да оцелее. Предстои днес да бъде установена причината за пожара. Сподели:", "date": "2018.03.12", "title": "Трагедия! Възрастен мъж загина при пожар в Хасково"}
{"url": "http://pik.bg/%D0%B4%D0%BE%D0%B1%D1%80%D0%B5-%D0%B4%D0%BE%D1%88%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%82%D1%83%D1%80%D1%86%D0%B8%D1%8F-%D0%B3%D1%8A%D1%80%D1%86%D0%B8%D1%8F-%D0%BA%D0%B8%D0%BF%D1%8A%D1%80-%D0%B8-%D0%B8%D1%81%D0%BF%D0%B0%D0%BD%D0%B8%D1%8F-%D0%B2%D0%BB%D0%B8%D0%B7%D0%B0%D1%82-%D0%B2-%D1%82%D0%BE%D0%BF-5-%D0%BD%D0%B0-%D0%B4%D0%B5%D1%81%D1%82%D0%B8%D0%BD%D0%B0%D1%86%D0%B8%D0%B8%D1%82%D0%B5-%D0%B7%D0%B0-%D0%BB%D1%8F%D1%82%D0%BD%D0%B0-news734165.html", "text": "България, Турция, Гърция, Кипър и Испания влизат в \"Топ 5\" на дестинациите за лятна почивка на руските туристи през настоящата година. Това съобщи пред журналисти изпълнителният директор на Асоциациите на туроператорите в Русия Майя Ломидзе, предава Rambler.ru. По отношение на майските празници, Ломидзе подчерта, че все още е твърде рано да се прогнозира кои ще бъдат най-предпочитаните от руските граждани направления, предава Радио „Фокус“ в рубриката „Балкански туристически часовник“ . Но тя бе категорична, че картината за летния сезон е съвсем различна - още сега може с увереност да се заключи, че Турция е фаворит на руснаците. Сподели:", "date": "2018.03.12", "title": "ДОБРЕ ДОШЛИ! България, Турция, Гърция, Кипър и Испания влизат в \"Топ 5\" на дестинациите за лятна почивка на руснаците"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%81%D0%BC%D0%BB%D1%8F%D1%85%D0%B0-%D0%BE%D1%82-%D0%B1%D0%BE%D0%B9-16-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%B7%D0%B0%D1%80%D0%B0%D0%B4%D0%B8-%D0%B8%D0%BC%D0%BE%D1%82%D0%B5%D0%BD-%D1%81%D0%BF%D0%BE%D1%80%D1%82-news734213.html", "text": "Дългогодишен имотен спор завърши с брутален побой над 16-годишно момче с инициали Х.С.М. в София. Инцидентът се случил около 17,30 часа в събота в столичния кв. „Враждебна“, след като момчето се опита да защити баща си от разбеснели се роднини, които посегнали да го бият. Вместо да спрат, Б.С. на 66 г. и Е.С. на 43 г. се нахвърлят с цепеници и дървени орнаменти от ограда върху момчето и му разбиват главата. В опита си да се предпази, получава и множество охлузни рани по ръцете и тялото. Стига се дори до размахване на нож и заплаха за убийство. След като пострадалите баща и син успяват да се отдръпнат от нападателите, родителят се обажда на телефон 112 и на адреса пристига линейка и полицейски патрул. Докато двамата обясняват какво се е случило, нападателите успяват да укрият част от веществени доказателства. След това са отведени в столичното 5 РУ, където пишат обяснения за инцидента. Там бащата е подложен на поредна психическа травма, след като е настанен в една стая заедно с нападателите на сина си, съобщава \"Новини.бг\". След инцидента пострадалото момче е настанено в „Пирогов“ с комоцио, мнжество охлузвания по тялото и голяма прорезна рана на главата. Бащата също има лицево-челюстни травми, за което има издадени документи. Случката се разиграва в частната собственост на пострадалите и то в момент, в който се обмисля спешна промяна на Закона за неизбежната самоотбрана. Как ли трябваше да постъпи бащата в този случай, когато пред очите му се прави опит за убийство на сина му? Дали ако беше използвал оръжие, за да се защити, нямаше той да бъде арестуван, защото така действа системата. Интересното е, че местопрестъплението не е посетено от оперативно-следствена група, която да направи оглед на място, а това дава предпоставка извършителите да се разминат с по-леки наказания. За това престъпление се предвижда наказание по чл. 129. (1) от НК и гласи, че който причини другиму средна телесна повреда, се наказва с лишаване от свобода до пет години. Органите на реда, обаче решават да освободят извършителите на побоя, след като им връчват предупредителен протокол. Сподели:", "date": "2018.03.12", "title": "БРУТАЛНО! Смляха от бой 16-годишно момче заради имотен спорт"}
{"url": "http://pik.bg/%D0%B3%D1%83%D1%80%D0%B1%D0%B5%D1%82%D1%87%D0%B8%D1%8F-%D0%B8%D1%81%D0%BA%D0%B0-50-%D0%B1%D0%BE%D0%BD%D0%B0-%D0%BA%D1%80%D1%8A%D0%B2%D0%BD%D0%B8%D0%BD%D0%B0-%D0%B7%D0%B0-%D0%BF%D1%80%D0%B5%D0%B1%D0%B8%D1%82%D0%B8%D1%8F-%D1%81%D0%B8-%D0%B1%D0%B0%D1%89%D0%B0-%D0%B1%D0%B5%D0%B7-%D0%BD%D0%B5%D0%B3%D0%BE-%D1%81%D1%8A%D0%BC-%D1%87%D0%B5%D1%82%D0%B2%D1%8A%D1%80%D1%82%D0%B8%D0%BD%D0%BA%D0%B0-%D1%87%D0%BE%D0%B2%D0%B5%D0%BA-news734210.html", "text": "50 000 лв. кръвнина е поискал синът на починал следствие жесток побой през пролетта на 2013 година 82-годишен чирпанлия.. Възрастният Теньо Т. е бил открит мъртъв край ръждясал микробус където живеел,в хода на досъдебното производство се изяснило, че жестоките удари по цялото тяло са били нанесени от негов съсед вследствие на среднощен спор след запой. Трупът е намерен на 23 април, година и половина по-късно завърналият се от гурбет в Гърция син на жертвата предявил претенции за крупната сума, като се аргументирал, че е „загубил най-ценното същество в живота си.“ „Без баща си аз съм вече не половин, а четвъртинка човек. Той ме е хранил, той е заделял залък от тук нататък аз просто не зная как ще живея…“, е написал в исковата си молба „сиракът“, съобщава \"Монитор\". В край на сметка старозагорският окръжен съд е постановил кръвнината да бъде в размер на 13 бона, като напомня, че т.нар. „близки отношения“ между син и баща са доста далеко от истината. От 1995 г. ищецът не е живял в България, а в Гърция.Срещите им, ако въобще ги е имало са били съвсем спорадични. . При житейската ситуация синът е следвало да е опора на своя възрастен родител, който е живеел при нечовешки условия. И тъй като оценката на отношенията между пострадалия и неговия син се прави към момента на смъртта на пострадалия, изводът който се налага е, че не са налице близки отношения между баща и син. В подкрепа на това заключение е и обстоятелството, че гражданския ищец /въпреки многобройните заседания,/ не представи никакви доказателства, не поиска да бъдат призовани и разпитани свидетели, които да покажат топли, родствени отношения между баща и син.“е записано в мотивите на съда.Пак от там става ясно, че синът научил за кончината на баща си 20 дни след погребението, нямало данни обаче да се е поклонил на гроба му дори година по-късно. Сподели:", "date": "2018.03.12", "title": "Гурбетчия иска 50 бона кръвнина за пребития си баща: Без него съм четвъртинка човек"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B3-%D1%81%D1%8A%D1%81%D0%B8%D0%BF%D0%B0-%D1%87%D0%B5%D1%80%D0%B2%D0%B5%D0%BD%D0%B0%D1%82%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D0%B4%D0%B0-%D1%81%D0%BF%D1%80%D0%B0%D1%82-%D1%81-%D0%BF%D1%83%D1%88%D0%B8%D0%BB%D0%BA%D0%B8%D1%82%D0%B5-%D0%B8-%D1%81-%D0%B2%D0%BD%D1%83%D1%88%D0%B5%D0%BD%D0%B8%D0%B5%D1%82%D0%BE--news734218.html", "text": "В момента има много трудна ситуация - и за опозицията, и за управляващата. Скандалите сами по себе си не са толкова голям проблем. По-големият проблем е внушението, че държавата не управлява добре, че не прилага законите така, както трябва да бъдат прилагане. Това заяви пред Би Ти Ви психологът проф. Антоанета Христова. Тя посочи като пример последните актуални теми със силен обществен отзвук: сделката за ЧЕЗ и убийството в Пловдив на рома рецидивист Плъха от д-р Иван Димитров. \"В момента проблемът е страшно сериозен и труден - и за управляващите ГЕРБ, и за опозицята, която трябва да престане с острите нападки\", отбеляза Христова. Според нея скандалите, които се завихрят между Обединените Патриоти, не рефлектират толкова силно върху общественото мнение: \"Те са единица, те са част от коалицията\". В студиото бе и политологът доц. Татяна Буруджиева. Тя отбеляза, че откакто съществува терминът \"фейкнюз\"  всички смятат, че могат да използват \"пушилките\", фалшивите новини и няма никакво извинение от хората, които ги създават. \"Защо са вредни несистемните партии? Защото те нямат отношение към институциите\". \"Усещането за контрол се изпуска и системните партии трябва да оставят усещането в обществото, че управляват\", заяви проф. Антоанета Христова. Сподели:", "date": "2018.03.12", "title": "ЕКСКЛУЗИВНО В ПИК! Политолог съсипа червената опозиция: Да спрат с пушилките и с внушението, че държавата не се управлява добре!"}
{"url": "http://pik.bg/%D1%81%D0%B0%D1%89-%D0%BD%D0%B0%D1%82%D0%B8%D1%81%D0%BA%D0%B0%D1%82-%D1%81%D1%8A%D1%80%D0%B1%D0%B8%D1%8F-%D0%B4%D0%B0-%D0%B4%D0%B0%D0%B4%D0%B5-%D0%B7%D0%B5%D0%BB%D0%B5%D0%BD%D0%B0-%D1%81%D0%B2%D0%B5%D1%82%D0%BB%D0%B8%D0%BD%D0%B0-%D0%B7%D0%B0-%D0%BF%D1%80%D0%B8%D0%B5%D0%BC%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%BE%D1%81%D0%BE%D0%B2%D0%BE-%D0%B2-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%82%D0%B5-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86-news734239.html", "text": ", който ще бъде Александър Вучич през тази седмица , съобщават сръбски медии. В сряда в Белград пристига американският помощник държавен секретар за Европа и Евразия Уес Мичъл, който най-вероятно ще носи въпросния документ. Твърди се, че . В замяна Съюзът на и повече компетенции в областта на здравеопазването, просветата и културата. Също така вицепремиер в косовското правителство, който ще е сърбин, ще има правомощията да контролира функционирането на Съюза на сръбските общини. и американски икономически стимули. САЩ са подготвили специален документ от 4 точки във връзка с Косово представен на сръбския президент Вашингтон ще настоява Сърбия да даде възможност за приемане на Косово в международните организации, предава \"Нюз.бг\" сръбските общини в Косово ще получи по-широки изпълнителни правомощия Сърбия пък ще получи и подкрепа за присъединяване към Европейския съюз Сподели:", "date": "2018.03.12", "title": "САЩ натискат Сърбия да даде зелена светлина за приемането на Косово в световните организации"}
{"url": "http://pik.bg/%D0%BE%D1%89%D0%B5-%D0%B5%D0%B4%D0%BD%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D0%BF%D0%BE%D0%B6%D0%B0%D1%80-%D0%BC%D1%8A%D0%B6-%D0%B8%D0%B7%D0%B3%D0%BE%D1%80%D1%8F-%D0%B2-%D0%BA%D1%8A%D1%89%D0%B0%D1%82%D0%B0-%D1%81%D0%B8-%D0%BF%D0%BE%D1%81%D1%80%D0%B5%D0%B4-%D0%B1%D1%8F%D0%BB-%D0%B4%D0%B5%D0%BD-news734240.html", "text": "Пожар е горял в дома на 67-годишен мъж в село Синдел. Около 16,30 часа, на телефон 112, е постъпил сигнал за пожар в стая от къща, намираща се в село Синдел. На място незабавно са изпратени екипи на РДПБЗН – Варна. Същите установяват, че пожарът е обхванал 3 кв. м. от стаята. При последвалия оглед е установено, че в стаята се е намирал 67-годишният собстеник на къщата, който е починал. Изясняват се причините и обстоятелствата, довели до смартта на мъжа и до възникването на пожара. По случая има образувано досъдебно производство. Сподели:", "date": "2018.03.12", "title": "ОЩЕ ЕДНА ЖЕРТВА НА ПОЖАР! Мъж изгоря в къщата си посред бял ден "}
{"url": "http://pik.bg/%D1%80%D0%B5%D1%81%D0%BF%D0%B5%D0%BA%D1%82-%D0%B1%D0%BE%D1%82%D0%B5%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D1%82%D0%B0%D0%B2%D0%B0-%D0%BD%D0%B0-106-%D0%B3%D0%BE%D0%B4%D0%B8%D0%BD%D0%B8-%D0%B4%D0%BD%D0%B5%D1%81-%D1%84%D0%B5%D0%BD%D0%BE%D0%B2%D0%B5-%D0%B3%D0%BE%D1%82%D0%B2%D1%8F%D1%82-%D0%BF%D1%80%D0%B0%D0%B7%D0%BD%D0%B8%D0%BA-%D0%BD%D0%B0-%D0%BA%D0%BE%D0%BB%D0%B5%D0%B6%D0%B0-news734187.html", "text": "Най-старият клуб в България Ботев Пловдив става на 106 години днес, 12 март. По този повод жълто-черните фенове отправиха специално обръщение, с което призоваха всички поддръжници на тима да се съберат и да отбележат клубния празник. Те приканват запалянковците отново да напълнят стадион \"Христо Ботев\", на който се очаква специална хореография в чест на рождения ден на клуба. Ето какво се казва в призива на Клуба на привържениците на Ботев: Скъпи ботевисти, в понеделник нашият любим клуб навършва 106 години от своето основаване. По първоначална програма трябваше да посрещнем Славия в първи полуфинал от турнира за Купата на България, където щяхме да отбележим тази паметна дата в историята на българския футбол. Поради промяна в програмата тези планове пропаднаха. Но няма нищо, това не може да ни спре. Гостуваме на Верея в понеделник от 17:30 ч. Призоваваме всички, които могат, да дойдат на мача, където ще подкрепим Ботев, след което всички присъствали и тези, които не могат да дойдат в Стара Загора, ще се съберем в 20:30 ч. пред входа на нашия дом - ст. \"Христо Ботев\", където малко по-късно ще отпразнуваме рождения ден на Ботев Пловдив. Шоуто е гарантирано! Очакваме Ви! Сподели:", "date": "2018.03.12", "title": "РЕСПЕКТ! \"Ботев\" (Пловдив) става на 106 години днес, фенове готвят празник на Колежа"}
{"url": "http://pik.bg/%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D0%B3%D0%BE%D0%B4%D0%B8%D0%BD%D0%B0-%D1%81%D0%BB%D0%B5%D0%B4-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D1%85%D0%B8%D1%82%D1%80%D0%B8%D0%BD%D0%BE-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%B4%D0%B5%D1%80%D0%B0%D0%B9%D0%BB%D0%B8%D1%80%D0%B0%D0%BB%D0%B8%D1%8F-%D0%B2%D0%BB%D0%B0%D0%BA-%D1%81%D1%8A%D1%81-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%BE--news734205.html", "text": "Повече от една година след трагедията \"Хитрино\" собствениците на дерайлиралата цистерна \"Булмаркет\" със свое разследване на инцидента. Днес те ще дадат пресконференция, на която чуждестранни вещи лица ще изнесат резултати от изготвени технически експертизи. Засега на подсъдимата скамейка за трагедията, при която загинаха седем души, а част от село Хитрино беше унищожено, са изправени машинистите на влака, а делото срещу тях вече тече. Като причината за инцидента прокуратурата сочи високата скорост, с която влакът е влязъл в гарата. Сподели:", "date": "2018.03.12", "title": "Повече от година след трагедията \"Хитрино\": Собствениците на дерайлиралия влак със собствено разследване"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BF%D0%B5%D1%81%D0%B5%D0%BD-%D0%B7%D0%B0-%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-2018-%D0%B4%D0%BD%D0%B5%D1%81-news734195.html", "text": "Песента, с която България ще участва в „Евровизия“ 2018, ще бъде обявена , днес сутринта, съобщиха от пресцентъра на БНТ. В 8.30 часа в сутрешния блок на БНТ1 „Денят започва“ ще бъде премиерата на българската песен и участник в музикалния конкурс. В 63-о издание на форума ще се включат представители на 42 държави, обединени от мотото „All Aboard!“ („Всички на борда!“) в португалската столица Лисабон. Жребият отреди на България място в първия полуфинал, който ще се излъчи на 8 май от 22.00 часа българско време. В него нашата песен ще бъде една от 19-те, които ще се борят за общо десет квоти за Големия финал на 12 май. За втора поредна година Българската национална телевизия се обърна към музикалните професионалисти в България, за да определи българската песен и участник в Евровизия 2018. В обществената медия постъпиха 13 проекта с предложения за песен, изпълнител, стратегия за сценичното представяне, както и бюджет за свързаните с това разходи, които продуцентската компания или екипът са готови да поемат. Песните, които представиха, бяха изключително добри и затова всички бяха допуснати за разглеждане във вътрешната селекция1 заяви продуцентът на българското участие в „Евровизия“ Йоана Левиева - Сойър. Процедурата за избор на новата българска песен в конкурса премина в два етапа. Постъпилите предложения първо бяха обсъдени с 20 чуждестранни експерти с опит в музикалния бранш и в конкурса „Евровизия“. Експертите оценяваха 13-те песни като ги класираха чрез присъждане на точки от 0 до 10. Специалистите гласуваха независимо един от друг в онлайн платформа, където освен оценки за песните, можеха да дадат мнението си за изпълнителите и да оставят допълнителни препоръки. По време на втория етап на селекцията експертна комисия на БНТ разгледа събраните в международния панел мнения и избра българската песен за „Евровизия“ 2018 между тези, които са постигнали резултат минимум 7 точки по десетобалната система. Сподели:", "date": "2018.03.12", "title": "ОФИЦИАЛНО! Представят българската песен за \"Евровизия\" 2018 днес"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D1%82%D0%B5%D1%84%D0%B0%D0%BD-%D0%B4%D0%B0%D0%BD%D0%B0%D0%B8%D0%BB%D0%BE%D0%B2-%D1%81-%D0%BA%D1%80%D0%B8%D1%82%D0%B8%D0%BA%D0%B8-%D0%BA%D1%8A%D0%BC-%D0%BD%D0%B8%D0%BD%D0%BE%D0%B2%D0%B0-%D0%B8-%D1%80%D1%83%D1%81%D0%BA%D0%B8%D1%8F-%D0%BF%D0%B0%D1%82%D1%80%D0%B8%D0%B0%D1%80%D1%85-news734277.html", "text": "\"След 90-та година се навъртяха предателите, които много ме изненадаха. Това се преодоля. Днес разбирам, че съм бил много прав, тъй като не съм се опитвал да им върна предателството\", сподели артистът и депутат от левицата пред \"България он ер\". Той обясни, че след смъртта на съпругата си Мери е започнал да се замисля за евентуалните грехове, които може да е допуснал през живота си. \"Толкова ли съм греховен, за да изпитвам такива физически ужаси? Ако имам грях, то той е минимален. Не съм отнел права на човек, нито съм обиждал някого. Безгреховен едва ли има\", откровено каза той. Акцентът в интервюто се прехвърли към политическия аспект на живота на Ламбо. \"Имам положително отношение към Корнелия Нинова, защото е активен борец, темпераментна, устойчива. Критикувам я за фризурата и емоционалността ѝ. Ние сме силна опозиция, колкото и другарят Цветан Цветанов да ни упреква\", посочи Данаилов пред Bulgaria ON AIR. Според актьора скандалът около президента Румен Радев и руския патриарх Кирил се е разразил, тъй като духовникът е \"нагазил малко по-дълбоко във водата\", каза още Данаилов. Сподели:", "date": "2018.03.12", "title": "ЕКСКЛУЗИВНО! Стефан Данаилов с критики към Нинова и руския патриарх"}
{"url": "http://pik.bg/%D1%83%D1%81%D0%BB%D0%BE%D0%B2%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B8%D1%81%D1%82-%D0%B7%D0%B0-%D0%BD%D0%B0%D1%82%D1%8A%D0%BF%D0%BA%D0%B0%D0%BD%D0%B0-%D1%81-%D1%82%D1%8E%D1%82%D1%8E%D0%BD-%D0%BA%D0%BE%D0%BB%D0%B0-%D1%81%D0%BD%D0%B8%D0%BC%D0%BA%D0%B8-news734243.html", "text": "Мъжът и негов съгражданин бяха хванати да превозват близо 440 килограма от акцизната стока на 22 януари във село Веселиново. Около 5:00 часа сутринта тогава, полицейски екип, който работел по безопасността на движението в селото, забелязал Ауди „А4“ и Форд „Фокус“, които се движили един след друг. Водачите рязко намалили скоростта си на движение, след като забелязали патрулния автомобил. 38-годишен мъж от Гоце Делчев се е споразумял за условно наказание заради държане на над 90 килограма тютюн без бандерол . Наказанието е одобрено от Районния съд във Велики Преслав. Подозрителното им поведение на пътя станало причина униформените да ги спрат за проверка, предава \"Дарик\". При проверката в купето на форда са намерени множество черни чували с тютюн, багажникът на аудито също бил пълен с акцизна стока. Изяснено било, че водачът на Форда - 30-годишен мъж от Гоце Делчев, превозва 350 кг тютюн, а 90 кг от акцизната стока е превозвал 38-годишният негов съгражданин., който бил зад волана на аудито. Т ютюнът е иззет, мъжете арестувани . Сподели:", "date": "2018.03.12", "title": "Условна присъда за контрабандист за натъпкана с тютюн кола (СНИМКИ)"}
{"url": "http://pik.bg/%D0%BA%D0%B0%D0%BA%D0%B2%D0%BE-%D0%BD%D0%B0%D1%87%D0%B0%D0%BB%D0%BE-%D0%BD%D0%B0-%D1%81%D0%B5%D0%B4%D0%BC%D0%B8%D1%86%D0%B0%D1%82%D0%B0-%D0%B0%D0%B4%D1%81%D0%BA%D0%B8-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B8%D1%8F-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B2%D1%80%D0%B5%D0%B4%D0%B5%D0%BD%D0%B8-%D0%B1%D0%B0%D1%80%D0%B8%D0%B5%D1%80%D0%B8-%D0%BD%D0%B0-%D0%BF%D1%80%D0%B5%D0%BB%D0%B5%D0%B7--news734251.html", "text": "Огромни задръствания изнервиха до краен предел нервите на шофьорите в Пловдив тази сутрин. Причината е повреда в бариерите на прелеза на булевард \"Пещерско шосе\". Всъщност прелезът е блокиран от вчера късно вечерта. Повредата обаче не е отстранена и тази сутрин и стотици шофьори и пътници в градския транспорт започнаха новата седмица в капана на огромните задръствания и нервите. Ситуацията продължава да е изнервящо-натоварена и към този момент. Булевард \"Пещерско шосе\" е изключително натоварен, защото е основната артерия, която свързва западната част на Пловдив с останалия град. Сподели:", "date": "2018.03.12", "title": "Какво начало на седмицата! Адски задръствания в Пловдив заради повредени бариери на прелез (СНИМКИ)"}
{"url": "http://pik.bg/%D1%81%D0%B0%D0%BC%D0%BE%D0%BB%D0%B5%D1%82-%D1%81%D1%8A%D1%81-78-%D0%B4%D1%83%D1%88%D0%B8-%D0%BD%D0%B0-%D0%B1%D0%BE%D1%80%D0%B4%D0%B0-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D0%BD%D0%B5%D0%BF%D0%B0%D0%BB-news734290.html", "text": "Самолет със 78 души на борда се разби в непалската столица Катманду. Инцидентът стана тази сутрин българско време на международното летище в главния град на хималайската страна при опит за кацане. Машината е извършвала редовен полет от столицата на Бангладеш - Дака. Сподели:", "date": "2018.03.12", "title": "Самолет със 78 души на борда се разби в Непал"}
{"url": "http://pik.bg/%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%89%D0%B5-%D0%B8%D0%BD%D1%81%D0%BF%D0%B5%D0%BA%D1%82%D0%B8%D1%80%D0%B0-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BF%D0%BE-%D0%BF%D1%80%D0%BE%D0%B5%D0%BA%D1%82%D0%B0-%D0%B1%D0%B5%D0%BB%D0%B5%D0%BD%D0%B5-news734207.html", "text": "Енергийният министър Теменужка Петкова - на посещение на площадката, изградена за реализация на проекта АЕЦ „Белене“. Ще бъде инспектирано изграждането на необходимите навеси за съхранение на част от оборудването. В края на февруари премиерът Бойко Борисов анонсира предложение за изграждането на атомната централа като общ балкански проект с европейско финансиране. Идеята беше съобщена на форум за Западните Балкани в Лондон. Борисов припомни, че реакторите за атомната централа са у нас, но не се използват. Години наред държавата търсеше стратегически инвеститор за проекта, който така и не започна да се реализира. Сподели:", "date": "2018.03.12", "title": "Енергийният министър ще инспектира работата по проекта \"Белене\""}
{"url": "http://pik.bg/18-%D0%B3%D0%BE%D0%B4%D0%B8%D1%88%D0%B5%D0%BD-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D1%81%D0%BB%D0%B5%D0%B4-%D0%B0%D0%B4%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news734295.html", "text": "18-годишно момиче е с опасност за живота след катастрофа село Енево. Това съобщиха от ОДМВР - Шумен. Инцидентът възникнал около 22.20 часа на 11 март в село Енево. М.И. от Нови пазар била зад волана на БМВ 320 с шуменска регистрация. Загубила контрол над управление на автомобила и се преобърнала вляво по посоката си на движение. Откарана е с екип на ЦСМП - Нови пазар в МБАЛ - Шумен, където след преглед била установена фрактура на черепа, таза и пубиса. Настанена е за лечение с опасност за живота. Образувано е досъдебно производство. Сподели:", "date": "2018.03.12", "title": "18-годишен бере душа след адска катастрофа"}
{"url": "http://pik.bg/%D1%83%D0%B6%D0%B0%D1%81-%D0%B3%D0%BB%D0%BE%D0%B1%D0%B0%D0%BB%D0%BD%D0%BE%D1%82%D0%BE-%D0%B7%D0%B0%D1%82%D0%BE%D0%BF%D0%BB%D1%8F%D0%BD%D0%B5-%D1%81%D1%8A%D0%B1%D1%83%D0%B6%D0%B4%D0%B0-%D1%81%D1%82%D1%80%D0%B0%D1%88%D0%BD%D0%B8-%D0%B1%D0%B0%D1%86%D0%B8%D0%BB%D0%B8-news734256.html", "text": "Активното топене на вечно замръзналите зони на арктическото крайбрежие на Русия може да предизвика отваряне на старите гробища за болни от сибирска язва животни . Това вече се случи на Ямал през 2016 г. Предупреждението е на Център \"Антистихия\", цитирано от РИА-Новости в понеделник. На територията на Русия са регистрирани около 400 такива места за заравяне само в арктическия регион. Спорите на причинителя на сибирската язва (или антракс ) имат способността да остават жизнеспособни в почвата над 50 години . Това би довело до създаването на устойчиви природни огнища и реална заплаха от възникване на епидемии. Този причинител се разглежда като основен биологически поразяващ агент в арсенала на биотероризма, което се случва нагледно в САЩ през 2001 година. \"Значителна опасност представляват потенциалните биологични и социални последствия от засилването на сезонното размразяване на замръзналите от много години почви . На фона на големите аномалии в един от северните автономни региони на Русия се е случило размразяване на старо място за погребване и избухване на заболеваемостта от сибирска язва\", се казва в проучването, с което разполага РИА-\"Новости\". Учените отбелязват, че това е много опасно инфекциозно заболяване и на него са изложени както диви, така и домашни животни и хората. Според центъра \"Антистихия\" през юни 2016 година в Ямал дневната температура е 29-34 градуса над нулата. Увеличаването на температурите като цяло повишава риска от развитие на инфекциозни заболявания , тъй като причинителите на много инфекции се активират именно при по-топло време. Затоплянето на климата способства за преместването на ареала на кърлежите, заради които хората започнаха по-често да боледуват от лаймска болест и кърлежов енцефалит . Сподели:", "date": "2018.03.12", "title": "УЖАС! Глобалното затопляне събужда страшни бацили"}
{"url": "http://pik.bg/%D0%BF%D1%83%D1%82%D0%B8%D0%BD-%D1%80%D0%B0%D0%B7%D0%BA%D0%B0%D0%B7%D0%B0-%D0%BA%D0%B0%D0%BA-%D1%81%D0%B0-%D0%BE%D0%B1%D1%81%D1%82%D1%80%D0%B5%D0%BB%D0%B2%D0%B0%D0%BB%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D0%B0-%D0%BC%D1%83-news734283.html", "text": "Президентът на Русия Владимир Путин попаднал веднъж в твърде рискована ситуация. Хеликоптерът, с който той летял, бил атакуван от чеченски терористи на 1 януари 2000 г.  Това разказва самият президент пред журналиста  Андрей Кондрашов, който е и автор на документалния филм «Путин». Във въпросното сражение на кота 776 загиват 84 десантчици от 6-а Псковска рота, но смелите бойци успяват да унищожат около 500 терористи. И макар че мястото на боя било в тила на противника, Путин решил да го посети и обещал да стори това пред родителите на убитите герои. По време на полета хеликоптера на президента бил подложен на обстрел. \"Помислих, че това е салют, тъй като беше Нова година. После чак пилотите ми казаха: \"Какъв салют! Ние бяхме под обстрел\", разказва Путин. Извънредната ситуация го принудила обратният маршрут да бъде с автомобили. По пътя обаче се случило ново премеждие - била взривена фугасна бомба. За щастие никой не пострадал. Сподели:", "date": "2018.03.12", "title": "Путин разказа как са обстрелвали хеликоптера му"}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D0%B3%D1%80%D0%BE%D0%B7%D0%B4%D0%B5%D1%82%D0%BE-%D0%BE%D0%B1%D0%BB%D0%B5%D0%BA%D1%87%D0%B0%D0%B2%D0%B0-%D1%81%D0%B8%D0%BC%D0%BF%D1%82%D0%BE%D0%BC%D0%B8%D1%82%D0%B5-%D0%BD%D0%B0-%D0%B0%D1%80%D1%82%D1%80%D0%B8%D1%82-news734206.html", "text": "Гроздето изобилства от полезни вещества, които могат да допринесат за облекчаване симптомите на артрит, пише в. \"Дейли експрес\", цитиран от БТА. Сред характерните симптоми на заболяването са ставните болки и възпаления. Някои храни, богати на полезни вещества, минерали и антиоксиданти, могат да помогнат за облекчаване на симптомите. Сред тях е и гроздето. Плодът е богат на полифеноли, които допринасят за намаляване на хроничното възпаление. \"Гроздето е един от най-добрите противовъзпалителни хранителни продукти, като свойствата му не отстъпват на медикаментите, предписвани със същата цел\", казва британският диетолог д-р Джош Акс, позовавайки се на резултатите от изследване на бразилски учени. Сподели:", "date": "2018.03.12", "title": "ПОЛЕЗНО! Гроздето облекчава симптомите на артрит"}
{"url": "http://pik.bg/%D0%BF%D0%BE%D1%82%D0%BE%D0%BF%D1%8A%D1%82-%D0%B2-%D0%B0%D1%81%D0%BF%D0%B0%D1%80%D1%83%D1%85%D0%BE%D0%B2%D0%BE-%D0%BD%D0%BE%D0%B2%D0%BE-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%B8-%D0%BD%D0%BE%D0%B2%D0%B8-%D0%BD%D0%B0%D0%B4%D0%B5%D0%B6%D0%B4%D0%B8-%D0%B7%D0%B0-%D0%B2%D1%8A%D0%B7%D0%BC%D0%B5%D0%B7%D0%B4%D0%B8%D0%B5-news734242.html", "text": "Прокуратурата е разследвала немарливо трагедията в \"Аспарухово\", отнела живота на 13 души преди 4 години. Съдът връща спряното дело за доразследване. От държавното обвинение прекратиха разследването през януари тази година със становище, че трагедията се дължи на „природен феномен”. Според съда обаче прокурорите, работили по случая, просто са обобщили заключенията на вещите лица, а това било нарушение и ограничавало правата на страните в процеса, изяснява Нова телевизия. \"Ние очакваме само справедливост. Каквото реши прокуратурата, това ще бъде. Ние от години живеем тук, имало е много по-големи вълни и се чудя как тогава не е станала подобна трагедия”, заяви един от потърпевшите, пострадали от наводнението в „Аспарухово”. Той и сестра му получават по 10 000 лв. обезщетение за причинените загуби. Оплаква се обаче, че сега никой не им обръща внимание. И обвинява за трагедията местната управа, която по думите му знаела, че в района се извършва незаконна сеч, но не предприела никакви мерки. Много от хората заведоха граждански искове „Варненският окръжен съд счита, че наблюдаващият прокурор е обобщил заключенията на вещите лица, поради което върна случая за доразглеждане. Поръчани са и геоложки експертизи. Оказва се, че валужът не е бил толкова обилен. Има натрупване на множество фактори – има бездействие на институциите, не са почиствани деретата, няма съответните хидро-технически съобъжения за отводняване”, обясни Михаил Томов, адвокат на 19 от наследниците на загиналите при потопа през 2014 г. Сподели:", "date": "2018.03.12", "title": "ПОТОПЪТ В \"АСПАРУХОВО\": Ново разследване и нови надежди за възмездие"}
{"url": "http://pik.bg/%D0%B1%D0%BB%D0%B8%D0%B7%D0%BE-50-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%BA%D0%B0%D1%82%D0%BC%D0%B0%D0%BD%D0%B4%D1%83-news734356.html", "text": "Интерфакс, цитиран от \"Фокус\". Най-малко 49 души са загинали, а 22 са ранени при катастрофата на пътническия самолет, изпълняващ полет между столиците на Бангладеш и Непал Дака и Катманду, предава По-рано се съобщаваше за 40 загинали. Съгласно данните на представител на компанията, на която принадлежи самолетът, Камрула Ислам 40 от пътниците са граждани на Бангладеш, 25 на Непал, един на Китай и един на Малдивите. Самолетът по-рано катастрофира при кацане на непалското международно летище „Трибхуван“ в Катманду, а след това се запалва. Представителите на летището смятат, че причина за катастрофата са технически неизправности на самолета. Всички полети са отменени, след като летището преустановява дейност. Сподели:", "date": "2018.03.12", "title": "Близо 50 души са загиналите при самолетната катастрофа край Катманду"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2%D0%B0-%D0%B4%D1%80%D0%B0%D0%BC%D0%B0-%D0%BC%D0%B8%D0%BD%D0%BA%D0%BE-%D1%81%D0%B5-%D0%B3%D1%80%D1%8A%D0%BC%D0%BD%D0%B0-%D1%81-%D0%BF%D1%83%D1%88%D0%BA%D0%B0-%D0%B2-%D0%BA%D0%BE%D1%80%D0%B5%D0%BC%D0%B0-%D0%B4%D0%BE%D0%BA%D0%B0%D1%82%D0%BE-%D0%B6%D0%B5%D0%BD%D0%B0-%D0%BC%D1%83-%D0%BF%D1%80%D0%BE%D1%81%D1%82%D0%B8%D1%80%D0%B0-news734352.html", "text": "Жестока драма разтърси Карнобат през уикенда. 52-годишният Минко Николов издъхна на операционната маса, след като се простреля в корема със законно притежавана ловна пушка. Минко решил да сложи край на живота си в събота сутринта. Той дръпнал спусъка, докато жена му простирала на терасата. Шашната съпруга открила мъжа си проснат на земята в локва кръв. 52-годишният карнобатлия все още дишал, когато дошла линейката. Той е откаран по спешност в Бургас, но починал по време на операцията в следствие на тежките рани. Коремът на Минко буквално бил пълен със сачми, разкъсани били важни органи, съобщава \"Флагман\". Сподели:", "date": "2018.03.12", "title": "КЪРВАВА ДРАМА! Минко се гръмна с пушка в корема, докато жена му простира"}
{"url": "http://pik.bg/%D1%82%D0%BE%D0%BF-%D0%B7%D0%B0-%D0%BD%D0%BE%D1%89%D0%BD%D0%B0%D1%82%D0%B0-%D1%88%D0%BE%D0%BA-%D0%B2-%D1%81%D1%8A%D0%B4%D0%B0-%D0%B5%D1%82%D0%BE-%D0%BA%D0%B0%D0%BA-%D1%80%D0%B5%D0%BD%D0%B5%D1%82%D0%B0-%D0%B8-%D0%BA%D0%BE%D1%81%D0%BC%D0%B0%D1%81-%D1%81%D0%B0-%D0%B7%D0%B0%D0%BA%D0%BB%D0%B0%D0%BB%D0%B8-%D1%82%D0%B0%D0%BA%D1%81%D0%B8%D0%B4%D0%B6%D0%B8%D1%8F%D1%82%D0%B0-%D0%B2-%D0%B4%D1%8A%D0%BB%D0%B3%D0%BE%D0%BF%D0%BE%D0%BB-%D0%BD%D0%B0%D0%BC%D0%B0%D0%BB%D0%B8-news734370.html", "text": "Ефективни присъди получиха два подсъдими, които бяха изпрамени пред съда за убийство и грабеж на таксиметров шофьор, съобщиха от Апелативната прокуратура във варна. Наказанията бяха произнесени при условията на съкратено съдебно следствие 20 години в затвора при строг режим ще лежи 27-годишният Космас К., а  съучастничката му, 24-годишната Ренета К., ще стои зад решетките също при строг режим. На двамата присъдите бяха намалени, защото признаха вината си и делото се гледаше поисканото съкратено съдебно следствие. Затова съдът определи Ренета К. да търпи общо 12 години лишаване от свобода, а съучастникът й – 13,4 години.  Състав на Варненския окръжен съд уважи частично гражданските искове на тримата наследници на жертвата в размер на по 120 000 лева. Двамата подсъдими бяха осъдени да заплатят и направените по делото разноски в размер на по близо 4000 лева за всеки. Съдът потвърди и мерките за неотклонение „Задържане под стража“ на Ренета и Космас. Грабежът, който бил предварително планиран от двамата осъдени, бил извършен на 9 срещу 10 април 2017 г. Целта на тежкото криминално престъпление било живеещите на семейни начала подсъдими да си набавят средства за живот. Единственият доход на двойката била социалната пенсия на 27-годишния младеж, който страда от детска церебрална парализа. Около 23,37 ч. на 9 април м.г. Космас спрял такси на фирма „Транстриумф“ на автобусната спирка на автогарата във Варна. Колата била управлявана от 69-годишния В.А. Подсъдимите нарочили за жертва В.А. заради възрастта му. Двамата действали по предварителна уговорка - и с избора на жертвата, и с избрания маршрут извън града. Приготвили си и кухненски ножове. Ренета трябвало да се качи на предната седалка до шофьора, а Космас – на задната седалка. На разклона за село Каменар, на отбивката за военно поделение, Космас спрял таксито с искане да отиде до тоалетна. Ренета изпуснала нарочно портмонето си в краката на таксиметровия шофьор. Там била и личната карта на Космас. Помолила шофьора да й подаде изтървания портфейл, под предлог че е бременна. Таксиметровият шофьор отказал. Тогава с ножа младата жена нанесла удар в дясната ръка на водача. Той се опитал да го отнеме, но през отворения преден прозорец на таксито Космас нанесъл удар с друг нож в гърба му. След разкриване на престъплението съдебните медици описали в експертизата си  над 61 порезни и прободно-порезни наранявания по цялото тяло на жертвата. Двамата го удряли и с дръжка на четка, която намерили в багажника на таксито. Въпреки молбите на 69-годишния таксиметров шофьор да не го убиват, Ренета и Космас нанасяли удари с ножовете до момента, в който жертвата спрял да дава признаци на живот. От автомобила двамата взели 20 лева и мобилния телефон на шофьора. Според съдебната експертиза стойността на ограбеното общо е 55 лева. Двамата се опитали да инсценират нападение над тях пред постовите на военното поделение, които повикали бърза помощ и полицейски екип. След задържането им химическа експертиза установила наличие на метамфетамини в кръвта и урината им. 24-годишната Ренета е с висше образование. И тя, и Космас са с чисто съдебно минало, което е единственото смекчаващо вината обстоятелство за двамата. Като отегчаващи вината обстоятелства представителят на обвинението посочи особената жестокост на престъплението и особено мъчителния начин за смъртта на жертвата, както и употребата на наркотици. В последната си дума, преди да чуят наказанията си, и двамата изразиха твърде формално съжаление за стореното, като дори изразиха съболезнования на близките на таксиметровия шофьор. Съдебният акт на Варненския окръжен съд подлежи на протест и обжалване пред Апелативния съд. Сподели:", "date": "2018.03.12", "title": "ТОП ЗА НОЩНАТА!!! ШОК В СЪДА! Ето как Ренета и Космас са заклали таксиджията в Дългопол! Намалиха им присъдите"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%B2%D0%BE%D0%BB%D0%B5%D0%BD-%D1%81%D0%B8%D0%B4-news734343.html", "text": "Скандалите между патриотичните лидери Волен Сидеров, Валери Симеонов и Красимир Каракачанов не стихват. Вчера в свое интервю водачът на \"Атака\" отново поиска вицепремиерът Валери Симеонов да се извини не само за думите си към руския патриарх Кирил, но и за много стари реплики на лидера на НФСБ по адрес на електората на \"Атака\". Агенция ПИК потърси за коментар Валери Симеонов, който заяви пред медията ни, че тази седмица предстои тримата патриоти да се съберат на коалиционен съвет и да си изгладят проблемите. Единственото, което спира за момента тази среща, е отсъствието на вицепремиера и министър на отбраната Красимир Каракачанов, който не е в страната. На въпрос защо Волен Сидеров продължава да иска Симеонов да се извинени и скандалите не стихват, вицепремиерът заяви: \" подчерта лидерът на НФСБ. Той припомни, че целта на коалицията \"Обединени патриоти\" е била да влезе в законодателната, след това в изпълнителната власт, за да изпълни програмата, която е подписана с ГЕРБ. \", каза още Валери Симеонов пред ПИК. Сподели:", "date": "2018.03.12", "title": "САМО В ПИК! Вицепремиерът Валери Симеонов проговори пред медията ни за скандала с Волен Сидеров. Защо всъщност го напада лидерът на \"Атака\""}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D0%B7%D0%B0%D0%B3%D1%83%D0%B1%D0%B0-%D0%B7%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%BC%D0%BE%D0%B4%D0%B0-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B8%D1%8F%D1%82-%D0%B4%D0%B8%D0%B7%D0%B0%D0%B9%D0%BD%D0%B5%D1%80-%D0%B6%D0%B8%D0%B2%D0%B0%D0%BD%D1%88%D0%B8-%D0%BF%D0%BE%D1%87%D0%B8%D0%BD%D0%B0-%D0%BD%D0%B0-91-news734366.html", "text": "На 91-годишна възраст почина известният френски моден дизайнер Юбер дьо Живанши, съобщи БТА, като цитира \"Франс прес\". За кончината на модния гуру съобщи неговият приятел, модният дизайнер Филип Вене. \"Господин Живанши почина в съня си в събота, 10 март 2018 г. Неговите племенници и племеннички, както и децата им, споделят болката от загубата\", написа Вене. Модният гуру е роден на 21 февруари 1927 г. в Бове, Франция, в семейство на аристократи. От баба си Юбер наследява и страстта си към шиенето и тъканите. През 1944 г. той се мести в Париж и се записва в училище по изкуства. Макар първоначално да обмисля кариера като адвокат, интересът му към модата надделява. Едва 17-годишен започва да работи за едни от най-известните френски дизайнери по това време - Жак Фат, Люсиен Лелонг, Робер Пиге и др. През 1952 г., само на 25 години, Живанши създава своя модна къща \"La Maison Givench ”. По това време той е най-младият създател на висша мода. Две години по-късно той се превръща в първия дизайнер на луксозна модна линия за готови облекла. y Сподели:", "date": "2018.03.12", "title": "ОГРОМНА ЗАГУБА ЗА СВЕТОВНАТА МОДА! Легендарният дизайнер Живанши почина на 91"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B2-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D0%BD%D0%B0%D1%82%D0%B0%D0%BB%D0%B8%D1%8F-%D0%B8-%D0%BA%D0%B0%D0%BB%D0%B8%D0%BD-%D0%BF%D1%80%D0%B5%D0%B4-%D1%81%D1%82%D1%80%D0%B0%D1%88%D0%BD%D0%B0-%D0%B4%D0%B8%D0%BB%D0%B5%D0%BC%D0%B0-news734249.html", "text": "Бъдещето на лекарите в България, експерименталното лечение и цената на успеха ще бъдат в центъра на новите епизоди на „Откраднат живот: Критична точка“. Наталия и Калин ще се изправят пред големия въпрос – дали да продължат кариерата си в болницата или да заминат за Канада. Решението ще предизвика пореден сблъсък между двамата и няма да остави безучастни близките хора около тях. Междувременно Тони и Марио ще предприемат действия, които ще ги поставят в „критичната точка“ на медицината и закона. Д-р Стилянова ще влезе в сериозен разговор с Фотев в опит да оглави АГ отделението на „Св. Кирил“. Бизнесменът ще отправи неочаквано предложение, което ще изненада Галя, поставяйки под въпрос не само професионалните, но и личните й позиции. Сподели:", "date": "2018.03.12", "title": "ДРАМА В \"ОТКРАДНАТ ЖИВОТ\"! Наталия и Калин пред страшна дилема "}
{"url": "http://pik.bg/%D0%B4%D1%80%D1%8A%D0%B7%D0%BA%D0%BE-%D0%BA%D1%80%D0%B0%D0%B4%D1%86%D0%B8-%D1%83%D0%B4%D0%B0%D1%80%D0%B8%D1%85%D0%B0-%D0%B7%D0%B0%D1%81%D1%82%D1%80%D0%B0%D1%85%D0%BE%D0%B2%D0%B0%D1%82%D0%B5%D0%BB%D0%B5%D0%BD-%D0%BE%D1%84%D0%B8%D1%81-%D0%B2-%D0%B1%D1%83%D1%80%D0%B3%D0%B0%D1%81-%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D0%B7%D0%B0%D0%B4%D0%B8%D0%B3%D0%BD%D0%B0%D1%85%D0%B0-news734296.html", "text": "Крадци удариха офис на застрахователен брокер, разположен на паркинга на магазин \"Кауфланд\" на ул. „Янко Комитов“ в жк \"Славейков\". Разследващите установили, че престъплението е извършено вчера, около полунощ. Бандитите проникнали в търговския обект, след като разбили стъклената входна врата на офиса, предава \"Флагман\". Те изпразнили метална каса в помещението, в която имало 3 900 лв. Престъплението е запечатано от видеокамери в района. Служители на Второ РУ-Бургас продължават работа по случая. Сподели:", "date": "2018.03.12", "title": "Дръзко! Крадци удариха застрахователен офис в Бургас, ето колко задигнаха"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%81%D0%B2%D0%B5%D1%82%D0%B8%D1%8F%D1%82-%D1%81%D0%B8%D0%BD%D0%BE%D0%B4-%D1%82%D1%80%D0%B8%D0%B5-%D1%81%D1%80%D0%B0%D0%BC%D0%B0-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D1%80%D1%83%D1%81%D0%BA%D0%B8%D1%8F-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BA%D0%B8%D1%80%D0%B8%D0%BB-news734351.html", "text": "Президентът Румен Радев с такт и достойнство е уверил патриарха на Руската православна църква, че българският народ никога не е преставал да отдава почит и заслужена благодарност на руския народ, на руската църква и на воините от армията-освободителка на император Александър II. Това се казва в прессъобщение на Светия синод на Българската православна църква. Църквата излезе с позиция за срещата между руския патриарх Кирил с президента Румен Радев на 3 март, на която бе и патриарх Неофит. На летището, преди за замине, патриарх Кирил изрази огорчението си, че наред с руските войни, в церемониите са били споменати и други държави. А след като се върна в Москва, пусна видео от разговора си на \"Дондуков\" 2. \"Искам ясно още веднъж да ви кажа, че България е била освободена от Русия. Нито Полша, нито Литва, нито други страни. От Русия\", заявява във видеото от срещата патриарх Кирил. И се обръща към президента Радев: \"Искам откровено да ви кажа, че ми беше трудно да чуя тези неща. Нито полският сейм, нито литовският са взимали решение за освобождаването на България\". Поведението на духовника предизвика страхотен политически скандал. Сподели:", "date": "2018.03.12", "title": "ГОРЕЩА ТЕМА! Светият синод трие срама на Румен Радев за скандала с руския патриарх Кирил"}
{"url": "http://pik.bg/%D0%B8-%D1%81%D0%BB%D0%BE%D0%B2%D0%B0%D1%88%D0%BA%D0%B8%D1%8F%D1%82-%D0%B2%D1%8A%D1%82%D1%80%D0%B5%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%85%D0%B2%D1%8A%D1%80%D0%BB%D0%B8-%D0%BE%D1%81%D1%82%D0%B0%D0%B2%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B0-%D1%8F%D0%BD-%D0%BA%D1%83%D1%86%D1%8F%D0%BA-news734316.html", "text": "Словашкият министър на вътрешните работи Роберт Калиняк обяви, че подава оставка, предаде Ройтерс. Калиняк, който е близък политически съюзник на премиера Роберт Фицо от неговата социалдемократическа партия \"Смер\" (\"Посока\"), отстъпи пред исканията на един от по-малките партньори в управляващата коалиция - партията \"Мост-Хид\" (\"Мост\") - на фона на политическата криза, избухнала в страната след убийството на разследващия журналист Ян Куцяк и неговата годеница. \"Важно е да бъде запазена стабилността, затова реших да подам оставка като вицепремиер и вътрешен министър\", обяви той на пресконференция. Убийството на репортера стана причина за оставката и на министъра на културата на Словакия Марек Мадярич, съобщи Словашкото радио, цитирано от БГНЕС. На 28 февруари министърът  съобщи решението си пред журналисти в столицата Братислава. Очаква се днес партия \"Мост-Хид\", която представлява унгарското етническо малцинство в Словакия, да реши дали ще остане в управляващата коалиция. Сподели:", "date": "2018.03.12", "title": "И словашкият вътрешен министър хвърли оставка заради убийството на журналиста Ян Куцяк"}
{"url": "http://pik.bg/%D0%BE%D1%82-%D0%B4%D0%BD%D0%B5%D1%81-%D0%BA%D0%B0%D1%82-%D1%81-%D0%B0%D0%BA%D1%86%D0%B8%D1%8F-%D0%B7%D0%B0-%D0%BA%D0%BE%D0%BB%D0%B0%D0%BD%D0%B8-%D0%BA%D0%B0%D1%81%D0%BA%D0%B8-%D0%B8-%D0%B4%D0%B5%D1%82%D1%81%D0%BA%D0%B8-%D1%81%D1%82%D0%BE%D0%BB%D1%87%D0%B5%D1%82%D0%B0-news734274.html", "text": "Целта е контрол за използването на обезопасителни средства от водачите и пътниците в моторните превозни средства. Операцията се провежда едновременно на територията на всички страни, членки на Европейската мрежа на службите на \"Пътна полиция\". В рамките на операцията пътните полицаи ще следят за използването на обезопасителни колани от пътниците и водачите на МПС, на каски от водачите и пътниците на мотоциклети и на обезопасителни столчета в колите при превозването на деца. По данни на TISPOL неизползването на обезопасителни средства значително увеличава риска от смърт или траен травматизъм при настъпването на пътен инцидент. По време на проверките пътните полицаи ще следят и за наличието на валидна застраховка \"Гражданска отговорност\". От днес - 12 март, до 18 март е в ход специализирана полицейска операция в страната, организирана от TISPOL, съобщават от МВР. Сподели:", "date": "2018.03.12", "title": "ОТ ДНЕС! КАТ с акция за колани, каски и детски столчета"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%81%D0%B8%D1%85%D0%B8%D0%B0%D1%82%D1%8A%D1%80-%D0%B7%D0%B0%D0%BA%D0%BE%D0%B2%D0%B0-%D1%80%D1%83%D1%81%D0%BA%D0%B8%D1%8F-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BA%D0%B8%D1%80%D0%B8%D0%BB-%D0%BF%D0%BE%D0%BA%D0%B0%D0%B7%D0%B0%D0%BB-%D1%82%D1%8A%D0%BD%D0%BA%D0%BE-%D0%B8%D0%BC%D0%BF%D0%B5%D1%80%D1%81%D0%BA%D0%BE-%D1%81%D0%B0%D0%BC%D0%BE%D1%87%D1%83%D0%B2%D1%81%D1%82%D0%B2%D0%B8%D0%B5-news734409.html", "text": "\"Случилото се около посещението на руския патриарх навява тъга, защото това не трябваше да се случва. Патриарх Кирил изненада със своето поведение. Това е усилие да разтвори руското присъствие в нашата история като хомеопатен разтвор. Каква е причината на това поведение? Срещу него имаше един сепнат президент и един физически немощен български патрирах\", каза в предаването \"Лице в лице\" на Би Ти Ви психиатърът Николай Михайлов, който е и теолог. Според него било недопустимо по време на великия пост руският патриарх да показва един нюанс на тънко имперско самочувствие. \"Щетите на това, което направи той, ще трябва да бъдат проследявани нататък и не се знае колко дълго. Това е удар по българското русофилство. Нещо е уязвено в тази история на благодарност, защото патриархът поиска да даде дължимото не само богу, а и на кесаря. Дали е пратеник на кесаря, не знам. Мисля, че той импровизира\", поясни Михайлов. На 3 март се случило ваимно разочарование. Тонът на патриарх Кирил направил пропаст между прозападно настроения политическия елит и русофилски ориентираното население. \"Ние не съдим този човек, ние казваме очевидното. Аз съм наистина огорчен. Абсолютно недопустим тон. Какво е станало - споменати са някакви финландци и прочие. Вярно е, че е направено нарочно. Искат да поставят други народи наравно с руснаците. Политическия мотив да бъдат така подредени е нелеп, идеологически несръчно и раболепно. То е показателно за неврозите на раболепния човек и издава слабост и тъга\", поясни Николай Михайлов. Той коментира реакцията на вицепремиера Валери Симеонов и я определи като \"примитивна\". Сподели:", "date": "2018.03.12", "title": "ЕКСКЛУЗИВНО! Психиатър закова руския патриарх! Кирил показал тънко имперско самочувствие"}
{"url": "http://pik.bg/%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%B0%D0%BB%D0%BA%D0%BE%D1%85%D0%BE%D0%BB%D0%BD%D0%B8%D1%8F-%D0%B1%D0%BE%D1%81-%D1%82%D0%BE%D0%B4%D0%BE%D1%80-%D0%BD%D0%B5%D0%B4%D0%B5%D0%BB%D1%87%D0%B5%D0%B2-%D0%B7%D0%B0%D1%86%D0%B8%D0%BA%D0%BB%D0%B8-news734317.html", "text": "Делото срещу алкохолния бос Тодор Неделчев удари на камък и магистратите от Окръжния съд не му дадоха ход. Причината е, че новият адвокат на бизнесмена Матей Матев не е получил нужните разпоредби и копие от обвинителния акт. Според законовия срок, защитата трябва да разполага със седем дни, за да разгледа материалите. Тъй като в случая Матев получи книжата на днешното заседание, законовото право на защита беше нарушено, а делото - отложено за 12 април. Правомощията на адвоката на Неделчев от досъдебната фаза Цветанка Ботева са били снети от подсъдимия. Самият Неделчев пристигна в съдебната зала видимо объркан, защото няколко минути по-рано трябваше да подписва куп пълномощни с новия си защитник, пред вратата на съдебната зала. Срещу него е повдигнато обвинение, че през лятото на миналата година с мощния си \"Нисан Навара\" прегази възрастен мъж с колело до библиотека \"Иван Вазов\". Неделчев запази ледено мълчание пред журналистите, но по лицето му се четеше надежда. Той посъветва публицистите да прегледат Правилника за движение по пътищата и по специално частта, която разгледа неправилното пресичане, разказва \"Марица\". В залата Неделчев се срещна очи в очи с наследниците на покойния велосипедист, които бяха дошли в съдебната зала, за да дирят правда и справедливост. Интересен факт е, че е нямало кой да приеме призовките на Неделчев, тъй като той нямал адрес, на който да бъде търсен. На посочение от подсъдимия адрес, служителите на реда намерили наемателка, която твърдяла, че там човек с име Тодор Неделчев няма. Бизнесменът оспори това твърдение и заяви, че именно това е адресът му, и че той дори често ходел да нощува там, тъй като имало достатъчно стаи за всички. Сподели:", "date": "2018.03.12", "title": "Делото срещу алкохолния бос Тодор Неделчев зацикли"}
{"url": "http://pik.bg/%D1%88%D0%B5%D1%84%D0%BE%D0%B2%D0%B5%D1%82%D0%B5-%D0%BD%D0%B0-%D0%BE%D0%BC%D0%BE%D0%BD%D0%B8%D1%8F-%D1%80%D0%B5%D1%88%D0%B8%D1%85%D0%B0-%D0%B7%D0%B0-%D0%BF%D0%B5%D1%82%D0%B5%D0%B2-news734411.html", "text": "Членове на Борда на директорите на Омония не одобряват решението на Петев да не пусне като титуляр голмайстора през сезона Рафаел Лопеш и основните полузащитници Алекс Соареш и Ренато Маргаса. След загубата с 1:2 от АЕЛ в събота българинът каза, че португалците няма да бъдат в Омония, докато той ръководи тима. Бившият селекционер на България Ивайло Петев ще бъде наставник на кипърския гранд Омония (Никозия) до края на сезона. Това се разбра след срещата му с президента на клуба Антонис Ционис. Петев е притиснат заради серията от четири поражения в шампионата. Сподели:", "date": "2018.03.12", "title": "Шефовете на Омония решиха за Петев"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D1%81-%D0%BD%D0%BE%D0%B2-%D1%82%D0%B0%D0%BB%D0%B8%D1%81%D0%BC%D0%B0%D0%BD-news734328.html", "text": "\" По примера на най-добрите съвременни практики, които използват спортните и в частност футболните клубове, достигнахме до дизайн, който смятаме, че покрива изцяло визията за вашия нов „син“ приятел. Той ще е сред вас на стадиона, при различни събития и гостувания, ще се среща с деца и ще разпространява левскарската идея. И понеже горд талисман на велик клуб като Левски трябва да носи с особена гордост своето име, съвсем скоро ще стартираме кампания по неговото кръщаване. Кой ще стане негов кръстник, кой може да предлага имена и какви изненади ви очакват около цялата кампания предстои да разберете съвсем скоро.\" Сподели:", "date": "2018.03.12", "title": "Левски се похвали с нов талисман"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BF%D0%B0%D0%B4%D0%B0-%D0%BD%D0%B8%D0%B2%D0%BE%D1%82%D0%BE-%D0%BD%D0%B0-%D0%B2%D0%BE%D0%B4%D0%B0%D1%82%D0%B0-%D0%BD%D0%B0-%D1%8F%D0%B7%D0%BE%D0%B2%D0%B8%D1%80-%D1%80%D0%BE%D0%B3%D0%BE%D0%B7%D0%B5%D0%BD-news734287.html", "text": "Обстановката на язовир \"Рогозен\" вече е спокойна и нивото на водата пада. През разрушения преливник вече не изтича вода. Все пак вода продължава да се източва от монтираните сифони. Сподели:", "date": "2018.03.12", "title": "Добра новина! Пада нивото на водата на язовир \"Рогозен\""}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%81%D0%BA%D0%BE%D0%BF%D1%81%D0%BA%D0%B8%D1%82%D0%B5-%D0%BC%D0%B5%D0%B4%D0%B8%D0%B8-%D0%B3%D1%8A%D1%80%D0%BC%D1%8F%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%8A%D1%81-%D1%81%D0%BC%D0%B5%D0%BB%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%87%D0%B5%D1%81%D0%BA%D0%B0-%D0%BF%D0%BE%D1%81%D1%82%D1%8A%D0%BF%D0%BA%D0%B0---%D0%BF%D0%BE%D1%87%D0%B5%D1%82%D0%B5-%D0%B6%D0%B5%D1%80%D1%82%D0%B2-news734385.html", "text": "Премиерът Бойко Борисов бе на посещение в Скопие на 12 март, където заедно с македонския министър-председател Зоран Заев участва във възпоменателна церемония по повод 75-та годишнина от депортирането на евреите от територията на днешна Република Македония в нацистките лагери на смъртта. Борисов е първият политик от България, който посети страната, за да отдаде почит на жертвите на Холокоста от тази част от Европа. Затова не е изненадващо, че присъствието му на събитието в двора на бившия Монопол, откъдето през 1943 г. започва депортацията на евреите към нацисткия концентрационен лагер „Треблинка“ в окупирана Полша, бе широко отразено в македонските средства за масова информация, с коментарите по темата не са еднозначни. Радио „Свободна Европа“ МКД „Нова Македония“, „24 Вести“, „Слободен Печат“ и др. Македонска Радио Телевизија (МРТ) „Макфакс“ „Алфа“ „Република“ „Канал 5“, А1 Оn, „Локално“, „Нова Македония“, „Плюс Инфо“, „Нова ТВ“, „Нова Македония“, „Сакам да кажам“ и др. . „Бойко Борисов като Вили Бранд: Почит към жертвите на Холокоста“. Под това заглавие местната редакция на \"Дойче веле\" публикува статия, посветена на посещението на българския премиер в страната за отбелязването на годишнината от депортацията на еврейското население, живяло на територията на днешна Македония. Медията привежда мнението на историка Тодор Чепреганов, според когото посещението на Бойко Борисов е „смела държавническа стъпка, акт, достоен за поздравление, точно като този, който през 70-те години направи (тогавашният канцлер на ФРГ – бел.р.) Вили Бранд“. Въпреки факта, че днешните поколения в България нямат вина за това, което се е случило преди 75 г., Чепреганов изразява увереност, че поклонението на българския премиер на паметника на загиналите евреи в Скопие е „голямо събитие и Борисов е велик държавник\". Македонската редакция на също поставя специален акцент върху участието на Борисов във възпоменателната церемония, като подчертава, че той е „първият политик от тази страна, който дойде в Македония за отбелязването на депортацията в „Треблинка“. От редакцията отбелязват, че „българският премиер говореше за хора в черни униформи и нацисти, които са извършили нечовешки неща върху живи хора, и отдаде почит към българския народ, който спаси 48 хил. евреи, живяли в страната“. Не са пропуснати и думите на Борисов, в които той изразява съжаление за изпращането на евреите от територията на днешна Република Македония в нацистките лагери на смъртта. „Разбира се, много съжаляваме за тях, затова и сме тук днес, защото не трябва да забравяме нито един човешки живот, който е изпратен да изгори в лагерите“, са думите на българския премиер, които привеждат от редакцията. „Борисов: Скърбим за онези, които не са успели да се измъкнат живи от нацистката машина“. Това заглавие скопското електронно издание избира за статия, посветена на участието на Бойко Борисов във възпоменателна церемония по повод 75-та годишнина от депортирането на евреите от територията на днешна Република Македония в нацистките лагери на смъртта. „Заев и Борисов отбелязват 75-та годишнина от депортирането на македонските евреи“, е заглавието, под което редица медии в югозападната ни съседка съобщиха за събитието в Скопие и участието на българския премиер в него. Сред тях бяха електронното издание също не подминава темата. „Да не се повтаря и да не се забравя: 75 години от депортацията на македонските евреи“ – с това заглавие от редакцията предават призива, който министър-председателят на България Бойко Борисов изложи в речта си в Скопие. „Българският премиер марширува по скопските улици“, предаде информационната агенция . От редакцията съобщават за програмата на серията от възпоменателните събития, организирани в столицата Скопие по повод годишнината от депортацията на евреите. Не е пропуснато да се отбележи, че в българската делегация са включени представителите на еврейската общност в страната. Коментарите за посещението на Борисов в Скопие обаче не са единствено позитивни. „75 години от депортацията на евреите – Борисов дойде в Скопие, но не се извини“. Под това заглавие скопският телевизионен канал , близък до кръговете на опозиционната ВМРО-ДПМНЕ, публикува материал за събитието. „За българския премиер Бойко Борисов истината е, че България е спасила 48 хиляди евреи, всичко друго е пропаганда“, коментират от редакцията на телевизията. Подобно е и настроението в редакцията на електронното издание , от която подчертават: „Борисов скърби за Холокоста на македонските евреи, но не се извини“. На отбелязването на 75-та годишнина от депортирането на евреите от територията на днешна Република Македония в нацистките лагери на смъртта и свързаното с нея посещение на българския министър-председател Бойко Борисов обръщат внимание още редица медии в югозападната ни съседка, сред които Сподели:", "date": "2018.03.12", "title": "ГОРЕЩА ТЕМА! Скопските медии гърмят: Борисов със смела държавническа постъпка - почете жертвите на Холокоста като Вили Бранд "}
{"url": "http://pik.bg/%D0%BA%D0%BE%D0%B9%D1%82%D0%BE-%D0%B2%D0%B4%D0%B8%D0%B3%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%85%D0%BB%D1%8F%D0%B1%D0%B0-%D0%B4%D0%BE%D0%B1%D1%80%D0%BE-%D0%BD%D0%B5-%D0%B5-%D0%B2%D0%B8%D0%B4%D1%8F%D0%BB-news734416.html", "text": "Имам си любима верига пекарни в София. Пазарувам оттам, защото хлябът им винаги е пресен, а предлагат и различни видове покрай другите артикули. Кеф ти нарязан, кеф ти цял, пълнозърнест, ако искаш, ако не – от рафинирано брашно. Тия дни обаче с изненада установих, че самунът, който си взимах за 95 стотинки, вече струва 1,15 лв. Ей така, от въздуха - и 20 стотинки отгоре. Вярно е, че браншовиците в този сектор предупредиха, че няма да издържат на повишението в цената на промишления ток, ама май някой много се е изсилил в калкулацията и в опита да се презастрахова от загуба. Не знам кой е крив и кой е прав – дали бай ви Иван Иванов от КЕВР, щото криво регулира енергийния пазар, или сладкарите и пекарите в лакомията си. Знам само, че гладен не се стои и че който се заиграва със стотинките за насъщния, нито хаир е видял, нито бял ден. Сподели:", "date": "2018.03.12", "title": "Който вдига цената на хляба, добро не е видял"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D0%BD%D0%BA%D0%BE%D0%B2-%D0%BA%D0%B0%D0%B7%D0%B0-%D0%BA%D0%B0%D0%BA%D0%B2%D0%BE-%D0%B5-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D1%8F%D0%B7%D0%BE%D0%B2%D0%B8%D1%80%D0%B8%D1%82%D0%B5-%D1%80%D0%BE%D0%B3%D0%BE%D0%B7%D0%B5%D0%BD-%D0%B8-%D0%B1%D1%8A%D1%80%D0%B7%D0%B8%D0%BD%D0%B0-%D0%B8-%D0%B8%D0%BC%D0%B0-%D0%BB-news734345.html", "text": "Стената на язовира е компрометирана. Хубаво е, че преливникът функционира, добре оразмерен е, с циментова обшивка, така че с него няма проблем. Това каза министърът на регионалното развитие и благоустройството Николай Нанков след инспекция на състоянието на язовир \"Бързина“. \"Проблемът е със стената и към момента да се извършват аварийни дейности тук, е безсмислено. Когато падне водата през летните месеци, тогава да са съответно проектиранията и да се прави ремонт. Със сифони ще работим, докато не намалее водата през летните месеци. Нямаме опасност от скъсване, не е аварийно състоянието. Въпросът е наистина да се реши цялостно проблемът с отремонтиране по проект при ниски води в летните месеци. Хубаво е, че имаме преливник“, коментира Нанков. По думите му на язовир \"Рогозен“ 1 ще решават проблема тепърва с преливника, като намалеят и там обемите на водата: \"Може би в следващите няколко месеца – от два до три, с актуализация на проектите и вече не аварийни, а планови ремонти по двата язовира – преливника на \"Рогозен“ 1 и стената на \"Бързина“\". \"Областният управител на Враца Малина Николова е изключително активна и като организация на дейности, и като превантивна подготовка, но без инструментариум, най-вече финансов, докъде ще я докараме, ако прехвърлим язовирите на областните управители да представляват държавата“, допълни той пред \"Фокус\" и уточни, че ще докладва и на премиера Бойко Борисов, за да видят как ще осигурят финансовия ресурс, тъй като не е малък. \"Колегите от ДАМТН ще излязат с одит в рамките на следващите няколко седмици. Подготвят се нормативни промени за категоризация на язовирите. Проблемите язовири са точно малките. Темата е комплексна, не е само за двата, които към момента ще решим. Кметът не може да не е доволен. Решаваме конкретния казус и ще го решим качествено. Ще трябва да се вместим в отпуснатите 3 млн. лв. за двата язовира. Мисля, че няма да има проблеми. Предвижда се довечера валежите да започнат и мисля, че към момента с около 2 метра падна нивото на \"Рогозен“ 1“, обясни още регионалният министър. Сподели:", "date": "2018.03.12", "title": "ИЗВЪНРЕДНО! Министър Нанков каза какво е състоянието на язовирите \"Рогозен\" и \"Бързина\" и има ли опасност от наводнение"}
{"url": "http://pik.bg/%D0%B5%D0%BC%D0%B8%D0%BB%D0%B8%D1%8F-%D1%81%D0%B8%D1%8F%D0%B5-%D0%B4%D0%BE-%D0%BB%D1%8E%D0%B1%D0%B8%D0%BC%D0%B8%D1%8F-%D1%81%D0%B8-%D0%B6%D0%BE%D1%80%D0%B6-%D0%B2%D0%BB%D1%8E%D0%B1%D0%B5%D0%BD%D0%B8%D1%82%D0%B5-%D0%B8%D0%B7%D0%B1%D1%83%D1%85%D0%BD%D0%B0%D1%85%D0%B0-%D0%BD%D0%B0-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%87%D0%BD%D0%BE-%D0%BF%D0%B0%D1%80%D1%82%D0%B8-%D1%81-%D0%B4%D0%B6%D0%B5%D0%BD%D0%B4%D1%8A%D1%80%D0%B0-%D0%BA%D1%80%D0%B0%D1%81%D0%B8-%D1%80-news734332.html", "text": "Изпълнителката спретна голямо тържество, с което да отбележи 140-ата годишнина от Освобождението на България от турско робство. На него тя събра роднини и приятели, които седнаха около огромна трапеза. На отрупаната маса се появи и Краси Радков, който за почуда на всички беше облечен… като жена. Актьорът се беше превъплътил в популярния си образ на Кака Радка, който често изпълнява от телевизионния екран. Застаряващата мома е известна с грубия си език и неподходящото за възрастта й палаво поведение. Вероятно Краси е искал да позабавлява гостите на Емилия с комедийния си образ, като не е пропуснал да спази задължителния дрескод – народна носия. „Тази родолюбива идея ни дойде спонтанно и всички се постарахме да намерим подходящите носии. Много се радвам, че и Жорж ме подкрепи и се включи в празника. Толкова ни хареса, че смятаме да си купим наши собствени носии и с тях да посрещаме големите български празници“, разказа с усмивка Емилия която за вечерта заложила на женска родопска дреха с характерната за етнографската област шарена престилка. Нейни приятелки предпочели носии от граовската фолклорна област, докато мъжете се насочили към пирински носии. По традиция български празник не може да мине без хубава песен, още повече в компанията на гласовита певица като Емилия. Точно затова българската вечер бе изпъстрена с красиви фолклорни мелодии, танци и добро настроение. За последното помогнал и Краси Радков, който с шегите си накарал гостите на няколко пъти да се превиват от смях. Масата била наредена със задължителната шопска салата и сочни мезета от скарата. Трибагреник, опънат между рогата на два благородни елена, допълнил патриотичната обстановка. Откакто Емилия е заедно с Башур, фолкпевицата буквално не спира да сияе и се чувства като преродена. Двамата се сгодиха, а тя официално призна, че планират сватба. „Любовта, която ме върна към живота!!!“, написа в социалните мрежи Емилия и публикува снимка, на която позира усмихната с огромен букет с червени рози. Романтичният жест е дело на Башур, който не спира да глези половинката си. Изпълнителката не спира да се хвали и с красивия годежен пръстен, който блести на ръката й, пише столиченв всекидневник. , Сподели:", "date": "2018.03.12", "title": "Емилия сияе до любимия си Жорж! Влюбените избухнаха на патриотично парти с джендъра Краси Радков"}
{"url": "http://pik.bg/%D0%B1%D1%8A%D1%80%D0%B7%D0%B0-%D0%BF%D0%BE%D0%BC%D0%BE%D1%89-%D0%B1%D0%B8%D0%B2%D1%88%D0%B8%D1%8F%D1%82-%D0%BD%D0%B0-%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D0%B7%D0%B0%D0%B1%D0%B8-%D1%81%D0%B5%D0%BA%D1%81%D0%B8-%D0%B4%D0%BE%D0%BA%D1%82%D0%BE%D1%80%D0%B8%D1%86%D0%B0-%D0%B0-%D1%82%D1%8F-%D1%81%D0%B8-%D0%BF%D0%BE%D0%BA%D0%B0%D0%B7%D0%B0-%D1%80%D1%83%D0%BD%D1%82%D0%B0%D0%B2%D0%BE%D1%82%D0%BE-%D0%BA%D0%BE%D1%82%D0%B5-%D1%81%D0%BD%D0%B8-news734265.html", "text": "Рапърът Атанас Колев прежали Мария Илиева е я замени със секси студентка по медицина. Изпълнителят от Варна прекъсна връзката си с поппевицата по скандален начин - той обяви публично, че е бил секс играчка на Кака си, тя пък му изтри всички песни от лейбъла си \"Стерео стая\". Колев публикува снимка в Инстаграм, на която позира с истинска красавица с роза в ръка. От профила на момичето се вижда, че тя не е певицата, нито танцьорка, а се занимава с нещо много по-сериозно - студентка по медицина е. Колев и половинката му се запознали в Университета по медицина във Варна, в който рапърът също е студент. Според запознати връзката му с Надя Неделчева е сериозна. Медичката обича да се снима и в доста оскъдно облекло, видно е от социалните мрежи,  пише \"Телеграф\". Сподели:", "date": "2018.03.12", "title": "БЪРЗА ПОМОЩ! Бившият на Мария Илиева заби секси докторица! А тя си показа рунтавото коте (СНИМКИ)"}
{"url": "http://pik.bg/%D0%B8%D1%82%D0%B0%D0%BB%D0%B8%D0%B0%D0%BD%D1%86%D0%B8-%D0%B4%D0%B0%D1%80%D0%B8%D1%85%D0%B0-%D0%BE%D0%B1%D0%B7%D0%B0%D0%B2%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%BA%D0%BB%D0%B8%D0%BD%D0%B8%D0%BA%D0%B0%D1%82%D0%B0-%D0%BF%D0%BE-%D0%BA%D0%B0%D1%80%D0%B4%D0%B8%D0%BE%D0%BB%D0%BE%D0%B3%D0%B8%D1%8F-%D0%B2-%D1%83%D0%BC%D0%B1%D0%B0%D0%BB-%D1%81%D0%B2%D0%B5%D1%82%D0%B8-%D0%B3%D0%B5%D0%BE%D1%80%D0%B3%D0%B8%E2%80%9C-%D1%81%D0%BD%D0%B8%D0%BC%D0%BA%D0%B8-news734307.html", "text": "Дарение на болнично обзавеждане получи днес Клиниката по кардиология на УМБАЛ „Свети Георги“. Общо 22 модерни болнични легла и шкафчета към тях бяха разпределени в интензивния сектор и в шест стаи от стационара на клиниката. Дарителите – Асоциация „Bethania Hospital Services“ от Падуа, Италия, осигури и 7 шкафа за архивиране на документи. Официално днес дарението бе връчено на изпълнителния директор на болницата проф. д-р Карен Джамбазов от президента на асоциацията проф. Джовани Питони. Заедно с него лечебното заведение посетиха Лука Далле – юрист и партньор на проф. Питони, д-р Джанфранко Риело и Герарда Карузо – секретари на „Bethania Hospital Services“, и Норма Сакардо – представител на благотворителната католическа организация AES – CCC. След като посетиха Клиниката по кардиология, за да видят как се използва обзавеждането, италианските гости разгледаха Интегралния център за лечение на тумори и травми на глава и шия, в който се извършва компютърно навигирана хирургия в реално време, както и още няколко клинични звена, за да преценят дали биха могли да са полезни с осигуряване на обзавеждане или медицинска апаратура. „Това е началото на едно ползотворно сътрудничество“, каза проф. Джовани Питони. Болничното обзавеждането за Клиниката по кардиология бе транспортирано безплатно до УМБАЛ „Свети Георги“ от компанията за транспорт и логистика „Алпетранс“. В знак на благодарност дарителите получиха икони от дърво и метал с изображение на покровителя на болницата – Свети Георги. Асоциация „Bethania Hospital Services“ е основана преди 24 години. През този период тя е помогнала на болници по целия свят, благодарение на безвъзмездно освобождаване на нова или използвана, но запазена техника и обзавеждане от лечебни заведения в провинция Падуа, област Венето. Наред с апаратурата асоциацията осигурява и обучение за персонала, който ще работи с нея. До момента, благодарение на съдействието на г-жа Сакардо, чийто съпруг е българин от Пловдив, асоциацията е осигурила оборудване за още две болници в страната – в Белене и в Търговище, а за служителити, които ще използват новите технологии, е организирала специализирани курсове в Италия. Сподели:", "date": "2018.03.12", "title": "Италианци дариха обзавеждане на Клиниката по кардиология в УМБАЛ \"Свети Георги“ (СНИМКИ)"}
{"url": "http://pik.bg/%D0%BF%D1%80%D0%B5%D0%BB%D0%B8%D0%B2%D0%B0-%D1%8F%D0%B7%D0%BE%D0%B2%D0%B8%D1%80-%D0%BC%D0%B0%D0%BD%D0%B4%D1%80%D0%B0-%D0%BA%D1%80%D0%B0%D0%B9-%D0%B1%D1%83%D1%80%D0%B3%D0%B0%D1%81-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8-%D1%81%D0%B0-%D0%B7%D0%B5%D0%BC%D0%B5%D0%B4%D0%B5%D0%BB%D1%81%D0%BA%D0%B8-%D0%B7%D0%B5%D0%BC%D0%B8-news734407.html", "text": "Язовир \"Мандра\" край Бургас прелива заради топенето на снега. Няма опасност водата да залее близките села, но са наводнени земеделски площи в района.Няма кризисна ситуация с язовирите в региона, каза областният управител Вълчо Чолаков. Единствено заради високото ниво на водата в язовир „Мандра“ и големия водосбор от река Факийска, който се стича към него, са наводнени земеделските земи край бургаското село Димчево. \"Напоителни системи трудно успяват да изпомпят водата, която се събира там. Обсъждаме различни варианти във връзка с разработване на изкопи или подновяване на такива, които са съществували\". Няма опасност да бъдат наводнени къщите в село Димчево, каза още областният управител. Сподели:", "date": "2018.03.12", "title": "Прелива язовир \"Мандра\" край Бургас, наводнени са земеделски земи"}
{"url": "http://pik.bg/%D1%81%D0%B5%D0%B4%D0%B5%D0%BC-%D0%BB%D0%BE%D0%B2%D0%BD%D0%B8-%D1%82%D1%80%D0%BE%D1%84%D0%B5%D1%8F-%D0%BE%D1%82-%D1%81%D1%80%D1%8A%D0%BD%D0%B4%D0%B0%D0%BA-%D0%B8-%D0%B1%D0%BB%D0%B0%D0%B3%D0%BE%D1%80%D0%BE%D0%B4%D0%B5%D0%BD-%D0%B5%D0%BB%D0%B5%D0%BD-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-news734417.html", "text": "При извършена съвместна проверка от служители на Регионална дирекция по горите - Бургас, Държавно горско стопанство - Ново Паничарево и Районно управление на МВР -Созопол, в частен дом в с. Индже войвода, община Созопол, са открити 3 броя трофеи от благороден елен и 4 броя трофеи от сръндак без документи, доказващи законният им произход. На лицето, в чийто дом са открити, са съставени са 7 акта за нарушение на Закона за лова и опазване на дивеча. Трофеите са задържани и отнети в полза на държавата. Сподели:", "date": "2018.03.12", "title": "Седем ловни трофея от сръндак и благороден елен са задържани в Бургаско"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%81%D0%BB%D0%BE%D0%B2%D0%BE-%D0%B5%D1%80%D0%B4%D0%BE%D0%B3%D0%B0%D0%BD-%D0%B2-%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D1%80%D0%B5%D1%87-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D0%B5-%D1%87%D0%B0%D1%81%D1%82-%D0%BE%D1%82-%D0%BD%D0%B0%D1%88%D0%B8%D1%82%D0%B5-%D0%B4%D1%83%D1%88%D0%B5%D0%B2%D0%BD%D0%B8-%D0%B3%D1%80%D0%B0%D0%BD%D0%B8%D1%86%D0%B8-%D0%B2%D0%B8%D0%B4%D0%B5%D0%BE-news734294.html", "text": "Президентът на Република Турция Редждеб Тайип Ердоган в своята реч се обърна към българските турци като им приветства ''Кърджали е част от нашите душевни граници'', съобщи сайтът „Хабербг.нет“. Вчера, по време на местния конгрес на партията му в град Сакария още на първата си реч спомена за българските турци. В Сакария живеят много изселници както от България, така и от балканските страни. Ето част от речта на президента Ердоган изнесена в град Сакария на 11 март: ''От този великолепен салон искам лично от моето име и от името на народа да поздравя братята ни в Босна и Херцеговина, Косово, Албания, Македония, Сърбия, Западна Тракия, Крим, България и Румъния. Братът на Сакария, Сараево, Скопие, Ксанти, Комотини, Кърджали и на Мостар споделяме нашата сърдечност. На тези братя, които носим в сърцата си и в очите си, за тези молещи се за успеха на Турция, пращаме наши поздрави на всички жертви и потиснати наши братя. Всеки път го казвам: Тези градове физически са разположени в границите на други страни, но те са част от нашите душевни граници. Значението на Турция е треска от два пъти от площта 780 хил. квадратни километра. Половината от сърцетo ни е в Истанбул, Диарбекир, Трабзон, Анталия, Измир, а другата половина е Алепо, Киркук, Ерусалим, Санджак и Бухара'' каза Ердоган. Сподели:", "date": "2018.03.12", "title": "СКАНДАЛНО СЛОВО! Ердоган в емоционална реч: Кърджали е част от нашите душевни граници (ВИДЕО)"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8%D1%81%D0%BA%D0%B0%D0%BC%D0%B5-%D1%80%D0%B5%D1%88%D0%B5%D0%BD%D0%B8%D0%B5-%D0%BF%D0%BE-%D0%B2%D1%8A%D0%BF%D1%80%D0%BE%D1%81%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%BE-%D0%BD%D0%B5-%D0%B7%D0%B0%D0%B2%D0%B8%D1%81%D0%B8-%D0%BE%D1%82-%D0%BD%D0%B0%D1%81-news734424.html", "text": "Македонската информационна агенция, цитирана от \"Фокус\". Македонският министър на външните работи Никола Димитров заяви, че ситуацията по преговорите за името с Гърция се променя всекидневно , като Македония, подчерта той, се надява на постигането на достоен компромис, съобщава „Не всичко е в наши ръце.“, подчерта Димитров и добави: „Ще се опитаме да намерим решение, което да реши проблема за двете страни в разграничението между държавата Македония и регионът Македония в Гърция, но разграничение, което да бъде достойно и да не нарушава идентичността на двете страни“, каза още първият дипломат на Скопие. Сподели:", "date": "2018.03.12", "title": "Македония: Искаме решение по въпроса за името, но не зависи от нас"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B8%D0%B7%D0%BF%D0%BB%D1%83%D0%B2%D0%B0-%D1%82%D1%8F%D0%BB%D0%BE%D1%82%D0%BE-%D0%BD%D0%B0-%D0%BA%D1%80%D0%B0%D1%81%D0%B8%D0%B2%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D1%81%D0%BA%D0%BE%D1%87%D0%B8%D0%BB%D0%B0-%D0%B2-%D0%B4%D1%83%D0%BD%D0%B0%D0%B2-%D0%B4%D0%BE-%D0%BD%D0%BE%D0%B2%D0%B8-%D1%81-news734361.html", "text": "Тяло на жена е изплувало от водите на Дунав при Нови Сад миналия четвъртък, а днес местните полицейски власти съобщават, че това е трупът на българката Вяра Иванова, на 38 години, предава сръбското издание \"Курир\". Младата жена скочи от Бешчанския мост над реката на 6 март на път за Германия, като първоначално се опита да се хвърли във водата с тойотата, в която била и нейната майка - Маргарита Сандау. За това свидетелстват следите по мантинелата, където Вяра се удряла с колата. Тялото изплувало близо до остров Крчединска ада.  Властите се въздържаха от коментар няколко дни, тъй като издирват и друго тяло - на млада сръбкиня, която се самоубила със скок преди седмица. Касае се за жена със светли, синьо-зелени очи и кeстенява коса. Тялото било облечено, а дрехите по него били втвърдени. Не са открити наранявания освен удар в гръдната кост, за който се предполага, че е от волана на автомобила. Трупът е престоял във водата не повече от 2-3 дни.  Днес тялото на момичето е било натоварено в автомобил на погребална агенция, пристигнал от България. Инцидентът стана на пътя Белград - Суботица. Според свидетелствата на майката на Вяра - тя е ударила колата в опит да скочи с нея и майка си от моста, а след неуспешния опит е заявила пред Маргарита: \"Трябва да скоча\" и наистина е полетяла. При гледката майка й е останала толкова шокирана, че в първия момент дори не е тръгнала да я спре. В следващия момент обаче писъците й са огласили целия район, свидетелстват шофьори, пътували по трасето в същия момент. Водолази от жандармерията продължават да търсят тялото на Мариана Грахович (40 г.), която се е хвърлила от моста на свободата в Нови сад преди две седмици. Покрай случая, полицията разследва мъжа й Зоран Грахович за тежко убийство. Сподели:", "date": "2018.03.12", "title": "САМО В ПИК! СТРАШНА ТРАГЕДИЯ: Изплува тялото на красивата българка, скочила в Дунав до Нови Сад!"}
{"url": "http://pik.bg/%D1%88%D0%B0%D1%80%D1%8A%D0%BD-%D1%81%D1%82%D0%BE%D1%83%D0%BD-%D1%80%D0%B0%D0%B7%D0%BA%D1%80%D0%B8-%D1%82%D0%B0%D0%B9%D0%BD%D0%B0%D1%82%D0%B0-%D0%BD%D0%B0-%D0%BF%D0%B5%D1%80%D1%84%D0%B5%D0%BA%D1%82%D0%BD%D0%BE%D1%82%D0%BE-%D1%81%D0%B8-%D1%82%D1%8F%D0%BB%D0%BE-news734354.html", "text": "Актрисата Шарън Стоун сподели тайната, на която дължи перфектно изваяното си тяло дори и на 59 години. В интервю за \"Ню Йорк Таймс\" красавицата разкри, че красивите й форми се дължат предимно на редовното й движение и особено много - на тренировките й по пилатес. \"Тренирам често пилатес, имам си и машина у дома. Понякога ходя и до фитнеса, където си правя кръгова тренировка в зависимост от настроението ми. А понякога просто си пускам музика и танцувам, докато не припадна. Определено обаче не съм човек, който ще тича на пътеката, зяпайки към някоя стена\", каза актрисата от \"Първичен инстинкт\", цитирана от БГНЕС. Тонизираното тяло на Стоун е резултат и от режима й на хранене. Пред изданието тя споделя, че не се ограничава с нищо, но все пак избягва консумацията на преработени храни, кофеин и алкохол, както и глутен, тъй като страда от цьолиакия. Сподели:", "date": "2018.03.12", "title": "Шарън Стоун разкри тайната на перфектното си тяло "}
{"url": "http://pik.bg/%D1%81%D0%B0%D1%89-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8%D1%85%D0%B0-%D1%87%D0%B5-%D1%81%D0%B0-%D0%B3%D0%BE%D1%82%D0%BE%D0%B2%D0%B8-%D0%B4%D0%B0-%D0%B4%D0%B5%D0%B9%D1%81%D1%82%D0%B2%D0%B0%D1%82-%D1%81%D0%B0%D0%BC%D0%B8-%D0%B2-%D1%81%D0%B8%D1%80%D0%B8%D1%8F-news734445.html", "text": "САЩ предупредиха днес в ООН, че ако Съветът за сигурност не успее да наложи прекратяване на огъня в Сирия и конкретно в района на Източна Гута край Дамаск, Вашингтон е готов да действа сам, ако е необходимо, предаде Ройтерс. \"Това не е пътят, който предпочитаме, но е път, който сме показали, че ще поемем и сме готови да следваме отново\", каза постоянната представителка на САЩ в световната организация Ники Хейли на днешното заседание на Съвета за сигурност. Малко преди това американската делегация разпространи проект за резолюция с искане за 30-дневно прекратяване на военните операции в Дамаск и неговите предградия, където силите на сирийския президент Башар Асад, подкрепяни от Русия и Иран, твърдят, че атакуват терористични групи, обстрелващи столицата. \"Когато международната общност системно не успява да действа, има времена, когато държавите са принудени да предприемат самостоятелно действия\", каза Хейли. Тя напомни, че през април 2017 г. САЩ нанесоха удар по военновъздушна база на сирийските правителствени сили, от която според западните страни излетели самолетите за химическата атака в град Хан Шейхун. \"Днес повтаряме това предупреждение\", добави тя. Съветът за сигурност прие с единодушие на 24 февруари резолюция с настояване за 30-дневно прекратяване на огъня в Сирия. Русия тогава каза, че Съветът за сигурност не може да наложи спиране на огъня без споразумение между враждуващите страни. Днес генералният секретар на ООН Антониу Гутериш информира Съвета за сигурност за изпълнението на тази резолюция. Той отбеляза, че огънят не е прекратен нито в Източна Гута, нито в провинция Идлиб, нито в Африн, нито в Дамаск. \"Въпреки някои ограничени хуманитарни доставки на стоки и жизненоважни услуги, доставящите конвои не са в безопасност, срещат спънки или не са допускани, - констатира той. - Блокадите не са вдигнати. Доколкото знаем, нито един критично болен или ранен все още не е евакуиран.\" Гутериш изрази дълбоко разочарование от замесените в конфликта страни, които \"с действие или бездействие, преднамерено или от безразличие\" позволяват сраженията да продължават в тези райони, включително и в обсадената Източна Гута, предаде БТА. Руският представител в съвета Василий Небензя каза, че сирийското правителство \"има всички права да се опита да отстрани заплахите за безопасността на своите граждани\" и нарече предградията на Дамаск \"гнезда на тероризъм\". Според Ройтерс не е ясно кога американската проекторезолюция ще бъде подложена на гласуване в Съвета. Сподели:", "date": "2018.03.12", "title": "САЩ предупредиха, че са готови да действат сами в Сирия"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD%D1%86%D0%B8-%D0%BD%D0%B0-%D0%BB%D0%B5%D1%81%D0%BE%D0%B2%D0%BE-news734291.html", "text": "Вчера на ГКПП Лесово за влизане в страната пристигнал товарен автомобил „Мерцедес“ с 56-годишен украински шофьор. При физическата проверка на камиона граничните полицаи установили, че в предната горна част на ремаркето брезентът е срязан. В товарния отсек са открити двама мъже без документи за самоличност. Те заявили, че са от Афганистан. Шофьорът и нелегалните имигранти са задържани в ГПУ- Елхово, по случая е образувано бързо производство. Сподели:", "date": "2018.03.12", "title": "Арестуваха нелегални афганистанци на \"Лесово\""}
{"url": "http://pik.bg/%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81%D0%BA%D0%BE%D1%87%D0%B8-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D1%80%D0%B5%D0%BA%D1%80%D0%BE%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B8-%D0%B2-%D0%B5%D0%B2%D1%80%D0%BE%D0%BF%D0%B0-%D0%B5-%D0%BD%D0%B5%D0%B4%D0%BE%D0%BF%D1%83%D1%81%D1%82%D0%B8%D0%BC%D0%BE-news734442.html", "text": "\"Фокус\" На територията на Европа прекрояването на граници е недопустимо. Това коментира пред вицепремиерът Валери Симеонов във връзка с последователната политика на президента Реджеп Тайип Ердоган за привличането на турски общности в съседните държави. По повод изказването на президента Ердоган, който в своя реч се обърна към българските турци с думите, че Кърджали е част от техните духовни граници, вицепремиерът заяви, че в исторически план двете страни нямат нищо общо. По думите му вероятността България да стане част от \"Ислямската дъга\" е невъзможна. „Това като вариант даже не го помислям. Това просто няма как да стане, защото тук става въпрос все пак за коренно различни два свята - единият свят като че ли току що е излязъл от феодализма, а другият свят е на все пак Европейския съюз. Тенденциите след последните събития в Турция, след т.нар. преврат, са за силно ограничаване на демократичните свободи, посегателство върху институциите, пълна подмяна на професионализма и на професионалните представители на тези институции с верни на Ердоган хора“ , допълни вицепремиерът Валери Симеонов. Според него много турци търсят начин да напуснат Турция и да прехвърлят бизнеса си, защото държавата, в която живеят се връща назад в развитието си. Валери Симеонов се аргументира, че в Турция дори и икономиката е диктувана от изпълнителната власт. ”, каза Ердоган в приветственото си слово към делегатите и гостите на 6-тия конгрес на областната структура на Партията на справедливостта и развитието (АКР) в Сакария. Сподели:", "date": "2018.03.12", "title": "Валери Симеонов скочи на Ердоган: Прекрояването на граници в Европа е недопустимо!"}
{"url": "http://pik.bg/%D0%B1%D0%BE%D1%82%D0%B5%D0%B2-%D0%BF%D0%B4-%D0%BD%D0%B0-106-%D0%B3%D0%BE%D0%B4%D0%B8%D0%BD%D0%B8-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B7%D0%B0%D1%89%D0%BE%D1%82%D0%BE-%D1%82%D0%BE%D0%B9-%D0%BD%D0%B5-%D1%83%D0%BC%D0%B8%D1%80%D0%B0-news734304.html", "text": "Най-старият футболен отбор в България - Ботев Пловдив, празнува днес своя 106-и рожден ден. От ръководството на \"жълто-черните\" поздравиха хилядите финове на \"канарчетата\" Днес, 12 март 2018 г., се навършват 106 години от основаването на любимия ни \"БОТЕВ\" - вековният символ на хилядолетния Пловдив. Годината, която днес изпращаме, бе изпълнена с положителни емоции и ще остане като една от най-паметните в богатата история на клуба. Тя ни донесе 2 отличия и много незабравими мигове по българските, и европейски терени. В изминалите 12 месеца \"БОТЕВ\" подари на многобройните си привърженици дългоочаквана и силно жадувана радост, като същевременно успя да представи достойно и своята родина на международната футболна сцена. Направи го в характерния си стил - с Красота, Вяра и Борба! Време е да отворим следващата страница от любимата ни приказка и да видим какви емоции ни е приготвила тя. Едно е сигурно - няма как да бъде скучно. Защото \"БОТЕВ\" не може да бъде сив. Той е жълто-черен. Радва се и блести в цвета на слънцето, плаче и тъгува в този на мрака. Но винаги е с гордо вдигната глава и остър, вперен в бъдещето поглед. Също като своя патрон - великият син на България Христо Ботев. Делата на героя имат толкова силен отзвук във времето, че вдъхновяват колцина младежи от Френския колеж да дадат на сформираното от тях футболно дружество неговото име. Така през 1912-та се ражда нашият \"БОТЕВ\". Отглеждан и възпитаван с обич, вярност и всеотдайност, вече век и шест години, „БОТЕВ” премина през редица изпитания на съдбата. Изживя незабравими мигове, преодоля и тежки изпитания. Своето място в клубната история заслужиха десетки личности. Благодарение на тяхната всеотдайност към „жълто-черната” идея, ние – съвременното поколение Ботевисти, можем да бъдем горди с историята на нашия клуб. Сега топката е в нашите крака, приятели. Това, което историята ще разказва за нашето време зависи от начина, по който ние ще продължим играта, започната от нашия отбор преди точно 106 години. Нека заедно накараме следващите поколения Ботевисти да продължат да вървят с гордо вдигната глава! Историята продължава... защото Той не умира! Честит празник! Сподели:", "date": "2018.03.12", "title": "Ботев (Пд) на 106 години! Историята продължава, защото той не умира..."}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%B2%D0%BB%D0%B5%D1%82%D1%8F-%D1%81%D1%8A%D1%81-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B1%D0%BD%D1%82-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B0%D1%82%D0%B0%D0%BA%D0%B0-%D0%BE%D0%B1%D1%8F%D1%81%D0%BD%D0%B8-%D0%BA%D0%B0%D0%BA-%D1%81%D0%BE%D1%80%D0%BE%D1%81%D0%BE%D0%B8-news734425.html", "text": "Със скандал влезе в студиото на \"Още от деня\" по БНТ лидерът на \"Атака\" Волен Сидеров. \"Кой е този Горан Благоев. Той отдавна манипулира обществото от екрана на БНТ. Такива хора са вредни\", каза политикът след въпрос на водещия Емил Кошлуков как ще коментира позицията на Горан Благоев по скандала с руския патриарх. Сидеров извади снимки от зората на демокрацията, на които показа митингите от началото на демокрацията, на които присътват той и Кошлуков, но от Горан Благоев няма следа. Волен Сидеров обяви, че е бил критик на съветската система за разлика от Благоев. \"Защитавам Русия. Но днешна Русия, не СССР\", обясни той. Путин печелел не защото нямало демокрация, а защото хората го харесвали. \"Какво е демокрацията за един съвременен българин. Има ли свобода на словото. Телевизиите са превзети от соросоиди\", уточни атакистът. \"Повечето от хората се интерусават от размер на доходите, как да си запише детето на училище. И това е нормално. А не от лифтове\", каза Волен Сидеров. \"Патриарх Кирил може да говори както си иска. А освен това говореше верни неща. Няма нужда да подскачаме, защото човекът е прав\", категоричен е Волен сидеров. Трябвало да признаем, че ако не беше руско-турската война, нямаше да бъдем освободени. \"Ако не беише решението на руския император, нямаше да има нито финландци, нито украинци. Знаеш ли, че има един японец. Ние сме благодарни на всички, които са загинали. Литва, Полша, Финландия - няма такива държави. Те са в Руската империя. Аз съм говорил с патриарх Кирил, той е изключителен ум\", каза Волен Сидеров. Сподели:", "date": "2018.03.12", "title": "ИЗВЪНРЕДНО В ПИК! Волен Сидеров влетя със скандал в БНТ! Лидерът на \"Атака\" обясни как соросоидите са превзели телевизиите"}
{"url": "http://pik.bg/%D0%BC%D0%B0%D1%80%D0%B8%D1%8F-%D0%B7%D0%B0%D1%85%D0%B0%D1%80%D0%BE%D0%B2%D0%B0-%D1%81%D0%B5-%D0%BF%D0%BE%D0%B4%D0%B8%D0%B3%D1%80%D0%B0-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%86%D0%B8%D1%82%D0%B5-%D0%B7%D0%B0-%D0%B0%D0%B3%D0%B5%D0%BD%D1%82-%D1%81%D0%BA%D1%80%D0%B8%D0%BF%D0%B0%D0%BB-%D0%BF%D1%80%D0%B0%D0%B2%D0%B8%D0%BB%D0%B8-%D1%86%D0%B8%D1%80%D0%BA%D0%BE%D0%B2%D0%BE-%D1%88%D0%BE%D1%83-news734441.html", "text": "ТАСС. Говорителят на руското МВнР Мария Захарова определи като „цирково шоу“ заявлението на британския премиер Тереза Мей за руско участие в отравянето на бившия руски двоен агент Сергей Скрипал, предава „Това е цирково шоу в британския парламент“, подчерта говорителят. „Изводът е ясен – още една информационна и политическа кампания, основана на провокация“, добави Захарова. „Преди да бъде съчинена друга приказка, нека в Лондон да разкрият какво стана с разследванията около Александър Литвиненко и Борис Березовски“, допълни още представителят на Москва, цитиран от Фокус. В понеделник Мей заяви пред британския парламент: „Много вероятно е Русия да е отговорна за извършения акт срещу Сергей Скрипал и неговата дъщеря Юлия“, като министър-председателят разкри пред законодателите в Лондон, че военният газ, с който в началото на март бе отровен Скрипал, е от тип, разработен в Русия. Министър-председателят даде на Москва време до четвъртък за да разкрие детайли относно програмата за разработване на газа \"Новичок\" пред Организацията за забрана на химически оръжия. Сподели:", "date": "2018.03.12", "title": "Мария Захарова се подигра на британците за агент Скрипал, правили \"цирково шоу\""}
