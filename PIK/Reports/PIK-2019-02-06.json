{"url": "https://pik.bg/5-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B7%D0%BD%D0%B0%D0%B5%D0%BC-%D0%B7%D0%B0-%D0%BD%D0%BE%D0%B2%D0%B0%D1%82%D0%B0-%D0%B2%D0%B5%D1%80%D1%81%D0%B8%D1%8F-%D0%BD%D0%B0-facebook-messenger-news817653.html", "text": "Facebook вече масово разпространява новата версия на чат приложението Messenger. Неговото 4-то поколение има доста промени в дизайна и в началото дори се усеща като съвсем друго приложение. CNET ни показва 5 неща, които трябва да знаем за новата версия на Messenger и ще ни помогнат в работата с него. Една от големите промени в Messenger е намаляването на табовете. Сега са само три – чат, хора и нови предложения. В първия таб, очаквано са чатовете, както и историите на потребителите. В таба Хора е списъкът с контакти, подреден по активност на потребителите и по-голям фокус върху Историите. В третия таб са предложения за игри, други страници във Facebook и дори фирми наблизо, с които потребителят може да комуникира. Messenger 4 въвежда възможност за градация на цветовете в чат прозорците. Това означава, че цветът на балончетата с текст ще се променя, когато те се местят нагоре в процеса на чат. Настройката е достъпна като се отвори съответният чат, натисне се върху умето на потребителя в горната част на прозореца и се избере опцията Color (Цветове) в настройките. Когато сме в таба с чатове, можем лесно да управляваме разговорите без да ги отваряме. Плъзгане на пръст върху реда с чата на даден потребител ще ни дава различни възможности. Плзъзгане наляво ще показва меню с опции за изтриване или спиране на известията от този чат. Плъзгане надясно дава възможност за пускане на гласов или видео чат. В старата версия, опцията за избиране на емоджита и анимации беше лесно видима. Сега обаче е скрита в бутона с 4-точки в левия ъгъл  до полето за писане на съобщение. Когато Facebook представи за пръв път плановете си за Messenger 4 през октомври миналата година, компанията обеща, че приложението ще има и нощен режим, т.е. тъмна тема. За сега тя все още липсва и в последния ъпдейт. Все пак очакванията са, че тя ще бъде пусната скоро. Сподели:", "date": "2019.02.06", "title": "5 неща, които трябва да знаем за новата версия на Facebook Messenger"}
{"url": "https://pik.bg/%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%BA%D1%83%D0%BF%D1%83%D0%B2%D0%B0%D1%82-%D0%BD%D0%BE%D0%B2%D0%B8-%D1%85%D0%B8%D0%B1%D1%80%D0%B8%D0%B4%D0%BD%D0%B8-%D0%B0%D0%B2%D1%82%D0%BE%D0%B1%D1%83%D1%81%D0%B8-news817691.html", "text": "Варна може да се сдобие с десет нови хибридни автобуса, след като от общинската фирма \"Градски транспорт\" останаха доволни от модерното градско возило с хибридно задвижване, което се тества от 28 януари до 28 февруари по варненските маршрути. \"Соловият хибриден автобус се държи много добре, дава икономии от 7-8 литра гориво на 100 км. Електробусът бързо изразходва батерията си за отопление през зимния период и не може да си покрие пробега, налага да презареждан постоянно\", изтъкна предимставата и недостатъците на возилото пред \"Варна24\" \"Пуснахме двата вида автобуси, които са на полската фирма \"Соларис\" по няколко линии - 22, 20, 7 и 31, за да преценим как се справят. Определено сме доволни от хибридния солов автобус, който върви на дизел и електричество и към този вид ще се насочим\", разкри той. Тепърва ще се искат оферти, като на първо време едва ли ще могат да закупим повече от десет автабуса. \"Кога обаче ще стане това не мога да кажа, тепърва ще се търсят средства и от Община Варна ще вземат решение\", коментира още Златев. Сподели:", "date": "2019.02.06", "title": "Във Варна купуват нови хибридни автобуси"}
{"url": "https://pik.bg/%D0%B5%D0%BA-%D0%BE%D0%BF%D1%80%D0%BE%D1%81%D1%82%D1%8F%D0%B2%D0%B0-%D1%82%D1%80%D0%B0%D0%BD%D1%81%D0%B3%D1%80%D0%B0%D0%BD%D0%B8%D1%87%D0%BD%D0%B8%D1%8F-%D0%B4%D0%BE%D1%81%D1%82%D1%8A%D0%BF-%D0%BD%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D1%82%D0%B5-%D0%B4%D0%BE-%D0%B7%D0%B4%D1%80%D0%B0%D0%B2%D0%BD%D0%B8-%D0%B4%D0%B0%D0%BD%D0%BD%D0%B8-news817689.html", "text": "Европейската комисия представи препоръки за създаването на сигурна система, която ще осигури на гражданите достъп до електронните им здравни досиета във всички държави от ЕС. Възможностите днес значително се различават в отделните държави от Общността. Въпреки че някои граждани имат достъп до част от своите електронни здравни досиета на национално равнище или през граница, за много други достъпът до цифрови технологии е ограничен или изобщо липсва. Еврокомисарят по цифровизацията Мария Габриел коментира, че занапред пациентите ще могат да получават медицинска помощ навсякъде в ЕС, включително при спешни случаи. Лекарите и другите медицински специалисти ще могат да оказват по-ефикасна и по-ефективна медицинска помощ, добавя тя, цитирана в съобщение на ЕК. Държавите в ЕС вече са започнали да осигуряват достъп и възможности за трансграничен обмен на част от данните от електронните здравни досиета. От 21 януари финландските граждани могат да купуват лекарства в Естония с електронни рецепти, а люксембургските лекари скоро ще имат достъп до обобщена здравна информация за пациентите от Чехия. С представените днес препоръки се предлага държавите в ЕС да разширят тези възможности за още три вида данни от здравния картон – лабораторни изследвания, епикризи, резултати от образна диагностика и медицинското им разчитане. ЕК отбелязва, че ако при пътуване в друга държава от ЕС гражданин претърпи злополука, лекарите ще разполагат с незабавен достъп до данните му, например за хронични заболявания, алергии или непоносимост към определени лекарства. Това може съществено да повиши ефикасността и навременността на лечението. Промените биха довели до подобряване на качеството и осигуряване на последователност и непрекъснатост на здравните грижи за гражданите, пътуващи в ЕС. Ще бъде подпомогната научноизследователската дейност в областта на медицината. Тази дейност ще може да се развива само с пълното съгласие на гражданите и в пълно съответствие с европейските правила за защита на данните, се посочва в съобщението. Освен Финландия, Естония, Люксембург и Чехия, се очаква още 18 държави да започнат да обменят обобщена здравна информация за пациентите и електронни рецепти до края на 2021 година. Сподели:", "date": "2019.02.06", "title": "ЕК опростява трансграничния достъп на гражданите до здравни данни"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%B5%D1%82%D0%BE%D0%BD%D0%BE%D0%B2%D0%BE%D0%B7-%D0%BF%D0%BE%D0%BC%D0%BB%D1%8F-%D0%B0%D1%83%D0%B4%D0%B8-%D0%BD%D0%B0-%D0%BF%D1%8A%D1%82%D1%8F-%D0%B2%D0%B0%D1%80%D0%BD%D0%B0---%D0%B4%D0%BE%D0%B1%D1%80%D0%B8%D1%87-%D0%B8%D0%BC%D0%B0-%D0%B6%D0%B5%D1%80%D1%82%D0%B2%D0%B0-news817771.html", "text": "Тази вечер, около 19:20 часа, на пътя Варна - Добрич, малко преди отбивката за \"Аксаковска панорама\", е възникнало ПТП. Според първоначалната информация са се сблъскали бетоновоз и лек автомобил \"Ауди\". При инцидента има загинал, а двама души са отведени в болнично заведение. На място се извършват действия по изясняване на причините и обстоятелствата, довели до ПТП, както и самоличността на загиналия и пострадалите. Към момента движението в участъка е ограничено. Преминаването на автомобили в посока Варна се осъществява през с. Кичево, а движението в посока Добрич - през Игнатиево. Сподели:", "date": "2019.02.06", "title": "ИЗВЪНРЕДНО: Бетоновоз помля Ауди на пътя Варна - Добрич, има жертва"}
{"url": "https://pik.bg/%D1%85%D1%80%D0%B8%D1%81%D1%82%D0%BE-%D0%BC%D1%83%D1%82%D0%B0%D1%84%D1%87%D0%B8%D0%B5%D0%B2-%D0%B7%D0%B0-2-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D0%BD%D0%B0-%D0%B0%D0%BA%D1%82%D1%8C%D0%BE%D1%80%D0%B8%D1%82%D0%B5-%D1%81%D0%BA%D0%B0%D1%87%D0%B0%D1%82-40-news817690.html", "text": "Съюзът на артистите в България (САБ) не само полага усилия да повиши възнагражденията в театъра, но и успява. Това каза председателят на съюза Христо Мутафчиев преди обявяването на номинираните за наградите ИКАР, съобщава БГНЕС. \"Миналата година беше подписано споразумение с Българската асоциация на работодателите – БАРОК за увеличение на заплатите с не по-малко от 15%. Това увеличение беше постигнато и беше приложено. Тази година, с браншовото споразумение, което подписахме с работодателите, успяхме да увеличим възнагражденията с още 15%, освен 10-те процента, с които държавата повиши заплатите заради инфлацията и заради това, че те не бяха повишавани“, обясни председателят на САБ и подчерта, че така на практика възнагражденията на заетите в театрите скачат с общо 40%. Според него така плавно ще бъде постигнат стандарт на заплащане на българските творци, който ще им позволи спокойно да упражняват професиите си. Мутафчиев добави, че след направената реформа театрите са пълни и публиката има жив интерес към спектаклите. Сподели:", "date": "2019.02.06", "title": "Христо Мутафчиев: За 2 години заплатите на актьорите скачат 40%"}
{"url": "https://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D1%80%D0%B0%D0%B7%D0%BA%D1%80%D0%B8-%D1%81%D0%B0%D0%BC%D0%BE-2-%D1%81%D0%B0-%D0%B6%D0%B5%D0%BD%D0%B8%D1%82%D0%B5-%D0%BC%D0%BE%D1%80%D1%8F%D1%86%D0%B8-%D0%B2-%D1%81%D0%B2%D0%B5%D1%82%D0%B0-news817616.html", "text": "Форумът се провежда в рамките на проект MENTORESS по програма \"Еразъм+\", по който си сътрудничат морските академии на Турция, Румъния, Полша и България. В четирите държави, които си партнират по проекта, е направено изследване за наличие на дискриминация срещу жените в морския бизнес, обясни Оздемир. По думите й резултатите сочат, че дамите имат такова усещане, като в търговското корабоплаване има разлики и в заплащането на мъже и жени на едни и същи позиции, докато във Военноморските сили този проблем не съществува. Една от основните цели на проекта е модернизация на висшето морско образование и повишаване равнището на заетост на жените в морските професии, както и повишаване на техния брой на ръководни позиции в морската индустрия, допълни зам.-началникът на Висшето военноморски училище /ВВМУ/ във Варна кап.I ранг проф.Калин Калинов. По думите му университетите ще разработят съвместни обучителни програми, като ще се акцентира върху подготовката на младежите как се работи в смесени екипи. През последните години нещата у нас се променят и вече близо 60 на сто от студентите във ВВМУ са жени, каза още Калинов. По думите му изненадващо военният флот е много по-толерантен към назначаването на дами от търговския. Само два процента от моряците по света са жени, като в търговското корабоплаване има компании, които негласно пренебрегват дамите за сметка на подалите заявления за работа мъже. Това каза днес във Варна д-р Пинар Оздемир от Морския университет \"Пири Рейс\" в Истанбул по време на международна конференция, посветена на управлението на различията в морската професия. Сподели:", "date": "2019.02.06", "title": "ПРОУЧВАНЕ РАЗКРИ: Само 2% са жените моряци в света"}
{"url": "https://pik.bg/%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D1%80%D0%B5%D0%B4%D0%B0%D0%BA%D1%82%D0%BE%D1%80-%D0%BD%D0%B0-%D0%BF%D0%B8%D0%BA-%D0%BF%D1%80%D0%B5%D0%B4-%D1%81%D0%BA%D0%B0%D1%82-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B0%D0%BA%D0%BE-%D0%BD%D0%B8%D0%B5-%D0%BF%D0%BE%D0%B7%D0%B2%D0%BE%D0%BB%D1%8F%D0%B2%D0%B0%D0%BC%D0%B5-%D0%BD%D0%B0-%D1%80%D0%B0%D0%B4%D0%B5%D0%B2-news817770.html", "text": "Главният редактор на ПИК Звездомира Мастагаркова гостува тази вечер на предаването на ТВ СКАТ \"Паралакс\". Темата е скандалите с президента Румен Радев, в които той влиза почти всеки ден, както и откровено опозиционното му държание. Какво се крие зад истеричното му лобиране за самолетите на \"Грипен\", позицията му за кризата във Венецуела и ще застане ли зад свои политически проект, който да свали легитимно избраната власт с преврат. \"Не съм съгласна с това, което казаха г-н Валентин Касабов и г-н Християн Митев, защото те са много възпитани и не казват цялата истина - Радев изземва властта на парламента и кабинета. Това е преврат и гази конституцията. Затова Радев не е моят президент. Мисля, че от вчера не е президент и на много българи. Този човек руши Конституцията. Румен Радев да прочете учебника по \"Човек и общество\" за 5 клас. Там пише какви са му правата. Той е един представител, една манекенка! Той се е явил на президентски избори и само може да представя позициите на кабинета, не своите. Ако иска да управлява, да се яви на парламентарни избори. Тя припомни разкрития в ПИК за баща му, жена му, неговото семейство и инцидентите с хора по улиците. \"Те газят моралните закони. А той гази конституцията и затова е за импийчмънт\", каза главният редактор на медията ни. \"Той външен мистър ли е, премиер ли е? Това е безобразието. Второстепенна е позицията, която той заема и е време да разбере, че е една манекенка\", продължи тя. \"Жена му ползва НСО да си купува рокли, президентският кортеж блъска коли в София, синът му бе замесен в бой пред заведение. Не са наказани. А сега той руши първия закон. Ако ние позволяваме на този човек да гази Конституцията, докъде ще стигнем? До преврат, диктатура и подмяна на демокрацията, затова ли е избран?\", попита тя. \"Вие много добре знаете, г-н Ангелов - не може целият западен свят да е зад това да се проведат честни избори във Венецуела и изведнъж ние да се солидализираме с Китай, Северна Корея - това са режими, това са мракобеснически режими. И той се държи мракобеснически! Кажете ми в коя държава няма да му се поиска импийчмънт?\", изобличи позицията му за Венецуела Звездомира Мастагаркова. \"Румен Радев стои на \"Дондуков\" 2 и иззе властта на \"Дондуков\" 1 като явно, че служи на чужди интереси и доказателство е, че руският агент Леонид Решетников го похвали за позицията за Венецуела\", допълни тя. \"Той руски агент ли е? Това е още един повод на този човек да му бъде създадена комисия и да бъде разследван\", коментира Мастагаркова днешният поздрав на руският генерал Леонид Решетников, който днес поздрави Румен Радев за позицията му спрямо Венецуела. \"Защо Русия се намесва във вътрешната политика на България? Русофил съм, харесвам Русия, но не може руски агент да седи на \"Дондуков\" 2. Трябва да се разследва това\", коментира тя изказването в интервю за ТВ СКАТ на червения депутат Александър Симов, че агенция ПИК е взела страната на анти-радев позицията. \"Премиерът Бойко Борисов се вижда с Путин, с Тръмп, с Ердоган. Това е мъдра и умерена позиция. България взима страната на народа и демокрацията Какво лошо има да се вземе страната на венецуелския народ? Правят се избори, ако Мадуро спечели, да управлява\", изтъкна главният редактор на медията ни. \"Ние малко сме повече вгледани във вътрешната политика и българинът е такъв човек. Имаме проблеми тук с президенти, с разни хора, които са узурпирали разни власти и затова българите не четат много за световна политика. Но на всеки е ясно едно - във Венецуела трябва да се проведат демократични избори. Много странно е, че този г-н Радев е против това. За какво е той - за узурпиране, за преврат, за военна хунта?\", отново коментира темата с позицията на Радев. \"Ние бяхме първи, които разкрихме какви опасни връзки има този човек - алармирахме, че Елена Йончева е основният човек, който седи зад кампанията му и след един месец я изгони след среща с хора от НАТО в Брюксел. Явно нещо са му казали там и ето след две години след това виждаме, че тя е обвиняема за пране на пари. Беше в Брюксел и след това я изгони, той трябва да каже защо я е изгонил\", хвърли светлина върху образа на Елена Йончева Звездомира Мастагаркова. \"Къде е центузарата? Не се пише виждате никъде срещу Радев и Йончева, а се пише срещу властта. Ние сме останали като един остров, който прави разкрития за тези изяви\", коментира тя по въпрос за свободата на медиите, като даде примери, че навсякъде в медиите се говори срещу ГЕРБ и Борисов, но никъде срещу Радев и това е доказателство кой налага цензура всъщност. \"Тази телевизия е една подмяна. Ти подменяш дневния ред. Те нямат една българска новина? Това ли е битието на българина, нали щяха да работят за пенсионерите? Корнелия Нинова е една боядисана синя приватизаторка. Елена Йончева уж военна репортерка, от любовница на Сергей Станишев стана депутатка. Виждаме и този уж генерал какъв му е моралът. Ето сега изскочиха съмнения за зависимостите му от \"Грипен\" и Русия. Незнайно защо страх е обзел институциите да разкрият истинското му лице и да го разследват\", отново коментира тя откровения лобизъм на Радев за самолетите \"Грипен\" на въпрос на водещия Тео Ангелов за новата телевизия на БСП. На въпрос за социологическите проучвания, които сочат равенство на БСП и ГЕРБ Мастагаркова бе категорична, че това са измислени проучвания по червена поръчка. \"Днес пуснахме факти в ПИК. Документите, които приложихме, са от последните години от частични избори. Ние излязохме с нещо още по-важно. Анкетата в агенция ПИК, която всяка седмица правим - гласували са 13 800 души, не 800 души, които са представяни като представителна извадка. 50% ще гласуват на евроизборите на ГЕРБ, 21% - за БСП\", разби червената стъкмистика тя. \"Светът се поляризира. Има Запад и Изток. Въпросът е къде ще застане България, това е като Първата и Втората Световна война\", направи прогноза главният ни редактор. \"Т.нар. комерсиални телевизии - бТВ и Нова, са се пуснали в комерсиален хаос. Новините им са заприличали на някаква кланица. Жалко и неприятно е човек да вторачва в дребнотемията\", коментира водещият Теодор Ангелов мълчанието на националните телевизии по въпроса с Румен Радев. \"Не знам защо не се обърна внимание на това, че вече има новини на български в Албания, това е една много хубава новина, например. Но те пускат нарочно такива новини, за да ни отклоняват от важните теми\", подкрепи го Звездомира Мастагаркова. \"Най-добре е собствениците на медиите да са журналисти. Ние нямаме външна дотация и обществени поръчки. Г-н Недялков е журналист и ние му благодарим, че успява да поддържа свободна медия в тези тежки условия, при които всички останали медии са корпоративни и се издържат от големи компании или чужди грантове\". На въпрос защо Радев иззема властта, тя уточни: \"Ние сме гласували ГЕРБ и \"Обединени патриоти\" да взимат решения за външната политика. А на президентските избори сме гласували за представител, за една манекенка. Да си знае Радев мястото\", изтъкна още тя за ролята на президента. \"Публикувахме кой стои зад новия политически проект на Румен Радев. Става въпрос за шеф на РУМНО, Стоимен Стоименов. Това е кабинет в сянка, той се готви за преврат\", завърши гостуването си в \"Паралакс\" Звездомира Мастагаркова с коментар за подготвяния съвет на президента. Сподели:", "date": "2019.02.06", "title": "Главният редактор на ПИК пред СКАТ за скандалите с президента: Ако ние позволяваме на Радев да гази Конституцията, докъде ще стигнем - преврат, диктатура и подмяна на демокрацията?"}
{"url": "https://pik.bg/%D0%B1%D0%B8%D0%B7%D0%BD%D0%B5%D1%81%D1%8A%D1%82-%D0%B8%D1%81%D0%BA%D0%B0-%D0%BE%D1%82%D1%81%D1%80%D0%BE%D1%87%D0%BA%D0%B0-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%B7%D0%B0-%D1%81%D0%BC%D1%8F%D0%BD%D0%B0-%D0%BD%D0%B0-%D0%BA%D0%B0%D1%81%D0%BE%D0%B2%D0%B8%D1%82%D0%B5-%D0%B0%D0%BF%D0%B0%D1%80%D0%B0%D1%82%D0%B8-news817571.html", "text": "До април над 170 000 касови апарати трябва да бъдат сменени или софтуерът им да бъде подобрен. „Промяната е доста съществена. За първи път наредбата предвижда изисквания не само към фискалните устройства, но и към софтуерите, които ги управляват”, коментира Станислав Попдончев, главен финансов директор на Българската стопанска камара. Бизнесът не е готов, а и в голяма степен не е информиран и считаме, че тези срокове са изключително кратки и неизпълними, добави той. И според Ричард Алибегов, председател на Българска асоциация на заведенията (БАЗ), е нужна отсрочка за смяната на касовите апарати и още по-нужна е разяснителна кампания. Малкият и средният бизнес не си дава сметка, че това не е просто подмяна на апарата, а става въпрос за подмяна на софтуера, което отнема два-три месеца, смята Алибегов. Той поиска отсрочка на влизането на новата наредба до края на годината. „Проблемът не е единствено със срока и дали ние ще се справим в тези срокове. Ние считаме, че ни трябва допълнителен срок не само, за да се подготви бизнесът, но да се подготвят и самите контролни органи. Това каза адвокат Валентин Савов. По думите му има изключително много неясноти в наредбата, което пък позволява различно прилагане на текстовете от контролните органи. Сподели:", "date": "2019.02.06", "title": "Бизнесът иска отсрочка до края на годината за смяна на касовите апарати"}
{"url": "https://pik.bg/%D0%BA%D0%BE%D0%B8-%D1%81%D0%B0-%D0%B7%D0%BB%D0%B0%D1%82%D0%B8-%D0%B8-%D0%BF%D0%B5%D0%BD%D1%87%D0%BE-%D0%B7%D0%B0%D0%B4%D0%B8%D0%B3%D0%BD%D0%B0%D0%BB%D0%B8-%D0%B7%D0%BB%D0%B0%D1%82%D0%BE-%D0%B7%D0%B0-250-%D0%B1%D0%BE%D0%BD%D0%B0-%D0%BE%D1%82-%D0%B7%D0%B0%D0%BB%D0%BE%D0%B6%D0%BD%D0%B0-%D0%BA%D1%8A%D1%89%D0%B0-%D0%B2-%D0%B0%D0%B9%D1%82%D0%BE%D1%81-news817702.html", "text": "Злати Илиев и Пенчо Манов са двамата касоразбивачи, арестувани при специализираната полицейска акция в Бургас. Според прокуратурата в рамките на една година са извършили четири кражби. Една от които изключително сериозна – на 6,5 кг злато от заложна къща. Според неофициална информация става въпрос за обекта на „Щедрия” в Айтос, откъдето са откраднати скъпоценни накити за 250 хил.лева. От златото днес няма и следа, а след като Злати и Пенчо бяха арестувани и стана ясно, че стоят зад един от най-крупните обири в последните 15-ина години най-близките им от страх са се покрили, съобщава \"Флагман\". Две лица от „тежкия криминален контингент” на Бургас са арестувани за кражби на злато за 322 хил.лева Злати Илиев е от ж.к.Меден рудник, известен е с прозвището Крадеца. Той е осъждан, но реабилитиран. Злати е познато име в ъндърграунда. Неговият връстник Пенчо Манов, познат като Тариката, е осъден на първа инстанция на две години затвор заради обир на фитнес зала, но тъй като бе извършил кражбата в условия на рецидив и условна присъда за документна, съдът му наложи 5 години затвор при първоначално строг режим. Пенчо обаче обжалва присъдата си и тя все още не е влязла в сила. През лятото той замеси името си и в друг инцидент. Пенчо бе един от нападнатите от Георги Карчев-Карчо, Петър Попчев-Попчето, Димитър Колев и Петър Ганев-Белото в известна плажна дискотека. Двамата са подведени под отговорност по чл.196, ал.1, по която ги грози от 10 до 20 години затвор или конфискация на цялото имущество. Сподели:", "date": "2019.02.06", "title": "Кои са Злати и Пенчо, задигнали злато за 250 бона от заложна къща в Айтос"}
{"url": "https://pik.bg/%D0%BF%D0%B8%D1%8F%D0%BD-%D0%BA%D0%B0%D1%82%D0%BE-%D0%BC%D0%BE%D1%82%D0%B8%D0%BA%D0%B0-%D0%BE%D0%BF%D0%B8%D1%82%D0%B0-%D0%B4%D0%B0-%D0%BF%D0%BE%D0%B4%D0%BA%D1%83%D0%BF%D0%B8-%D0%BF%D0%BE%D0%BB%D0%B8%D1%86%D0%B0%D0%B8---%D0%B1%D1%83%D1%82%D0%BD%D0%B0-%D0%B8%D0%BC-50-%D0%BA%D0%B8%D0%BD%D1%82%D0%B0-news817699.html", "text": "Мъртвопиян шофьор е направил опит да подкупи пътни полицаи, но опитът му се оказа неуспешен. Снощи около 21:30 часа на изхода на Камено в посока село Кръстина, служители от местното полицейско управление спрели за проверка лек автомобил \"Тойота\" с бургаска регистрация. Зад волана на японското возило бил 60-годишен мъж от село Кръстина, който се държал повече от неадекватно. Той веднага бил подложен на тест с дрегер, който отчел, че мъжът седнал да шофира след употреба на алкохол с концентрация 2,03 промила. По време на полицейската проверка водачът направил опит да подкупи ченгетата и подхвърлил в служебния им автомобил сумата от 50 лв.. По случая е образувано бързо полицейско производство, а пияният решветчия е тикнат в ареста за 24 часа. Сподели:", "date": "2019.02.06", "title": "Пиян като мотика опита да подкупи полицаи - бутна им 50 кинта"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%B2-%D1%81%D0%BE%D1%84%D0%B8%D1%8F-%D0%BF%D0%BE%D0%B6%D0%B0%D1%80-%D0%B3%D0%BE%D1%80%D1%8F-%D0%B2-%D0%B6%D0%B8%D0%BB%D0%B8%D1%89%D0%B5%D0%BD-%D0%B1%D0%BB%D0%BE%D0%BA-%D0%B2-%E2%80%9E%D0%BD%D0%B0%D0%B4%D0%B5%D0%B6%D0%B4%D0%B0%E2%80%9C-2-news817772.html", "text": "Пожар е горял в жилищна сграда в ж.к. „Надежда“ 2, съобщава Фокус. Живеещите в блока са били евакуирани. Огънят вече е загасен, но пожарникарски екипи все още са на мястото. Сподели:", "date": "2019.02.06", "title": "ЕКШЪН В СОФИЯ: Пожар горя в жилищен блок в „Надежда“ 2"}
{"url": "https://pik.bg/%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%B8%D0%B7%D0%B3%D0%BB%D0%B5%D0%B6%D0%B4%D0%B0%D1%82-%D0%B4%D0%BD%D0%B5%D1%81-%D0%BB%D1%8A%D0%B2%D1%87%D0%B5%D1%82%D0%B0%D1%82%D0%B0-%D1%82%D0%B5%D1%80%D0%B5%D0%B7-%D0%B8-%D0%BC%D0%B0%D1%81%D1%83%D0%B4-%D0%B2%D0%B8%D0%B4%D0%B5%D0%BE-news817567.html", "text": "Лъвчетата от разградския зоопарк Терез и Масуд са пораснали и се чувстват добре. Видео с тях е публикувано на „Фейсбук” страницата на специализирания спасителен център „Фелида” в Холандия, където животните са настанени, предава Би Ти Ви. Терез и Масуд бяха оставени почти да умрат дни след раждането им в началото на септември 2017 г. в зоологическата градина в Разград. Те бяха спасени от фондация „Дивите животни”, които ги настаниха за лечение във ветеринарна клиника в София. В крайна сметка лъвчетата получиха възможност да заминат за Холандия в специален автомобил. В скоро време ще бъде решено дали Терез и Масуд могат да бъдат прехвърлени в резервата „Лайънсрок” в Южна Африка, където да растат и ловуват в естествената си среда. Сподели:", "date": "2019.02.06", "title": "Вижте как изглеждат днес лъвчетата Терез и Масуд (ВИДЕО)"}
{"url": "https://pik.bg/%D0%BA%D0%BC%D0%B5%D1%82%D1%8A%D1%82-%D0%BA%D0%B0%D0%BC%D0%B1%D0%B8%D1%82%D0%BE%D0%B2-%D0%BF%D0%BE%D1%81%D0%B5%D1%87%D0%B5-%D0%B3%D0%BB%D0%B0%D0%B2%D0%BD%D0%B8%D1%8F-%D0%B0%D1%80%D1%85%D0%B8%D1%82%D0%B5%D0%BA%D1%82-%D0%BD%D0%B0-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B2%D0%B0%D1%81%D0%B8%D0%BB-%D1%82%D0%B8%D0%BD%D1%87%D0%B5%D0%B2-news817765.html", "text": "Кметът на Благоевград Атанас Камбитов приложи най-строгата мярка в закона и освободи от длъжност главния архитект на Благоевград Васил Тинчев. Със заповед на градоначалника от днес, Тинчев е уволнен дисциплинарно, съобщава \"Струма.ком\". Това се случи, след като архитектът вчера даде обяснение по жалбата на благоевградчанин, който изрази съмнение около законността на строителното разрешение, касаещо негов обект, в съседство на новострояща се сграда. Тази жалба провокира детайлна проверка на цялостната дейност на главния архитект Тинчев,а резултатите от проверката са категорични - допуснати са сериозни нарушения при изготвянето на проекта, открити са и множество забавени преписки. Специална комисия изслушала обясненията на архитекта и внесела резултатите от проверката за решение при кмета. Пред репортер на медията архитектът бе категоричен, че проектът е безгрешен и педантично изработен, същото е заявил и с обясненията си, отхвърляйки заключенията на проверяващите експерти. И докато архитектът твърдял, че в проекта няма допуснати нарушения ,инвеститорът по него внесъл спешно искане в общината за промяна по проекта ,като елиминира 2 етажа от строежа. След като се запознал с резултатите от комплексната проверка и посочените нарушения в работата на архитекта, днес кметът Камбитов е подписал заповед за уволнение. Жалбата на благоевградчанина Р.Зашев, бе само поводът за подробна проверка, завършила фатално за архитект Тинчев. Веднага след като стартира ревизията на дейността му, Тинчев излезе в продължителен болничен - скова го врата на нервна почва и той постъпи в болница с диагноза \"шиен радикулит\". Колегите му търпеливо го изчакаха,независимо от хаоса, който създаде отсъствието му, да дойде на работа, за да даде обяснения по констатациите от проверката, пред комисията. Сподели:", "date": "2019.02.06", "title": "Кметът Камбитов посече главния архитект на Благоевград Васил Тинчев"}
{"url": "https://pik.bg/%D0%BE%D0%B3%D0%BD%D0%B5%D0%BD%D0%B0-%D0%B2%D0%B5%D0%BD%D0%B4%D0%B5%D1%82%D0%B0-%D0%B7%D0%B0%D0%BF%D0%B0%D0%BB%D0%B8%D1%85%D0%B0-%D0%BC%D0%B5%D1%80%D1%86%D0%B5%D0%B4%D0%B5%D1%81-%D1%81-%D0%BA%D0%BE%D0%BA%D1%82%D0%B5%D0%B9%D0%BB-%D0%BC%D0%BE%D0%BB%D0%BE%D1%82%D0%BE%D0%B2-news817693.html", "text": "Коктейл Молотов унищожи Мерцедеса на 20-годишен айтозлия. Лекият автомобил, модел С 220 CDI, бил паркиран на айтоската улица „Георги Кондолов”, посочват от полицията. Вчера вечерта, около 23:54 часа обаче возилото избухнало в пламъци. На място веднага пристигнал пожарникарски екип. В същото време 20-годишният айтозлия правел и невъзможното, за да спаси автомобила си. Вследствие на инцидента изгоряла предната част над дясната гума на колата. При извършения оглед по предния капак и тавана на автомобила са намерени и иззети следи от силно запалима течност, съобщава \"Флагман\". Причините за инцидента, както и стойността на нанесените щети са в процес на изясняване от служители на Районното управление в Айтос Сподели:", "date": "2019.02.06", "title": "ОГНЕНА ВЕНДЕТА: Запалиха мерцедес с коктейл \"Молотов\"\""}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0---%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%BC%D1%83%D0%BD%D0%B8%D0%BA%D0%B0%D1%86%D0%B8%D1%8F%D1%82%D0%B0-%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B5-%D0%B5-%D0%BB%D0%B5%D1%81%D0%BD%D0%B0-%D1%80%D0%B0%D0%B4%D0%B5%D0%B2-%D0%BE%D1%82%D0%BA%D0%B0%D0%B7-news817745.html", "text": "Президентът е еднолична институция. Съветниците му изложиха същата позиция. Когато говори президентската институция, говори президентът. Не са тайна имената на членовете на съвета, които президентът е определил да ги представлява. Това заяви пред Би Ти Ви външният министър Екатерина Захариева, коментирайки разногласията между президентската институция и кабинета относно декларацията на ЕС за Венецуела. \"Българското правителство подкрепя венецуелския народ в стремежа му към демокрация. Ние бяхме 20-та страна-членка на ЕС, която подписа тази декларация. Не сме бързали\", заяви още тя. Захариева отбеляза, че изборите във Венецуела са били организирани по недемократичен път и че не са били признати от световната и европейската общност: \"Има общи демократични стандарти за едни избори. Не случайно, въпреки режима там, беше толкова ниска избирателната активност\". \"Декларацията за Венецуела беше инициирана от 5 европейски държави. Но по нея имаме абсолютно единодушие. Никой не признава изборите за президент миналата година. Всички считаме, че единственият легитимен орган там е Националната асамблея и че веднага трябва да се организират президентски избори така, че да се спазят демократичните международни стандарти\", отбеляза още Захариева и изтъкна хуманитарната и социална криза във Венецуела. \"Аз не мога да разбера какъв е българският интерес да не се присъедини към подкрепата за демократизация и на успокояване на напрежението във Венецуела\", заяви външният министър. Запитана дали има проблем при общуването с президента, тя отговори: \"Не бих казала, че е лесна комуникацията с президента. Ние в никакъв случай не сме търсили конфронтация. В момента, в който излезе декларацията, аз се обадих на премиера, изпратих цялата информация в президентската институция и на експертите в МВнР. Знаех предварително за нагласата на президента, но премиерът реши да свика Съветът по сигурността и там да се реши дебатът. Но президентът не пожела да чуе аргументите на правителството, че България и нейният интерес определя да се присъединим към тази позиция. Сподели:", "date": "2019.02.06", "title": "ГОРЕЩА ТЕМА - Екатерина Захариева разкри: Комуникацията с президента не е лесна, Радев отказа да чуе аргументите ни за Венецуела"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%81%D1%82%D0%B0%D0%B2%D0%B0-%D0%BE%D0%BF%D0%B0%D1%81%D0%BD%D0%BE-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82---%D0%BF%D0%B8%D1%89%D0%BE%D0%B2%D0%B8-%D0%B3%D1%8A%D1%80%D0%BC%D1%8F%D1%82-%D0%B2-%D1%81%D0%B2%D0%B5%D1%82%D0%B0-%D0%B0%D0%BD%D0%B0%D1%81%D1%82%D0%B0%D1%81%D0%B8%D1%8F-%D0%B6%D0%B8%D0%B2%D0%BE%D1%82%D1%8A%D1%82--news816615.html", "text": "В \"Откраднат живот\" става страшно. Екшън сцени са заложени в новия сезон на лекарската драма. Епизодите вече се снимат и на пролет ще са на бял свят. Наум Шопов-младши, известен като д-р Тасев, публикува любопитно видео. Докато са в операционната с Юлиан Вергов, двамата изведнъж вадят пистолети и ги насочват към сестрата на пациента. \"Не знаем какво да очакваме“, вълнуват се феновете, които нямат търпение зимата да отмине и сапунката отново да е в ефира, пише ежедневник. Както вече стана ясно в сериала влиза още едно популярно име от актьорските среди. В новата болница \"пациенти ще лекува\" и Иван Юруков. В седмия сезон се завърна и Ралица Паскалева, която пропусна шестия заради раждането на синчето си Максим. От сериала е аут също и внучката на Тодор Колев. Теодора Кулева се уговори със сценаристите да развият героинята й д-р Войнова така, че да може да напусне телевизионната болница. А преди дни се разбра и истинската причина за самоотлъчката й - красивата Теодора се омъжи за ирландеца Джоузеф Гууд. Сподели:", "date": "2019.02.06", "title": "ВНИМАНИЕ, СТАВА ОПАСНО: Стрелба в \"Откраднат живот\" - пищови гърмят в \"Света Анастасия\", животът на пациентите виси на косъм (СНИМКИ)"}
{"url": "https://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%B0-%D0%B0%D1%84%D0%B5%D1%80%D0%B0-%D0%BF%D1%80%D0%B8%D0%B7%D1%80%D0%B0%D1%87%D0%BD%D0%B8%D1%8F%D1%82-%D0%BA%D0%BE%D1%81%D1%82%D0%B0-%D0%B4%D0%B5%D0%BB-%D0%BA%D1%80%D0%BE%D0%BA%D0%BE-%D0%BA%D1%80%D0%B0%D0%B9-%D1%86%D0%B0%D1%80%D0%B5%D0%B2%D0%BE-%D0%BF%D1%83%D1%81%D1%82%D0%B5%D0%B5---%D0%BC%D0%B8%D0%BB%D0%B8%D0%BE%D0%BD%D0%B8-%D1%81%D0%B0-%D0%BF%D0%BE%D0%B3%D1%80%D0%B5%D0%B1%D0%B0%D0%BD%D0%B8-%D0%B0-%D1%83%D0%B6%D0%B8-news817315.html", "text": "В бетонните останки са погребани милиони левове на бъдещи собственици на имоти край морето, както и мечтите на собствениците на земята, които нито ще получат печалба от нея, нито могат да я използват. Строителството на комплекса “Коста дел Кроко“ започна през 2007 година. Комплексът има размерите на един малък град, тъй като капацитетът му е за 2500 души. В него бе планирано да има петзвезден хотел, жилищен и търговски комплекс, бизнес център, административна сграда, болница и др., с обща разгъната застроена площ от над 60 хил. кв.м. Инвеститор е фирмата, опериращата с руски капитали \"Лаудис Холдинг Груп\", която обещаваше да вложи в комплекса над 60 млн. евро. Тя изкупува срещу обезщетение частни имоти на 6-7 собственици. Анна Иванова е една от излъганите. \"През 2006 година сключихме договор с фирма, като предоставихме на фирмата наши земи срещу обезщетение. Фирмата се казваше \"Лаудис Билдинг\". С тази фирма сключихме договор за застрояване с отстъпено право\", каза пред камерата на Нова телевизия тя. Само Иванова има да получава 10 апартамента, а нейният род общо 40. По думите й част от апартаментите са изкупени „на зелено“ от чужди граждани, като цената на квадратния метър надхвърляла 1500 евро. Днес никой от бившето управление на община Царево не желае да говори за обекта. Бившият кмет на община Царево Петко Арнаудов, по време на чието управление е издадено строителното разрешение и е започнал строежът, отказа да застане пред камерата ни. В телефонен разговор той си припомни, че инвеститорът е бил поел ангажимент да изгради тук нов водоем, както и модерна инфраструктура - ВиК и електропреносна мрежа. По план проектът трябва да бъде завършен през 2009 г., но тогава строителството спира и днес бетоновият комплекс прилича на призрачен град. Години по-късно представители на фирмата-инвеститор подавали документи за обновяване на строителните разрешения, си спомня един от заместник-кметовете по строителство в община Царево. \"И от тогава никакво движение, освен, че поне аз докато бях в общинската администрация, един път бяха презаверени строителните разрешителни за обекта. И от тогава никакво развитие. Доколкото чувам и разбирам от различни източници е на публична продан една част от него. На няколко пъти е разбиван на по-малки и по-малки обекти да се продаде. Не съм сигурен какво се е случило\", каза инж. Станислав Добрев - бивш зам.-кмет на община Царево. Анна и останалите собственици на наследствени земи, които ги предоставили на инвеститора с надеждата да получат апартаменти, от които да печелят също нямат информация. \"Правихме, да, постъпления сме правили до толкова, доколкото имахме възможност да влезем във връзка с тази фирма и или с нейни представители. Много бяха така уклончиви отговорите, които получавахме до известно време. Сега вече въобще не можем да влезем във връзка с никого и нямаме никаква информация. Знаем само, че обекта, селището се дава, е дадено на съдия-изпълнител. Насрочени са търгове, но на тези търгове, доколкото знаем ние, така като информация няма желаещи да откупят имота\", заяви Иванова. Местните често се сещат за несбъднатия луксозен комплекс, който от десет години всички наричат „призрачният град“. Залезът на \"Коста дел Кроко\" настъпи не само заради задължения на предприемача към финансиращата банка и строителя в годините на кризата за ваканционните имоти, но и заради проблеми със самия инвеститор. Тогавашният собственик на \"Лаудис\" Константин Циганов беше арестуван през 2010 г., когато ДАНС издаде заповед за експулсирането му като опасен за националната сигурност. Той беше сочен за лидер на Уралмашката престъпна групировка и издирван от 2005 г. от Интерпол. Собствениците не могат нито да продадат земята си, нито да я ползват. \"Това е големият проблем. Ние нищо не можем да направим. Тук са инвестирани страшно много средства. Няма как да да го довършим този обект. Това е невъзможно. От друга страна, не можем да си изискаме и земята обратно, т.е. можем, но трябва тези сгради да ги няма. Ние, за наша сметка да се събори всичко, което е застроено до този момент. Отделно парцелът е обединен вече, за да може всеки от нас да си получи земята обратно ще трябва да се направят процедури за подялба между нас - собствениците и попадаме в един,просто омагьосан кръг\", каза Анна Иванова. А хората в Царево смятат, че комплексът трябва да бъде завършен. \"Лично за мен би било добре на фона на сегашното състояние на комплекса да бъде довършен. Аз така си мисля, защото малко или много вече цялата територия е  разбутана. Природата донякъде е унищожена. По-добре да бъде довършено и все пак да има някаква реализация и по-добре да се намери инвеститор, който да довърши започнатото, отколкото да се отнемат нови и нови територии от природата и да се правят урбанизирани. Би докарало много ръка в нашия град и би повишило стандарта\", заяви инж. Станислав Добрев- бивш зам кмет община Царево. \"Призрачният град” на българското Черноморие - така е известен изоставеният строеж на комплекс „Коста дел Кроко” край Царево. Сподели:", "date": "2019.02.06", "title": "БРУТАЛНА АФЕРА: Призрачният \"Коста дел Кроко\" край Царево пустее - милиони са погребани, а ужилените още чакат апартаменти"}
{"url": "https://pik.bg/%D1%81%D0%BD%D1%8F%D0%B3-%D0%B8-%D0%B2%D0%B8%D0%B5%D0%BB%D0%B8%D1%86%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D1%81%D0%BD%D0%B5%D0%B3%D0%BE%D1%80%D0%B8%D0%BD%D0%B8%D1%82%D0%B5-%D0%B5%D0%B4%D0%B2%D0%B0-%D1%81%D0%BC%D0%BE%D0%B3%D0%B2%D0%B0%D1%82-%D1%81%D0%BD%D0%B8%D0%BC%D0%BA%D0%B8-news817769.html", "text": "Силен сняг вали на магистрала Тракия в района на тунелите. Видимостта е намалена от виелицата. По-сериозно е заснежаването на пътната настилка в отсечката между тунела Траянови врата и столицата. Там изпреварващата лента за движение е покрита със сняг, като повечето автомобили избягват да се движат по нея, съобщава \"Трафик нюз\", позовавайки се на читателски сигнал. По аутобана вече е пуснат снегорин, който едва смогва да изчисти платната. Водачите са принудени да намалят скоростта до 60-70 километра в час. Силни навявания се очакват и утре. До обяд над страната ще е облачно и в планинските райони все още ще превалява слаб сняг. Следобед валежите ще спират и облачността временно ще се разкъса. Ще духа умерен до силен вятър от изток-североизток и с него ще продължи да нахлува студен въздух. Минималните температури ще са предимно между минус 2 и 3 градуса, а максималните - ще са между 2 и 7 градуса. Сподели:", "date": "2019.02.06", "title": "Сняг и виелица на магистрала Тракия! Снегорините едва смогват (СНИМКИ)"}
{"url": "https://pik.bg/%D1%81%D1%8A%D1%80%D1%86%D0%B0%D1%82-%D0%B1%D1%80%D0%B0%D0%BD%D0%B8%D1%82%D0%B5%D0%BB-%D0%B2%D1%81%D0%B5-%D0%BF%D0%BE-%D0%B1%D0%BB%D0%B8%D0%B7%D0%BE-%D0%B4%D0%BE-%D0%BF%D0%BE%D0%B4%D0%BF%D0%B8%D1%81-%D1%81%D1%8A%D1%81-%D1%81%D0%B8%D0%BD%D0%B8%D1%82%D0%B5-news817675.html", "text": "Живко Миланов прекрати договора си с АПОЕЛ и е на крачка от Левски, съобщава \"Спортал\". Днес бранителят прекрати контракта си по взаимно съгласие. Очаква се съвсем скоро защитникът да премине в Левски като свободен агент. Миланов игра за последно на \"Герена\" през есента на 2015, след което подписа с кипърския клуб. Сподели:", "date": "2019.02.06", "title": "Сърцат бранител все по-близо до подпис със \"сините\""}
{"url": "https://pik.bg/%D0%BA%D0%B0%D0%BA-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B8%D1%8F---191-000-%D0%BA%D0%BE%D0%BB%D0%B8-%D1%81%D0%B0-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news817685.html", "text": "Кметът на Пловдив Иван Тотев е получил днес справка от КАТ относно регистрираните моторни превозни средства под тепетата. Тя сочи, че към момента 191 000 коли, бусове и камиони се движат в града. От 2015 година досега регистрираните коли са се увеличили с 13 000, посочи още пловидвският градоначалник. Тотев изнесе и други официални статистически данни, според които в Пловдив живеят над 345 000 души. От общата бройка превозни средства, колите са 150 000, отбелязва \"ПловдивНюз\". Особено натоварено става през деня, когато по улици и булеварди са и колите на тези, които не живеят в Пловдив, а само работят. Сподели:", "date": "2019.02.06", "title": "Как няма да има задръствания - 191 000 коли са регистрирани в Пловдив"}
{"url": "https://pik.bg/%D1%81%D1%82%D1%80%D0%B0%D1%88%D0%B5%D0%BD-%D0%B3%D0%B0%D1%84-%D0%BA%D0%BE%D0%B9-%D0%BF%D1%83%D1%81%D0%BD%D0%B0-%D0%B3%D0%B0%D1%80%D0%B3%D0%B0%D1%82%D0%B0-%D1%82%D0%B8%D1%85%D0%BE%D0%BC%D1%8A%D0%BB%D0%BA%D0%BE%D0%BC-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D1%81%D1%80%D0%B5%D1%89%D1%83-15-%D0%B1%D0%BE%D0%BD%D0%B0-%D1%81%D1%82%D1%80%D0%B0%D1%88%D0%BD%D0%B8%D1%8F%D1%82-%D0%B1%D0%B0%D0%BD%D0%B4%D0%B8%D1%82-%D0%B5-%D1%81-%D1%82%D1%80%D0%B8-news817188.html", "text": "Магистратите се смиляват над 33-годишния рецидивист заради разклатеното му здраве. Той страда от сърце и е опериран няколко пъти. Дори след последната акция в края на октомври м.г. вместо с белезници в ареста се озова в известна кардиологична клиника. Заради престоя си там той получава обвиненията си като шеф на наркобанда със закъснение, пише столичен всекидневник. Спецпрокуратурата, известна със своята безпощадност към други погнати обвиняеми, проявява милост към Гаргата и се отказва да иска постоянния му арест. Вместо това му определя 25 хиляди лева гаранция. Определената миза се вижда висока на гангстера от Разлог и той обжалва размера й в съда. Хората на Темида съобразяват имущественото му състояние и решават, че подходящата гаранция е 15 бона. За разлика от други гръмки акции, решенията на обвинителите и на съдиите остават в пълно затъмнение, а за развоя на събитията вестникът разбра след нарочно запитване. След решението Наско Гаргата се оказва свободен като птичка. Той се явил самостоятелно на последното заседание по делото срещу него и аверите му, което се гледа в спецсъда на ул. \"Черковна\". Оказва се, че въпреки че е подсъдим и има три висящи обвинения само през последната година, за магистратите няма пречка Гаргата да е на свобода. В края на октомври 2018 г. ГДБОП удря Гаргата и негови авери, които разследват от месеци като престъпна банда за наркоразпространение. Агенти проследяват известния кримитип до механа в Добринище, където го изненадват и арестуват. Задържани са още шестима дилъри, в които са открити наркотици. Според прокуратурата те са действали като група, търгувала с дрога в Банско и Разлог. На подсъдимата скамейка Мечев е заедно с Ивайло Говедарев и Славчо Джупанов. Като банда за наркоразпространение е действала от януари 2015 до юни 2016 г. в Банско, Разлог и София. Сочи се, че дилърите снабдявали с кокаин цяла Югозападна България. В кримидосието си Гаргата записва арест за хулиганство след скандал на пътя. След засечка на пътя се спречква с шофьор, наплюва го, плаши го с брадва и му заповядва да влиза в багажника. По този случай е оправдан, но решението не е окончателно. В началото на март м.г. Гаргата е задържан по обвинение за групово изнасилване. Оплаква се 29-годишна дама, която твърди, че е насилвана в продължение на 5 часа в столичното заведение \"Воеводска среща\" в полите на Витоша. Освен Мечев са задържани още трима негови авери. Жертвата разказва, че е изнасилвана от мутрите в приземно помещение, като гаврата била придружена със заплахи и употреба на сила. Само седмица по-късно Гаргата отново е окован с белезници. Заедно с още четирима свои приятели е заключен за хулиганство на пътя. На столичния бул. \"България\" те ударили с джип друга кола. Мечев нападнал водача, блъскал го, дърпал го, изплюл му се в лицето и го напсувал. После с другите бабаити накарали шокирания шофьор да поеме вината за катастрофата, като подпише двустранен протокол. Разложкият кримигерой Атанас Мечев-Гаргата, който бе заключван три пъти в последната година, отново се озовал на свобода! Познатата кримка е пуснат тихомълком на свобода срещу 15 бона. Дебелото досие, в което за отрицателно време Гаргата записа изнасилване, хулиганство на пътя и наркоразпространение, не е трогнало нито специализираната прокуратура, нито съда. Сподели:", "date": "2019.02.06", "title": "СТРАШЕН ГАФ: Кой пусна Гаргата тихомълком на свобода срещу 15 бона? Страшният бандит е с три висящи обвинения, а в дебелото му досие има изнасилване, наркотици и хулиганство на пътя"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D1%81%D0%BF%D0%B5%D1%87%D0%B5%D0%BB%D0%B8-%E2%80%9E%D0%BE%D1%81%D0%BA%D0%B0%D1%80%E2%80%9C-%D0%B7%D0%B0-%D1%80%D0%B5%D0%BA%D0%BB%D0%B0%D0%BC%D0%B0-%D1%81-%D0%B5%D0%BB%D1%82%D1%8A%D0%BD-%D0%B4%D0%B6%D0%BE%D0%BD-news817682.html", "text": "Българинът Камен Марков е сред големите победители на тазгодишните награди VES (Visual Effects Society Awards), прочули се със статута на „Оскар“-ите на визуалните ефекти. Сънародникът ни и екипът му бяха номинирани в две категории, като си тръгнаха от церемонията завчера с една статуетка. Тя е за голямата награда на вечерта в сферата, а именно – най-добри визуални ефекти в тв реклама (Outstanding Visual Effects in a Commercial), пише Монитор. Приза си той заслужи заради коледния си промоклип на британската луксозна верига Jоhn Lewis - „Момчето и пианото”, където с участие се разписва и Елтън Джон. За първи път видеото бе излъчено през месец ноември, като още след първата си поява на екрана се превърна в истински хит. Камен, чиято адресна регистрация към момента го позиционира в Лондон, работи по рекламата като главен дизайнер и технически ръкодовител на екип от около 40 специалиста, част от водещата международна VFX компания MPC. Изключително съм щастлив и развълнуван да бъда номиниран - особено за това отличие, тъй като това са най-значимите технически награди в бизнеса. Това е и една от технически най-сложните реклами, върху която съм работил някога. Възможността да се включа в този мащабен проект е не само мой личен успех, но е и значимо признание за целия ни екип”, коментира Камен Марков дни преди церемонията. От техническа гледна точка „Момчето и пианото” е голямо предизвикателство. Използваният от Камен VFX подход е уникален, тъй като рядко се среща в създаването на реклами. Вместо това обикновено се използва в игрални филми. Чрез специален софтуер и голям набор от фотографски и филмови референции, Марков и екипът му успяват да пресъздадат етапи от житейското битие на Елтън Джон в прецизни детайли. В категорията за най-добро фотореалистично изпълнение на визуални ефекти в ТВ реклама, където българинът бе отново номиниран, триумфира промоклипът на Apple – Welcome Home („Добре дошъл у дома“). Световната асоциация за визуални ефекти раздава ежегодно холивудските отличия за най-забележителните постижения в сферата на VFX. Сред номинираните тази година бяха още филми като „Феноменалните 2”, „Изгубени в космоса”, „Бохемска рапсодия” и „Първият човек”. „Отмъстителите: Война без край” пък си тръгна с общо 4 статуетки в архива, сред които бе и тази за най-добри визуални ефекти в игрален филм. Сред анимациите бе отличена лентата „Спайдър-мен: В Спайди-вселената“. Сподели:", "date": "2019.02.06", "title": "Българин спечели „Оскар“ за реклама с Елтън Джон"}
{"url": "https://pik.bg/%D0%B2-%D0%B5%D0%BB%D0%B8%D1%82%D0%B5%D0%BD-%D0%B1%D0%B0%D1%80%D0%B4%D0%B0%D0%BA-%D0%BB%D1%8A%D1%81%D0%BD%D0%B0-%D0%B7%D0%B0%D0%B4%D0%BD%D0%B8%D0%BA%D0%B0-%D0%BD%D0%B0-%D1%80%D1%83%D1%81%D0%BA%D0%BE-%D1%82%D0%BE%D0%BF-%D1%87%D0%B5%D0%BD%D0%B3%D0%B5-%D0%B2%D0%B8%D0%B4%D0%B5%D0%BE-news817706.html", "text": "Руски високопоставен полицай бе арестуван от свои колеги в северния град Архангелск в топбардак, предаде ТАСС. Служителят на реда бе хванат в публичен дом в пристанището на река Северна Двина, докато прибираше такса спокойствие от собственика на заведението. Мъжът, чието име не се съобщава, е разпъвал чадър над много жрици на любовта и техните работодатели в продължение на пет години. Той е получавал пари и услуги. Полицаят също е предупреждавал стопаните на бардаците кога ще има спецакции срещу домовете. Според прокуратурата пазителят на закона се е обогатил с 4 млн. рубли (около 530 000 евро). Сподели:", "date": "2019.02.06", "title": "В елитен бардак лъсна \"задника\" на руско топ ченге (ВИДЕО)"}
{"url": "https://pik.bg/%D0%B2%D1%8F%D1%80%D0%B0-%D0%B8%D0%B7%D0%BB%D0%B0%D0%B3%D0%B0%D1%82-%D0%B8%D0%BA%D0%BE%D0%BD%D0%B0%D1%82%D0%B0-%D1%81-%D1%87%D1%83%D0%B4%D0%BE%D1%82%D0%B2%D0%BE%D1%80%D0%BD%D0%B8%D1%82%D0%B5-%D0%BC%D0%BE%D1%89%D0%B8-%D0%BD%D0%B0-%D1%81%D0%B2-%D0%B5%D1%84%D1%80%D0%B5%D0%BC-%D0%BD%D0%BE%D0%B2%D0%B8-%D0%B2-%D1%8F%D0%BC%D0%B1%D0%BE%D0%BB-%D0%B8-%D0%B1%D1%83%D1%80%D0%B3%D0%B0%D1%81-news817688.html", "text": "С благословението на Сливенския митрополит Йоаникий, иконата с чудотворните мощи на свети великомъченик и чудотворец Ефрем Нови ще бъде изложена за поклонение в два от най-големите градове на епархията - Ямбол и Бургас. На 9 февруари (събота) от 9 часа в храм \"Св. Николай“ в Ямбол иконата ще пристигне и ще престои там целия ден. В 17 часа пред нея ще бъде отслужен молебен за здраве и душевно спасение. На следващия ден 10 февруари (неделя), отново от 9 часа, иконата ще бъде тържествено посрещната в храм \"Св. Иван Рилски“ в Бургас. Тя отново ще престои там през целия ден до 17:30 часа, когато пред нея ще бъде отслужен Молебния канон на св. Ефрем Нови, пише още църковният сайт \"Добротолюбие\". Сподели:", "date": "2019.02.06", "title": "ВЯРА: Излагат иконата с чудотворните мощи на св. Ефрем Нови в Ямбол и Бургас"}
{"url": "https://pik.bg/%D0%B5%D1%82%D0%BE-%D0%B7%D0%B0%D1%89%D0%BE-%D0%B6%D0%B5%D0%BD%D0%B8%D1%82%D0%B5-%D0%BF%D0%BE-%D1%87%D0%B5%D1%81%D1%82%D0%BE-%D1%81%D0%B5-%D1%80%D0%B0%D0%B7%D0%B1%D0%BE%D0%BB%D1%8F%D0%B2%D0%B0%D1%82-%D0%BE%D1%82-%D0%B0%D0%BB%D1%86%D1%85%D0%B0%D0%B9%D0%BC%D0%B5%D1%80-news817620.html", "text": "Оказва се, че протеините тау са своеобразна хранителна среда за болестта на Алцхаймер и на Паркинсон. Парченца \"протеинови отпадъци\" постепенно унищожават неврони в различни мозъчни зони и това води до загуба на паметта и старческо слабоумие. Специалистите подбрали 300 доброволци и изследвали количеството \"протеинови отпадъци\" в мозъците им. Не били наблюдавани различия между здравите мъже и жени, но у засегнатите от болестта на Алцхаймер нещата били различни. У засегнатите от нея представителки на нежния пол били открити с 6-10 на сто повече парченца \"протеинови отпадъци\", отколкото у мъжете, а в най-тежките случаи - със 70 на сто повече \"протеинови отпадъци\". Учените засега не знаят каква е причината за натрупването на протеини тау в мозъчните клетки, но ще се опитат да изучат по-добре въпросния механизъм и да създадат ефикасни препарати срещу болестта на Алцхаймер и на Паркинсон. Учени от Харвардския университет установиха, че в женския мозък по-бързо се натрупват \"протеинови отпадъци\" и в резултат се ускорява развитието на болестта на Алцхаймер, съобщава сп. JAMA Neurology. Сподели:", "date": "2019.02.06", "title": "Ето защо жените по-често се разболяват от Алцхаймер"}
{"url": "https://pik.bg/%D0%B0%D0%B2%D1%82%D0%BE%D0%B1%D1%83%D1%81-604-%D1%81%D0%B5-%D0%B5-%D0%B1%D0%BB%D1%8A%D1%81%D0%BD%D0%B0%D0%BB-%D1%81-%D0%BA%D0%BE%D0%BB%D0%B0-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%B1%D1%83%D0%BB-%D1%86%D0%B0%D1%80%D0%B8%D0%B3%D1%80%D0%B0%D0%B4%D1%81%D0%BA%D0%BE-%D1%88%D0%BE%D1%81%D0%B5-news817768.html", "text": "Катастрофа между автобус 604 и лек автомобил е станала на булевард „Цариградско шосе“ в посока квартал „Дружба“. Това съобщи „Фокус“, като се позова на ръководителя на отдел „Организация, координация, контрол и безопасност на обществения транспорт“ към Центъра за градска мобилност (ЦГМ) Лъчезар Пеков. При инцидента няма пострадали. По-рано днес, автобуси на градския транспорт се удариха и в Студентски град. Причината бе буйстващ пътник, който дръпнал волана на едното возило. Сподели:", "date": "2019.02.06", "title": "Автобус 604 се е блъснал с кола на столичния бул. \"Цариградско шосе\""}
{"url": "https://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%B7%D0%B0%D0%B3%D0%B0%D0%B4%D1%8A%D1%87%D0%BD%D0%B0%D1%82%D0%B0-%D1%81%D0%BC%D1%8A%D1%80%D1%82-%D0%BD%D0%B0-%D1%81%D1%82%D0%B0%D1%80%D0%B8%D1%86%D0%B0-%D0%B2-%D1%85%D0%B0%D1%81%D0%BA%D0%BE%D0%B2%D0%BE-news817733.html", "text": "Смъртта на 91-годишна жена се разследва от полицията в Хасково, съобщават от областната дирекция на МВР. Сигнал за кончината й подал вчера 61-годишният й син, с когото живеели в апартамента им в блок 32 в хасковския квартал Орфей, съобщава \"Хасково.нет\". Назначена е аутопсия и се чакат резултатите. Според запознати старицата е имала прекъсвания на гръбначния стълб. Предстои да се изясни механизмът на получаването им. Разследващите работят по всички версии, сред които и убийство. Междувременно синът е бил настанен в Психодиспансера в Болярово. Според съседите синът бил кротък и изключиха възможността да е посегнал на майка си. Сподели:", "date": "2019.02.06", "title": "Разследват загадъчната смърт на старица в Хасково"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B0%D0%B8-%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85%D0%B0-%D0%BC%D1%8A%D0%B6-%D0%BD%D0%B0-%D1%83%D0%BB%D0%B8%D1%87%D0%BA%D0%B0-%D0%B7%D0%B0%D0%B4-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0%D1%82%D0%B0-%D0%B1%D0%B0%D0%BD%D0%BA%D0%B0-%D0%B2-%D0%B0%D0%BC%D1%81%D1%82%D0%B5%D1%80%D0%B4%D0%B0%D0%BC-news817775.html", "text": "Холандската полиция съобщи днес, че полицаи застреляли мъж на уличка зад централната банка на страната в Амстердам след като той размахвал огнестрелно оръжие срещу тях, предаде Ройтерс. Полицаите тъкмо пристигнали след съобщения за мъж с пушка на съседна улица, когато той се насочил срещу тях с оръжието. Мъжът е загинал от раните си, а един минувач е ранен, според съобщението на полицията, съобщава БТА. Местната телевизия AT5 показа снимки на линейки на мястото и цитира очевидци, които съобщават за около 20 изстрела, произведени по време на престрелката, след която мъжът останал неподвижен на земята. Полицията заяви, че районът е отцепен и инцидентът, който настъпил около 19,15 ч., се разследва. Сподели:", "date": "2019.02.06", "title": "Полицаи застреляха мъж на уличка зад централната банка в Амстердам"}
{"url": "https://pik.bg/%D0%BD%D0%BE%D0%B2%D0%BE-%D0%BD%D0%B0%D1%87%D0%B0%D0%BB%D0%BE-%D0%B2%D0%B4%D0%BE%D0%B2%D0%B8%D1%86%D0%B0%D1%82%D0%B0-%D0%BD%D0%B0-%D1%83%D0%B1%D0%B8%D1%82%D0%B8%D1%8F-%D0%BA%D0%BE%D0%BC%D0%B0%D0%BD%D0%B4%D0%BE%D1%81-%D0%B5%D0%BC%D0%B8%D0%BB-%D1%88%D0%B0%D1%80%D0%BA%D0%BE%D0%B2-%D0%BD%D0%B0-%D0%BB%D1%8E%D0%B1%D0%BE%D0%B2%D0%B5%D0%BD-%D0%B2%D0%BE%D0%B0%D1%8F%D0%B6-%D0%BF%D1%80%D0%B8-%D0%BC%D0%B0%D0%B8%D1%82%D0%B5-news817636.html", "text": "На любовен воаяж с гаджето при древните маи отпътува вдовицата на Емил Шарков. Милена Шаркова дни наред се радва на екзотичните дестинации в далечно Мексико в компанията на своя любим Лъчезар Петров. Бизнесменът, който е основател на сочената за най-голяма компания за почистване в България, е до моделката от близо две години. Милена и Лъчезар са заедно от края на ноември 2017-а и вече не крият любовта си от хорските очи. Съпругата на застреляния при спецакция в Лясковец командос откри отново любовта в лицето на симпатичния бизнесмен. Той също има деца, но е разделен, твърдят запознати. След като искрата между тях пламнала, двамата си дали малко време, за да могат без притеснения и угризения да покажат чувствата си наяве, пише всекидневник. Оттогава двамата са почти неразделни и обикалят света заедно. След като пътуваха до Холандия и до мечтани зимни курорти в Европа, Милена и Лъчезар се впуснаха в любовно приключение в Мексико. Двамата посетиха най-известните забележителности в курортната държава. Те не пропуснаха да видят отблизо Чичен Ица - политическия и културен център на маите, както и \"Кладенецът на смъртта\", в който е живял Юм Чаак - богът на дъжда и влагата. Влюбените се насладиха и на Тулум - градче от епохата на маите, от което са останали запазени каменни руини и до днес. Двамата се показаха публично на виенския благотворителен бал миналия февруари в столицата. Двамата изкараха и романтична почивка в Тайланд, където яздиха слонове и тигри. Близките до Милена и Лъчезар са категорични, че влюбените изглеждат чудесно заедно и заслужават да са щастливи след житейските си перипетии. Сподели:", "date": "2019.02.06", "title": "НОВО НАЧАЛО: Вдовицата на убития командос Емил Шарков на любовен воаяж при маите"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%83%D1%81%D0%BA-%D1%81-%D0%B3%D0%BD%D0%B5%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news817729.html", "text": "Европейският съюз ще наложи твърда граница между Ирландия и Северна Ирландия или ще извади Дъблин от единния пазар в случай на Брекзит без споразумение, пише британският вестник \"Дейли експрес\", позовавайки се на високопоставени представители на Общността и цитиран от \"Монитор\". Ирландия е била предупредена, че ще бъде изправена пред труден избор - въвеждане на твърда граница или ще бъде извадена от единния пазар в безпрецедентен ход на Брюксел, за да защити Общността, ако Великобритания и ЕС не се договорят за Брекзит. Изданието отбелязва, че е имало разгорещен дебат между ирландския премиер Лео Варадкар от една страна и от друга председателя на Европейската комисия Жан-Клод Юнкер и главния преговарящ за Брекзит Мишел Барние. Чудя се какво ли специално място е отредено в ада за онези, които нямаха дори скица как да постигнат Брекзит, заяви председателят на Европейския съвет Доналд Туск след днешната си среща с ирландския премиер Лио Варадкар. Сподели:", "date": "2019.02.06", "title": "Доналд Туск с гневен коментар за Брекзит"}
{"url": "https://pik.bg/%D0%BF%D1%80%D0%B0%D0%B2%D1%8F%D1%82-%D0%BD%D0%BE%D0%B2-%D0%BF%D0%B0%D1%80%D0%BA-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81-16-%D0%BC%D0%BB%D0%BD-%D0%BB%D0%B2-news817737.html", "text": "Кметът на варненския район \"Младост\" Христо Христов информира, че бюджетът на морската столица за 2019 година предвижда повече средства за озеленяване. \"След новия парк във \"Възраждане\", който предлага на площ от около 30 дка прекрасни условия за отдих, спорт и детски игри, през тази година в район \"Младост\" ще бъде изграден още един парк. Предвидената инвестиция е в размер на 1,6 млн. лв.\", анонсира Христов по време на среща с граждани по инициатива на партийната организация на ГЕРБ в район \"Младост\". Христов допълни, че ремонтите и благоустрояването, които текат в първи микрорайон на \"Възраждане\", вече са на финалната права, предава още \"Варна24\". Сподели:", "date": "2019.02.06", "title": "Правят нов парк във Варна с 1,6 млн. лв."}
{"url": "https://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D1%81%D0%BB%D0%B0%D0%B2%D0%B8%D1%88%D0%B0-%D0%BE%D1%82%D0%BC%D1%8A%D0%BA%D0%B2%D0%B0-%D0%BA%D0%B0%D0%B1%D1%80%D0%B0%D0%BB-%D0%BE%D1%82-%D0%B3%D0%B5%D1%80%D0%B5%D0%BD%D0%B0-news817680.html", "text": "Разделилият се с Левски треньор Славиша Стоянович скоро може да поеме клубен тим, а не националния отбор на Латвия, твърди вестник \"Tема Спорт\". Сърбинът със словенски паспорт е спряган за заместник на Славолюб Муслин начело на Ал Фейха от Саудитска Арабия. Ако застане начело на този отбор, нищо чудно Стоянович да пробва да привлече Жерсон Кабрал. Двамата изградиха силна връзка от съвместния им престой на \"Герена\". Именно под ръководството на Славиша холандското крило изигра най-силните си мачове за Левски. През есента Жерсон вкара 7 гола в Първа лига и направи 6 асистенции Сподели:", "date": "2019.02.06", "title": "ИЗНЕНАДА: Славиша отмъква Кабрал от \"Герена\"?"}
{"url": "https://pik.bg/%D0%B8%D0%BB%D0%B8%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D0%B0-%D0%BD%D0%B0-%D0%BA%D1%80%D0%B0%D0%BB%D1%81%D1%82%D0%B2%D0%BE-%D0%B4%D0%B0%D0%BD%D0%B8%D1%8F-%D0%BD%D0%BF%D1%80-%D1%81%D1%8C%D0%BE%D1%80%D0%B5%D0%BD-%D1%8F%D0%BA%D0%BE%D0%B1%D1%81%D0%B5%D0%BD-news817708.html", "text": "Областният управител на Софийска област Илиан Тодоров се срещна с посланика на Кралство Дания Н.Пр. Сьорен Якобсен. По време на срещата Тодоров и Н.Пр. Якобсен разговаряха за възможността за сключване на меморандум за сътрудничество между Софийска област и регион от Кралство Дания. Обсъдени бяха развитието и възможностите, които предлагат индустриалните зони в областта, като датският посланик специално отбеляза, че в индустриална зона „Божурище“ е разположено представителството на голямата датска компания „JYSK“. Тодоров покани ученици от Кралство Дания да гостуват на вилата на областна администрация в курорта „Боровец“ и беше обсъден взаимният обмен на ученици от областта и Кралство Дания. Областният управител покани посланик Якобсен да присъства на събитие от културния календар на Софийска област, представящо нашите традиции и обичаи. Сподели:", "date": "2019.02.06", "title": "Илиан Тодоров се срещна с посланика на Кралство Дания Н.Пр. Сьорен Якобсен"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%B7%D1%80%D0%B8%D0%B2-%D0%B2-%D0%B6%D0%B8%D0%BB%D0%B8%D1%89%D0%B5%D0%BD-%D0%B1%D0%BB%D0%BE%D0%BA-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B8-%D0%BE%D1%82%D1%87%D0%B0%D1%8F%D0%BD%D0%BE-%D1%82%D1%8A%D1%80%D1%81%D1%8F%D1%82-%D0%BE%D1%86%D0%B5%D0%BB%D0%B5%D0%BB%D0%B8-%D0%B2%D0%B8%D0%B4%D0%B5%D0%BE-news817717.html", "text": "Жилищен блок рухна в Истанбул. По първоначални данни инцидентът е станал след взрив, вероятно в газовата инсталация. Съобщава се за един загинал. Но под развалините на 6-етажния блок със сигурност са затрупани десетки хора, съобщават турските медии. Инцидентът е станал в азиатската част на Истанбул. На мястото работят спасителни екипи. Сподели:", "date": "2019.02.06", "title": "ИЗВЪНРЕДНО: Взрив в жилищен блок в Истанбул. Спасители отчаяно търсят оцелели (ВИДЕО)"}
{"url": "https://pik.bg/%D0%B7%D0%BB%D0%B0%D1%82%D0%BE-%D0%B7%D0%B0-%D0%B4%D0%BE%D0%BC%D0%B8%D0%BD%D0%B8%D0%BA-%D0%BF%D0%B0%D1%80%D0%B8%D1%81-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-news817716.html", "text": "Италианецът Доминик Парис спечели първа световна титла в кариерата си, след като триумфира в супергигантския слолом в Оре, Швеция. 29-годишният Парис, който до момента имаше само един медал от планетарен шампионат - сребро в спускането през 2013 година, даде време от 1:24.20 минути. Той остави зад себе си Йоан Клери и Винсент Крихмайр. Французинът и австриецът взимат сребърни медали, след като дадоха равно време от 1:24.29 минути. Четвърти на 0.35 секунди изоставане е друг италианец - Кристоф Инерхофер, пети е французинът Адриен Тео (+0.37 секунди), а шести е германецът Йозеф Ферщл (0.39 секунди). Олимпийският шампион Матиас Майер от Австрия отпадна, а норвежката легенда Аксел Лунд Свиндал, който обяви, че след края на световното първенство ще приключи кариерата си, завърши на 16-о място на 0.92 секунди изоставане от победителя Парис, пише \"Новспорт\". Сподели:", "date": "2019.02.06", "title": "Злато за Доминик Парис на Световното"}
{"url": "https://pik.bg/%D0%B4%D1%8F%D0%B4%D0%BE-%D0%BF%D1%80%D0%BE%D0%BF%D1%8A%D1%82%D1%83%D0%B2%D0%B0-%D0%B4%D0%B5%D1%81%D0%B5%D1%82%D0%BA%D0%B8-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B8-%D0%B7%D0%B0-%D0%B4%D0%B0-%D0%B4%D0%B0%D0%B4%D0%B5-8-%D1%85%D0%B8%D0%BB%D1%8F%D0%B4%D0%B8-%D0%BB%D0%B5%D0%B2%D0%B0-%D0%BD%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D0%BA-news817618.html", "text": "Възрастният мъж получил телефонно обаждане от човек, който се представил за полицейски шеф от РУ Дупница. Обаждащият се поискал съдействие за залавянето на измамници. Без никакво съмнение мъжът изтеглил наличните си пари от банка, после тръгнал с автомобила си към Дупница. Спазил указанията като оставил парите в контейнер на улица в града, а после отишъл в районното управление да съобщи, че е изпълнил задачата. От полицията отново припомниха да не се дават пари, поискани по телефона. Мъж на 71 години от Самоков вчера е станал жертва на телефонна измама като е загубил е 7695 лева, съобщиха от полицията в Кюстендил. Сподели:", "date": "2019.02.06", "title": "Дядо пропътува десетки километри, за да даде 8 хиляди лева на ало измамник"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D1%8A%D1%82-%D0%BD%D0%B0-%D0%B1%D0%B8%D0%B0%D0%B4-%D0%B8%D0%B7%D0%BF%D0%B0%D0%B4%D0%BD%D0%B0%D0%BB-%D0%B2-%D0%BA%D0%BE%D0%BC%D0%B0-%D0%BF%D1%80%D0%B5%D0%B4%D0%B8-%D0%B4%D0%B0-%D0%BF%D0%BE%D1%87%D0%B8%D0%BD%D0%B5---200-%D0%B4%D1%83%D1%88%D0%B8-%D0%B3%D0%BE-%D0%B8%D0%B7%D0%BF%D1%80%D0%B0%D1%82%D0%B8%D1%85%D0%B0-%D0%BA%D1%8A-news817700.html", "text": "Близо 24 часа преди да издъхне, бившият собственик на чалга емблемата на нощния живот в София - БИАД, е бил в кома, научи ПИК. Димитър Иванов е бил приет по спешност и в критично състояние в Окръжна болница миналата събота, часове преди рождения си ден на 3 февруари. Както медията ни вече писа, бизнесменът е имал жестоки проблеми с черния дроб. Последния месец е изкарал почти на легло. Часове наред лекарите са се борили да го стабилизират, но жизненоважният орган, увреден безвъзвратно от цирозата, е функционирал с не повече от 20% от капацитета си и е предал собственика си в неделя около 16 ч. - деня, в която навърши 41 г. В последните години Иванов празнувал рождения си ден като истински бохем и още не носят легенди за тържествата, вихрили се в подземията на ул. \"Гурко\" 16, където се помещава БИАД. Този път, вече болен и изнемощял, по обясними причини не планирал грандиозен купон за празника си. \"Вместо да ни събере да почерпи за рождения си ден, ни събра на погребението си\", ридаеха близки на починалия бизнесмен на опелото в село Дорково, Велинградско, където днес следобед бе положен във вечния си дом. Близо 200 души си взеха последно сбогом с Иванов. Огромен венец за своя приятел изпрати диетоложката Енджи Касабие. От София пристигнаха бившият управител на БИАД Мустафа Лешов, собственикът на DSTV Александър Гогов, предприемачът Димитър Маринчев, ММА-боецът Александър Стефанов, лайфстайл експертът Атанас Лазаров, плеймейтката Вероника Никифорова и др. \"Смъртта идва винаги неканена, неканена нахлу в дома на семейство Фикийни и им отне Митко завинаги. Сега, когато жаждата за живот е най-силна, когато трябваше да се радва на любимото си дете и семейство, той си отиде завинаги\", коментираха опечалените роднини на Иванов. В последните години той е живеел на семейни начала със своята половинка Невена Георгиева. Двамата имат дъщеря - Катя. Момиченцето не присъства на погребението на баща си. Сподели:", "date": "2019.02.06", "title": "САМО В ПИК: Собственикът на БИАД изпаднал в кома преди да почине - 200 души го изпратиха към вечния му дом (СНИМКИ)"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B5-%D0%B7%D0%B0%D0%BF%D0%BE%D1%87%D0%B2%D0%B0-%D0%B8-%D0%BD%D0%B5-%D1%81%D0%B2%D1%8A%D1%80%D1%88%D0%B2%D0%B0-%D1%81-%D0%B2%D0%B0%D1%81-%D0%B3-%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%B2%D0%B8%D0%B4%D0%B5%D0%BE-%D0%BA%D0%BE%D0%BC%D0%B5%D0%BD%D1%82%D0%B0%D1%80-news817629.html", "text": "България не започва и не свършва с вас, г-н Сидеров. Нечестна е подмяната, която опитвате да правите от ефира на вашата партийна телевизия с твърденията, че благодарение на вас не са подписани Истанбулската конвенция и Пактът за миграция на ООН. Истината е, че първо ПИК и депутатите Георги Марков и Славчо Атанасов биха аларма в обществото ни и се бориха срещу тези мракобесни документи ( ). Това казва във видео коментара си журналистът от ПИК Ивайло Атанасов, който бе пряко ангажиран с работа по тези теми в медията ни. Какво още разкрива той за подмяната, която според него прави Сидеров, вижте във видео коментара му: Сподели:", "date": "2019.02.06", "title": "България не започва и не свършва с вас, г-н Сидеров! (ВИДЕО КОМЕНТАР)"}
{"url": "https://pik.bg/%D1%81%D0%BF%D0%B0%D1%85%D1%82%D0%B5-%D0%BB%D0%B8-%D0%B4%D0%BE%D0%B1%D1%80%D0%B5-%D1%82%D0%B0%D0%B7%D0%B8-%D0%BD%D0%BE%D1%89-%D0%B0%D0%BA%D0%BE-%D0%BD%D0%B5-%D1%81%D1%82%D0%B5-%D0%BC%D0%BE%D1%80%D0%B8-%D0%B2%D0%B8-%D1%81%D0%B8%D0%BD%D1%8F%D1%82%D0%B0-%D1%81%D0%B2%D0%B5%D1%82%D0%BB%D0%B8%D0%BD%D0%B0-news817578.html", "text": "пим средно с два часа по-малко на денонощие, отколкото преди век. Продължителността на съня в големите технологични градове вече е под 6 часа, а основен виновник за това e така наречената \"синя светлина\", която екраните на телефоните и уличните лампи излъчват. Какво показват последните научни изследвания и какви са вредите за децата и възрастните? \"Синята светлина\" е навсякъде около нас. Виждаме я от екраните на телевизора, на таблета, на телефона си. Според последните изследвания на американски учени светлината, която излъчват  екраните, вреди на зрението, спокойствието и най-вече на съня ни. Сънят на американците през последните години е намалял със средно 2 часа на денонощие. Учените от университета в Оксфорд са изчислили, че всеки час пред екрана вечер намалява съня ни с 8 минути. Около 60 % от хората по света стоят пред екрана поне 6 часа на ден. Това води до тежки проблеми със съня. \"Синята светлина\" е много агресивна по отношение на окото и на мозъка. Може да има и последици. Първите симптоми могат да бъдат поява на тъмно петно, или начупване на линиите пред погледа ни\", коментира пред Нова тв невроофталмологът проф. Силвия Чернинкова. \"Ако сме загасили всички лампи и на тъмно гледаме дисплея, започва да ви дразни очите още на петата минута\", каза още астрофизикът Венцислав Димитров. Учените доказват, че силната светлина, излъчвана от екраните на телефоните и таблетите, пречи на хормона на съня, мелатонин, да секретира. А това пречи на мозъка да заспи. В стремежа да си осигурим по-добър сън пък разчитаме на здравословни техники като прием на определен тип храни, поддържане на физическа активност и различни релаксиращи съзнанието техники, но често подценяваме влиянието на светлината върху съня ни. Така синята част на светлинния спектър се превръща в най-подценявания сред факторите, които доказано разрушават съня ни. Все пак \"синята светлина\" може да донесе и ползи за организма. Негативното й влияние върху процесите в организма, предразполагащи към заспиване, може да се използва и като позитив. Според учените излагането на синя светлина сутрин действа ободряващо, премахва сънливостта и повишава концентрацията ни. Сподели:", "date": "2019.02.06", "title": "Спахте ли добре тази нощ? Ако не сте, мори ви синята светлина"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%81%D0%BE%D1%84%D0%B8%D1%8F-%D1%80%D0%B0%D0%B7%D0%BA%D1%80%D0%B8-%D0%B4%D0%B2%D0%B5-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%B8%D0%B7%D0%BC%D0%B0%D0%BC%D0%B8-news817722.html", "text": "След съвместни действия на служители от сектор „Измами“ в ГДНП и 02 и 04 РУ-СДВР са разкрити две телефонни измами, извършени в столицата. Едната е за 8 000 лева спрямо 88-годишен столичанин, извършена на 31 януари. В резултат на предприети оперативни действия от ГДНП и 02 РУ-СДВР на 1 февруари е задържан 36-годишен участник в измамата, изпълнявал ролята на куриер. При последвалото претърсване у него и в автомобила му са открити и иззети мобилни апарати, СИМ-карти и други предмети, свързани с осъществяваната от мъжа престъпна дейност. Втората измама е спрямо 79-годишен, също от София, на стойност 2 900 лева, извършена на 1 февруари. След бърза реакция на криминалистите от ГДНП и 02 РУ-СДВР веднага е установен и задържан 56-годишен мъж, който също е изпълнявал ролята на муле в измамната схема. В хода на разследването, извършено от служители на 04 РУ-СДВР, са намерени иззети инкриминираната сума, както и други вещи, свързани с осъществяваната от задържания престъпва дейност. И двамата мъже са привлечени като обвиняеми и им е взета постоянна мярка за неотклонение „задържане под стража“. Работата продължава под надзора на прокуратурата. Сподели:", "date": "2019.02.06", "title": "Полицията в София разкри две телефонни измами"}
{"url": "https://pik.bg/%D0%BD%D0%B0%D0%B2%D0%BE%D0%B4%D0%BD%D0%B8-%D1%81%D0%B5-%D0%BF%D0%BE%D0%B4%D0%BB%D0%B5%D0%B7%D1%8A%D1%82-%D0%BD%D0%B0-%D0%B3%D0%B0%D1%80%D0%B0-%D1%81%D0%BE%D1%84%D0%B8%D1%8F-%D1%81%D0%B5%D0%B2%D0%B5%D1%80-news817724.html", "text": "Подлез на столичната жп гара София Север е наводнен, а преминаването по него е истинско препятствие за хората. Проблемът е от вторник сутрин, но все още не е решен, съобщава Bulgaria ON AIR. В подлеза вече има осветление, след като заради водата и то бе изключено вчера. Отстраняването на аварията продължава. Сподели:", "date": "2019.02.06", "title": "Наводни се подлезът на гара София Север"}
{"url": "https://pik.bg/%D1%81%D0%BF%D0%B5%D1%88%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-news817671.html", "text": "Треньорът на ЦСКА Нестор Ел Маестро държи възможно най-скоро да бъде намерен заместник на продадения в Каляри Кирил Десподов, твърди \"Меридиан мач\". След раздялата с крилото, \"червените\" разполагат с едва трима класически флангови играчи - Енрике, Жоржиньо и Едвин Джеси. Там могат да бъдат използвани Тиаго, Евандро и Станислав Манолев. Главният мениджър Стойчо Стоилов и португалски мениджъри са задействали всичките си връзки, за да намерят качествен офанзивен футболист. Гледат се играчи от Португалия, Франция, Бразилия и Колумбия. От \"Армията\" са готови да платят солидна сума, за да уредят достоен заместник на Десподов. Сподели:", "date": "2019.02.06", "title": "Спешен трансфер на \"Армията\"?"}
{"url": "https://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE-%D0%B2-%D0%B0%D1%82%D0%B8%D0%BD%D0%B0-%D0%B8-%D0%BA%D0%BE%D0%BD%D1%81%D1%83%D0%BB%D1%81%D1%82%D0%B2%D0%BE-%D0%B2-%D1%81%D0%BE%D0%BB%D1%83%D0%BD-news817582.html", "text": "Взето е и решение за откриване на генерално консулство на Република Северна Македония в Република Гърция със седалище в Солун, съобщава изданието. Споразумението за името създава повече проблеми отколкото решава, пише в заглавие вестник \"Нова Македония\", цитирайки коментар в ирландския вестник \"Таймс\", посветен на разрешаването на дългогодишния спор между Македония и Гърция за името. Въпреки жестоката опозиция Преспанският договор бе ратифициран от македонския и от гръцкия парламент. Приветстван от международната общност заради ознаменуването на края на 28-годишен период на оправдания и интриги, той отваря пътя за присъединяването на Северна Македония към ЕС и НАТО, отбелязва изданието. Според вестника обаче от споразумението произтичат и редица затруднения. \"Македония, също както и мнозина гърци, остава поделена по въпроса дали иска или не да бъда западизирана, което ще означава и отказване на македонците от ценни елементи на тяхната идентичност. Както и с всички решения, ориентирани към бъдещето, въпросът колко от миналото сме готови да загубим има по-голямо значение от една обикновена сантименталност\", пише в публикацията на \"Таймс\", цитирана в македонския печат. Вестник \"Слободен печат\" съобщава, че от полунощ в Македония са се увеличили цените на петролните продукти с 1,5 денара на литър в сравнение с цената, която бе утвърдена преди две седмици. От полунощ цената на дизела в страната е 60 денара за литър, пише изданието. Увеличаването на цените на петролните продукти се дължи на повишената цена на суровия петрол на световните пазари и по-високия курс на денара по отношение на долара през изминалия 14-дневен период. Правителството на Република Македония взе решение за откриване на посолство на Република Северна Македония в Република Гърция със седалище в Атина, съобщава вестник \"Слободен печат\". Сподели:", "date": "2019.02.06", "title": "Македония с посолство в Атина и консулство в Солун"}
{"url": "https://pik.bg/%D0%B0%D0%BA%D1%82%D1%8C%D0%BE%D1%80%D1%8A%D1%82-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%82%D0%B0%D0%BD%D0%B5%D0%B2-%D1%81%D1%8A%D1%81%D0%B8%D0%BF%D0%B2%D0%B0%D1%82-%D1%86%D0%B5%D0%BB%D0%B5%D0%BD%D0%B0%D1%81%D0%BE%D1%87%D0%B5%D0%BD%D0%BE-%D0%B1%D0%BE%D0%B8%D0%BB-%D0%B1%D0%B0%D0%BD%D0%BE%D0%B2-%D1%82%D0%BE%D0%B2%D0%B0-%D0%B5-%D0%BD%D0%B5%D0%BC%D0%BE%D1%80%D0%B0%D0%BB%D0%BD%D0%BE-news817725.html", "text": "Боил Банов не е откраднал пари. Може да е допуснал грешка. Но всичко, което е свършил досега, ще остане. Това заяви пред \"Плюс-минус\" актьорът Валентин Танев, коментирайки активното мероприятие, спретнато от БСП срещу министъра на културата Боил Банов. \"Искам да предупредя всички, че това, което се случва с Боил Банов, не с министър Банов, с личността Банов, е много опасно. Защото след време може да се окажете вие, аз. Човек може да се окаже в ситуация, в която може да бъде съсипан. Това е неморално\", подчерта Валентин Танев. Сподели:", "date": "2019.02.06", "title": "Актьорът Валентин Танев: Съсипват целенасочено Боил Банов. Това е неморално"}
{"url": "https://pik.bg/%D1%81%D0%BB%D0%B5%D0%B4-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D0%BF%D0%B8%D0%BA-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81%D0%B5-%D1%81%D0%B0%D0%BC%D0%BE%D1%81%D0%B5%D0%B7%D0%B8%D1%80%D0%B0-%D1%81%D0%B2%D0%B5%D1%82%D0%BA%D0%B0%D0%B2%D0%B8%D1%87%D0%BD%D0%BE-%D0%B7%D0%B0-%D0%BB%D1%8A%D1%81%D0%BA%D0%B0%D0%B2%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D1%82%D0%BE%D1%87%D0%B8%D0%BB-news817718.html", "text": "Прокуратурата в Пазарджик светкавично се самосезира за болницата с мъртви души, лекари и пациенти в Панагюрище МБАЛ Уни Хоспитал, коята всеки месец източва по 1 милион лева от здравната каса, както ПИК съобщи днес в публикацията си Болничното заведение е частно, собственост на \"Асарел Медет\" и поддържа най-високата степен от 3 ниво с фиктивен лекарски персонал, като за целта дори използва само дипломи на лекари, и фиктивна бройка пациенти, като в един и същи ден приема близки роднини, за да реализира заплащането на здравната каса по клинични пътеки. МБАЛ Уни Хоспитал не провежда обществени поръчки за закупуването на лекарства, които също се плащат от НЗОК и не е регистрирана по ДДС. Отделенията са почти опразнени от лекари, тъй като масово напускат заради отказ да участват в разиграването на опасните схеми за източване на здравната каса. Прокуратурата веднага е разпоредила проверка на окръжния прокурор Васил Маринов, на когото ПИК предаде документите, с които разполага. Имената на мъртвите души - лекари могат да се проследят и по ведомостите със заплатите, според които те получават около 500 лева, за разлика от работещите там, чиито заплати варират от 3,5 до 10 000 лева. Сподели:", "date": "2019.02.06", "title": "СЛЕД РАЗСЛЕДВАНЕ НА ПИК: Прокуратурата се самосезира светкавично за лъскавата болница, точила милиони от здравната каса"}
{"url": "https://pik.bg/%D0%B2%D0%BE%D0%B5%D0%BD%D0%BD%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D1%85%D1%83%D0%BC%D0%B0%D0%BD%D0%B8%D1%82%D0%B0%D1%80%D0%BD%D0%B0-%D0%BF%D0%BE%D0%BC%D0%BE%D1%89-%D0%B7%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news817579.html", "text": "Венецуелската армия е блокирала мост на границата с Колумбия, за да спре очакваната международна хуманитарна помощ за Венецуела. Това оповести опозиционният депутат Франклин Дуарте. Екип на агенция \"Франс прес\" съобщава, че достъпът до моста е отцепен от тежка военна техника. Хуманитарната помощ бе поискана от временния президент Хуан Гуайдо, за да облекчи недостига на храна и лекарства в страната. Президентът Николас Мадуро обаче отказва да я приеме, тъй като по думите му тя е извинение за външна военна интервенция в страната. Сподели:", "date": "2019.02.06", "title": "Военни блокираха хуманитарна помощ за Венецуела"}
{"url": "https://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B0-%D0%B0%D0%B2%D0%B8%D0%BE%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D1%84%D0%B0%D0%BB%D0%B8%D1%80%D0%B0-%D0%B8-%D0%BE%D1%82%D0%BC%D0%B5%D0%BD%D0%B8-%D0%B2%D1%81%D0%B8%D1%87%D0%BA%D0%B8%D1%82%D0%B5-%D1%81%D0%B8-%D0%BF%D0%BE%D0%BB%D0%B5%D1%82%D0%B8-news817652.html", "text": "Германската туристическа авиокомпания Germania („Германия”) стана поредната жертва на затрудненията в сектора, след като изпадна в несъстоятелност и се принуди да отмени всичките си полети, съобщава агенция Ройтерс. Крахът за превозвача дойде, след като се оказа неспособен да си осигури финансиране. 37-те самолета на „Германия” предимно се използваха от немски туристи, пътуващи към дестинации в Европа, Северна Африка и Близкия Изток. Освен това, обаче, авиокомпанията летеше и до по-нетрадиционни места като Иран, Ирак и Армения. Годишно превозваше по 4 млн. души. Всички полети обаче са спрени от понеделник вечерта. Федералната асоциация на германската авиоиндустрия обяви, че други компании, сред които „Кондор”, „ТУИфлай” и „Луфтханза” ще предложат „специални цени” на блокираните пътници, които ще се наложи да платят от джоба си, за да се приберат в Германия. Към момента няма официална информация колко души са в това положение. „Германия” се оправдаха за ставащото с високите цени на горивата, силния долар, забавеното въвеждане в експлоатация на нови самолети и високите цени на поддръжката, като всичко това довело до ситуация, в която компанията спешно се е нуждаела от средства, каквито в крайна сметка не били намерени. Консервативният икономически министър Петер Алтмайер коментира пред „Ройтерс”, че няма планове за спасяването на авиокомпанията. Социалдемократите настояват за създаването на общоевропейска система, която да защитава правата на пътниците при банкрут на превозвача им. Това е пореден удар по индустрията през последните години. През 2017 г. втората по големина германска авиокомпания „Еър Берлин” също напусна пазара. Британската „Монарх Еърлайнс” и „Алиталия” са в несъстоятелност. Сподели:", "date": "2019.02.06", "title": "Германска авиокомпания фалира и отмени всичките си полети"}
{"url": "https://pik.bg/%D1%82%D1%8A%D1%80%D1%81%D0%B8-%D1%81%D0%B5-%D0%B5%D1%82%D0%BE-%D0%BA%D1%8A%D0%B4%D0%B5-%D1%86%D1%81%D0%BA%D0%B0-%D0%B8%D0%B7%D0%B4%D0%B8%D1%80%D0%B2%D0%B0-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BD%D0%B0-%D0%BA%D0%B8%D1%80%D0%B8%D0%BB-%D0%B4%D0%B5%D1%81%D0%BF%D0%BE%D0%B4%D0%BE%D0%B2-news817736.html", "text": "Спортно-техническото ръководство на ЦСКА-София прави всичко възможно да намери най-бързо качествен заместник на продадения в Каляри Кирил Десподов. Стойчо Стоилов и португалски мениджъри са впрегнали всичките си връзки, за да издирят точния човек за атаката на червените, като за него със сигурност ще бъде платена и сериозна сума. Гледат се футболисти от Португалия, Франция, Бразилия и Колумбия. След трансфера на Десподов в Италия, ЦСКА-София остава с три класически крила - Едвин Джеси, Жорджиньо и Енрике Рафаел. Иначе по фланговете на атака са били използвани още Тиаго Родригес, Евандро да Силва и Станислав Манолев. Нестор Ел Маестро държи въпросният футболист да дойде възможно най-скоро, за да може да е на линия за гостуването на Черно море в първия пролетен кръг на Първа лига. Срещата е на 16 февруари от 15:00 ч. на стадион \"Тича\", напомня \"Меридиан Мач\". Сподели:", "date": "2019.02.06", "title": "ТЪРСИ СЕ: Ето къде ЦСКА издирва заместник на Кирил Десподов..."}
{"url": "https://pik.bg/%D0%B7%D0%B5%D0%BC%D1%8F%D1%82%D0%B0-%D1%81%D0%B5-%D0%BB%D1%8E%D0%BB%D0%B5%D0%B5-%D1%81%D0%B5%D0%B8%D0%B7%D0%BC%D0%BE%D0%BB%D0%BE%D0%B3-%D1%80%D0%B0%D0%B7%D0%BA%D1%80%D0%B8-%D0%B4%D0%B0-%D0%BE%D1%87%D0%B0%D0%BA%D0%B2%D0%B0%D0%BC%D0%B5-%D0%BB%D0%B8-%D0%BD%D0%BE%D0%B2%D0%B8-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D1%8F-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82-news817600.html", "text": "Засега не трябва да очакваме нови по-силни земетресения в България. Няма такава опасност в момента. Но други земетресения очаквайте постоянно, те са леки и не се усещат. Това заяви пред Би Ти Ви дежурният сеизмолог към БАН Емил Ойнаков. Повод за коментара му беше серията земетресения на Балканския полуостров. Трус от над 5 по Рихтер беше регистриран в Гърция. Земетресения с по-малък магнитуд отчетоха в Румъния и Турция. Припомняме, че тази сутрин беше регистрирано поредното земетресение - този път в България. Трусът е с магнитуд около 3 по Рихтер и е между Сандански и Петрич. \"Вчера сутринта в 04.26 българско време беше регистрирано земетресение с магнитуд 5.4 по Рихтер, в близост до остров Левкос. В Турция земетресенията непрекъснато се случват. В Румъния имаше слабо земетресение във Вранча\", обяви сеизмологът \"Тези земетресения не могат да бъдат прелюдия към нещо по-силно\", категоричен беше той. Сподели:", "date": "2019.02.06", "title": "ЗЕМЯТА СЕ ЛЮЛЕЕ: Сеизмолог разкри да очакваме ли нови земетресения в България и на Балканите"}
{"url": "https://pik.bg/%D0%BA%D1%80%D0%B0%D1%81%D0%B8%D0%BC%D0%B8%D1%80-%D1%8F%D0%BD%D0%BA%D0%BE%D0%B2-%D0%BD%D0%B0-%D0%BA%D1%81%D0%BD%D1%81-%D0%B7%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D1%81%D0%B1%D0%BB%D1%8A%D1%81%D1%8A%D0%BA-%D0%BD%D0%B0-%D0%B5%D0%B3%D0%BE%D1%82%D0%BE-%D0%BD%D0%B0-%D1%80%D0%B0%D0%B4%D0%B5%D0%B2-%D0%B8-%D0%B1%D0%BE%D1%80%D0%B8%D1%81%D0%BE%D0%B2-news817741.html", "text": "Всеки ден се говори за Венецуела, светът е Венецуела. В същото време Европейският съюз мина през процедура през Европейския парламент, за да има единна позиция, а и от България се очаква единна позиция. Това каза в предаването \"Плюс-минус\" по Нова телевизия депутатът от БСП Красимир Янков. Различията у нас вероятно будят недоумение, тъй като няма единна общодържавна позиция между двете институции. Законодателят е предвидил, когато става въпрос за национална позиция, да има широко обсъждане. Това може да стане на Консултативен съвет за национална сигурност и решението на Съвета да е задължително както за президента, така и за премиера. Тогава няма да има сблъсък на егото на президента и на министър-председателя, заяви Янков. По такива въпроси, когато държавата трябва да покаже, че функционира институционално, трябва да има широк консенсус, подчерта социалистът. По думите му между първо и второ четене са внесени промени в Изборния кодекс, които са притеснителни. Промените са входирани в \"12 без 5\" и се надявам, че след нашата реакция колегите управляващи ще отстъпят, каза Янков. Той е категоричен, че мандатът на сегашния състав на Централната избирателна комисия е приключил. Нека да се следва регламента и да се спазва стриктно закона, посочи още Красимир Янков. Сподели:", "date": "2019.02.06", "title": "Красимир Янков: На КСНС за Венецуела няма да има сблъсък на егото на Радев и Борисов"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0---%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D0%B7%D0%B0%D1%85%D0%B0%D0%BF%D0%B0-%D0%B6%D0%B5%D1%81%D1%82%D0%BE%D0%BA%D0%BE-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B7%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BA%D1%8A%D0%B4%D0%B5-%D0%B5-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F%D1%82-%D0%BD%D0%B8-%D0%B8%D0%BD-news817713.html", "text": "В алтернативната позиция на Румен Радев не видях къде е българският национален интерес. Тази позиция е позиция, която подкрепя нашите партньори в ЕС. Това каза депутатът от ГЕРБ Тома Биков по повод на позицията на България, с която страната ни подкрепя опозиционния водач Хуан Гуайдо за временен президент на Венецуела. \"Опитваме се да формираме с тези страни коалиция, като например тази за българските транспортни работници. Този въпрос е вързан. Ние искаме подкрепа от Испания и Португалия, те искат от нас за Венецуела. Печелим доверие България, не губи нищо\", обясни още за избора на страна в спора той. \"Моята лична позиция е, че комунизмът няма място в нашия живот и по света. Друг е въпросът, че българският национален интерес и затова искаме президентът да каже къде е нашият интерес и какво печелим от неговата позиция\", захапа отново Тома Биков президента Румен Радев за странната му позиция по въпроса с латиноамериканската страна. \"България трудно може да си позволи позицията на Швейцария, защото се намира в периферията на Европа\", заключи гостът в студиото. Биков коментира и във Фейсбук позицията на Румен Радев, който избърза по толкова важна тема и несъгласуването на позицията му с правителството и външно министерство, видя ПИК. \"Неуспешен опит за оригиналност. Нито беше смешно, нито забавно. Г-жа Нинова има една и съща реч и я повтаря всеки път, където се появи някъде пред аудитория. През последните месеци виждам едно излишно нахъсване на БСП и опит да се свали играта в калта\", коментира Биков държанието на Корнелия Нинова и БСП с искането за смяната на състава на ЦИК. \"БСП са тръгнали в посока да делигитимират изборите като инструмент. Когато се говори за смяна на ЦИК два месеца преди изборите ние трябва да сме наясно, че ще дойдат едни хора, които не се сработени помежду си\", посече още веднъж червените мераци Биков. Сподели:", "date": "2019.02.06", "title": "ГОРЕЩА ТЕМА - Тома Биков захапа жестоко Румен Радев за Венецуела: Къде е националният ни интерес в позицията му"}
{"url": "https://pik.bg/%D1%85%D0%BE%D1%80%D0%B0%D1%82%D0%B0-%D0%B2-%D0%BC%D0%B0%D0%BB%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D1%89%D0%B0%D1%81%D1%82%D0%BB%D0%B8%D0%B2%D0%B8---%D0%B1%D0%BB%D0%B0%D0%B3%D0%BE%D0%B4%D0%B0%D1%80%D1%8F%D1%82-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B3%D0%BE%D1%80%D0%B0%D0%BD%D0%BE%D0%B2-news817710.html", "text": "Лично премиерът Бойко Борисов и финансовият министър Владислав Горанов са поели ангажимент да осигурят държавна дотация за обществения транспорт в малките общини, съобщи кметът на Малко Търново Илиян Янчев. \"Не мога да не изразя своето задоволство, че най-наболелият в последните дни проблем на нашата община, а именно опасността селата в община Малко Търново да останат без транспорт от следващия месец заради намалената държавна помощ за превоз в труднодостъпни и планински райони, е разрешен\", похвали се Янчев пред \"Флагман\". \"Днес получих уверението, че премиера и министъра на финансите са взели решение да бъдат осигурени необходимите средства, за да бъде запазено транспортното обслужване такова, каквото е било до този момент! Благодарен съм за бързата им реакция\", заяви доволен от помощта кметът. Държавната субсидия за обществените превози за четири общини в Бургаска област - Малко Търново, Средец, Карнобат и Созопол бе намалена с между 30 и 50%, което бе на път да откаже превозвачите да обслужват линиите от малките населени места до общинския център, а това е единствената връзка на хората от селата с града. Сподели:", "date": "2019.02.06", "title": "Хората в Малко Търново щастливи - благодарят на Борисов и Горанов"}
{"url": "https://pik.bg/%D0%B0%D0%BD%D0%B0%D0%BD%D0%B8%D0%B5%D0%B2-%D0%B7%D0%B0%D0%BF%D0%BE%D1%87%D0%B2%D0%B0-%D1%83%D0%B4%D0%B0%D1%80%D0%BD%D0%B8-%D1%80%D0%B5%D0%BC%D0%BE%D0%BD%D1%82%D0%B8-%D0%B2-%D0%BB%D1%83%D0%B4%D0%BD%D0%B8%D1%86%D0%B8%D1%82%D0%B5-%D0%B8-%D1%80%D0%B5%D1%84%D0%BE%D1%80%D0%BC%D0%B0-%D0%BD%D0%B0-%D0%BF%D1%81%D0%B8%D1%85%D0%B8%D0%B0%D1%82%D1%80%D0%B8%D1%87%D0%BD%D0%B0%D1%82%D0%B0-%D0%BF%D0%BE%D0%BC%D0%BE%D1%89-news817649.html", "text": "„Днес представих пред членовете на правителството доклад за състоянието на психиатричната помощ у нас и разчет за необходимите средства за ремонт и оборудване на 12-те държавни психиатрични болници, 12-те центрове за психично здраве и 22 психиатрични отделения, разкрити към лечебни заведения за болнична помощ. Анализът показва, че над 50% от структурите за оказване на психиатрична помощ са в критично състояние. Имам подкрепата на правителството спешно да бъдат предприети мерки за подобряване на техническото им състояние“. Това посочи министър Кирил Ананиев пред журналисти след днешното заседание на Министерския съвет. Ананиев обясни, че Министерството на здравеопазването приоритетно ще работи по обявяването на обществените поръчки за ремонти и оборудване на психиатричните структури, като за целта ще бъдат необходими над 10 млн. лв. Успоредно с това министерството ще подготви Проект на Решение на Министерски съвет, с който да бъде отпуснат необходимият финансов ресурс. От думите на министъра стана ясно, че според анализа на МЗ по отношение на психиатричното отделение в МБАЛ – Търговище и „Център за психично здраве – София“ инвестицията в ремонтни дейности е нерентабилна и при тези два случая усилията ще бъдат насочени към търсене на подходящо място за релокиране на звената. Министър Ананиев уточни, че в МЗ е създадена работна група, която има за задача да направи преглед на сградите, собственост на министерството, и да предложи варианти за управлението им. „Паралелно с това, позовавайки се на добрите европейски практики и отправените препоръки, работим по визията как точно трябва да изглежда и да функционира психиатричната помощ в страната, така че да е в услуга на хората, нуждаещи се от адекватно медицинско обслужване“, посочи Ананиев. По отношение на кадровата обезпеченост в областта на психиатрията министър Ананиев припомни, че на са сайта на министерството за обществено обсъждане е публикувана Наредбата за специализациите в системата на здравеопазването, която е инструмент за провеждането на последователна и трайна държавна политика за преодоляване на дефицита на медицински специалисти, в т.ч. и на недостига на психиатри. Сподели:", "date": "2019.02.06", "title": "Ананиев започва ударни ремонти в лудниците и реформа на психиатричната помощ"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B4-%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D1%81%D0%BB%D0%B5%D0%B4-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B6%D0%BE%D1%80%D0%BE-%D0%BF%D0%BB%D1%8A%D1%85%D0%B0---%D0%BB%D0%B5%D0%BA%D0%B0%D1%80%D1%8F%D1%82--news817645.html", "text": "Д-р Иван Димитров, мъжът, застрелял в Пловдив циганина Жоро Плъха, за пръв път говори след обвинението за умишлено убийство срещу себе си. Пред България он еър той обясни, че не е в добро здравословно състояние. Припомняме, че срещу доктора вече са повдигнати обвинения за умишлено убийство и за притежание на незаконно оръжие. \"Аз съм човек на думата, обещал съм, че ще говоря. Целият български народ има право аз да му благодаря. Не е малко да излязат толкова много хора да ме подкрепят\", категоричен е докторът и добави \"каквото съм обещал ще бъде.\" Не желае обаче да коментира повече обвиненията на прокуратурата. В същото време бащата на убития Георги Джевизов - Плъха, Димитър се надява на справедлив процес. \"Как може този лекар да се разхожда по улиците на Пловдив? Една година вече е свободен. Трябваше отдавна да бъде арестуван. Моля се на прокуратурата от сърце да вземе мерки\", сподели бащата на убития Георги Джевизов. Сподели:", "date": "2019.02.06", "title": "ЕКСКЛУЗИВНО: Д-р Димитров проговори след обвиненията за убийството на Жоро Плъха - лекарят в лошо здравословно състояние"}
{"url": "https://pik.bg/%D0%BD%D0%B0%D1%82%D0%BE-%D0%BF%D0%BE%D0%B4%D0%BF%D0%B8%D1%81%D0%B0-%D0%BF%D1%80%D0%BE%D1%82%D0%BE%D0%BA%D0%BE%D0%BB%D0%B0-%D0%B7%D0%B0-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D1%8F%D0%B2%D0%B0%D0%BD%D0%B5-%D1%81%D1%8A%D1%81-%D1%81%D0%BA%D0%BE%D0%BF%D0%B8%D0%B5-%D0%BD%D0%B8%D0%BA%D0%BE%D0%BB%D0%B0-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news817656.html", "text": "Посланиците на държавите от НАТО подписаха днес със Скопие протокола за присъединяване в присъствието на македонския външен министър Никола Димитров. Церемонията се състоя в заседателната зала на централата на пакта в Брюксел. С подписването на протокола започва последната фаза от приемането на Македония в НАТО. В този краен етап властите - обичайно парламентите на държавите от НАТО, трябва да дадат своето одобрение. Когато всички държави одобрят протокола, генералният секретар на НАТО отправя покана за присъединяване към новата страна. Република Северна Македония ще влезе в НАТО като 30-ата държава от организацията. В словото си генералният секретар на пакта Йенс Столтенберг заяви, че това е историческо събитие. Той отново отбеляза ролята на премиерите Алексис Ципрас и Зоран Заев за подписването на Преспанското споразумение. Това споразумение бе първата стъпка по пътя, довел ни тук днес. Пътят не бе лесен, допълни Столтенберг. Отдавна чакахме да се присъедините, обърна се той към Димитров. Уверен съм, че ратификацията ще приключи бързо и скоро ще ви приемем като пълноправен член. Очакваме през това време да продължите с реформите, добави той. Генералният секретар съобщи, че отсега нататък македонски наблюдатели ще участват в заседанията на НАТО. Решението влиза в сила от април. Министър Димитров в развълнувана реч открои подкрепата, която страната му е получила от България. Благодаря на премиера Бойко Борисов, който ни насърчи първо с двустранното споразумение за добросъседство, да вървим в тази посока, каза Димитров. Изпълняваме волята на нашите предци от 90-те години - главна стратегическа цел да ни бъде присъединяването към НАТО. За тази задача работиха поколения. Това не бе неизбежно, дори не бе много вероятно да се случи, но се случи, благодарение на премиерите Заев и Ципрас. Те проправиха пътя към историческото помирение и доказаха, че невъзможното е постижимо. НАТО за нас е семейство, сигурност, ценности - което се стреми да направи света по-добро място и мирен. Ще продължим с реформите във въоръжените сили, правораздавателната система, службите за сигурност. Готови сме и искаме да поемем отговорностите на членството в алианса, добави македонският министър. Сподели:", "date": "2019.02.06", "title": "НАТО подписа протокола за присъединяване със Скопие, Никола Димитров благодари на България"}
{"url": "https://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F%D1%82-%D0%BC%D0%BE%D0%BB-%D0%B3%D0%BE%D0%BD%D0%B8-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D0%B0-%D0%BD%D0%B0-%D0%B7%D0%BC%D0%B8%D1%8F%D1%82%D0%B0-%D0%B1%D0%B5%D0%B3%D0%BB%D0%B5%D1%86-news817589.html", "text": "Управата на търговския център \"Гранд\" в Пловдив ще прекрати договора на зоомагазина, от който избяга змия и хвърли в смут и паника целия град. Собствениците ще се изнесат от търговския център и ще търсят нов дом на екзотичните животни, които продават. \"Ще търсим нови помещения без общи тавани и в големи търговски центрове\", обяви собственикът на магазина пред Нова Тв. Жълтата анаконда, устроила си разходка от своя терариум, снощи бе заловена. \"След като си тръгнаха хората, полицията, гражданска защита и медиите, я намерихме бързо. Беше се увила в един ъгъл на труднодостъпно място\", допълни мъжът. Сподели:", "date": "2019.02.06", "title": "Пловдивският МОЛ гони собственика на змията-беглец"}
{"url": "https://pik.bg/%D0%B0%D0%BD%D0%B4%D1%80%D0%B5%D0%B5%D0%B2-%D0%B8-%D0%BA%D1%83%D0%B7%D0%BC%D0%B0%D0%BD%D0%BE%D0%B2-%D0%B0%D1%83%D1%82-%D0%B2-%D0%B0%D1%80%D0%B5%D0%BD%D0%B0-%D0%B0%D1%80%D0%BC%D0%B5%D0%B5%D1%86-news817720.html", "text": "Адриан Андреев и Димитър Кузманов официално приключиха участието си на Sofia Open 2019. Родните тенисисти отпаднаха на 1/8-финалите при двойките, след като загубиха от Робин Хаасе и Матве Миделкооп в два сета – 2:6, 2:6 за 47 минути игра. Холандският дует показа много солидна игра в хода на цялата среща. Родното дуо стартира с добър сервис гейм, но при последвалия си гейм при начален удар Хаасе и Миделкооп направиха пробив. Адриан Андреев сервира, но направи двойна грешка и холандците взеха предимство. До края на гейма двата дуета взимаха комфортно подаванията си, като при седмия гейм Хаасе и Миделкооп направиха втори пробив. Постафктум затвориха и сета при 6:2. Вторият сет стартира кошмарно за българските тенисисти, след като бяха пробити още в първия гейм. Андреев и Кузманов успяха да съхранят сервиса си в третия гейм, отразявайки два брейкбола. Холандският дует закова чудесен процент на спечелени точки при първи сервис във втория сет – 92%. Уверената игра на Робин Хаасе и Матве Миделкооп продължи, като те сътвориха втори пробив във втората част и затвориха мача при 6:2. Това е втора загуба за Мико Кузманов от Робин Хаасе на Sofia Open 2019, след като на 5-и февруари холандецът надделя над ракета №2 на България в дуела на сингъл помежду им. Иначе при двойките на турнира у нас българското участие не свършва, след като Александър Донски и Алекс Лазаров чакат тандема победител от Павич/Зимонич или Шаран и Бопанна. На 1/4-финалите холандците ще играят срещу надвилите от Джееван Недунчежиян и Пурав Раджа или Робърт Галъуей и Натанаел Лемънс, пише \"Гонг\". Сподели:", "date": "2019.02.06", "title": "Андреев и Кузманов аут в \"Арена Армеец\""}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81-%D1%8F%D1%81%D0%BD%D0%B8-%D1%82%D0%BE%D1%87%D0%BA%D0%B8-%D0%BA%D0%B0%D0%BA-%D0%B4%D0%B0-%D1%81%D0%B5-%D1%81%D0%BF%D1%80%D0%B0%D0%B2%D0%B8%D0%BC-%D1%81-%D0%BD%D0%B5%D1%81%D0%BE%D1%86%D0%B8%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B8%D1%82%D0%B5-%D1%86-news817648.html", "text": "Концепцията за решаване на проблема с несоциализираните цигански групи, която обещах, е готова. Тя включва пакет от мерки за премахване на гетата, справяне с циганската престъпност, обществено полезен труд, контрол над социалните помощи, спиране на детската раждаемост и още редица други механизми за реалната интеграция на маргинализираната част от този етнос. За справяне с всички тези проблеми ще привлечем онази част от циганите, които са се реализирали пълноценно в обществото и представляват авторитети в своите области. Пълното наименование е Концепция за промени в политиката за интеграция на циганския (ромския) етнос в Република България и мерките за реализацията им. Това представи вицепремиерът и министър на отбраната Красимир Каракачанов. \"Както обещах, вече има напълно готов вариант на Концепцията за интеграция на несоциализираните цигани. Предоставям документа на вниманието на всички, които имат желание и могат да вземат отношение по него\", написа на своя профил Каракачанов. Предвид нарастващото напрежение спрямо циганите в България и създадения статут на привилегирована част от население за циганската общност спрямо останалите граждани на страната е време държавата да спре двойните стандарти по отношение на собствените си граждани. Т.нар. „интеграция на ромите“ глътна стотици милиони левове, а реално не се състоя. Точно обратното - голямата част от НПО-тата в страната задълбочиха проблема, като изградиха една общност от хора, на които внушиха, че имат само права без задължения и които не приемат законите на държавата като валидни за тях. За да се сложи край на този омагьосан кръг, наречен „мерки за интеграция на ромите“, предлагам проекта за Концепция за справяне с маргинализацията на циганите. Ето и синтезиран вариант на предлаганите мерки: Основната част от предложенията са спиране на помощите при: отказ за започване на работа; спиране на децата от училище; демонстриране на скъп начин на живот, несъответстващ на статута „социално слаб“. При злоупотреба с парите от „детски“, да се въведе отпускането на надбавки в натура. Спиране на помощите при отказ от образоване, придобиване на трудови навици и квалификация, както и при липсата на видим напредък по социализиране и интеграция. За мен е важно, за да бъде премахната професията „социално слаб“, да бъде сложен и таван на социалните плащания към един човек или домакинство на годишна база. По отношение на образованието категорично смятам, че посещението на детската градина за децата трябва да е задължително от 4-годишна възраст. В спешен порядък държавата трябва да задължи лицата, ненавършили 16 години, да се завърнат в училищата; тези над 18, които нямат поне основно образование, да бъдат задължени да го завършат. При отказ за изпълнение на тези мерки отново да се предвиди спиране на социалните помощи и образователно-трудова повинност. С оглед на безразборната раждаемост в гетата предлагаме приемането на пакет от строги мерки по отношение на децата, които раждат деца – родителите им, както и самите те, да нямат достъп до социалната система на страната и да бъдат прилагани ефективно санкциите на действащото законодателство. При циганките с над две деца да се премахне статутът „самотна майка“. При жени, които са оставили за отглеждане в дом повече от 2 деца, да се предложат безплатни мерки, които да ограничат възможността за последващи нежелани бременности. Това трябва да се предложи като възможност и за жените от цигански произход с над определен брой деца (3 и повече). Предвид лошата хигиена и ниска здравна култура на една голяма част от циганското население в страната, да бъдат направени задължителни ваксинации при децата и при възрастните. При отказ – да важат правилата за отнемане на помощите. Използването на спешната медицинска помощ от здравно неосигурените лица трябва да се заплаща, когато сигналите за повикване не отговарят на критерия „спешност“. По отношение на гетата трябва да се прилага буквата на закона. По места трябва общините да направят спешни проверки и описи и незаконните постройки трябва да бъдат съборени. Циганите без адресна регистрация да нямат право да обитават територията на съответното населено място. Предлагаме също така заселването на безимотните цигани с ангажимента да закупят предоставените им имоти и да обработват земята. За намаляване на престъпността сред циганите основна стъпка на държавата трябва да е разграждането на клановете и намаляване на влиянието на главатарите в гетата. Контролът на местата за търговия с метали трябва да бъде затегнат, както и да се обърне сериозно внимание на „ало измамите“, джебчийството, просията, проституцията и т.н. За осъществяване на тези мерки в качеството ми на вицепремиер, чрез депутатите от ПГ на „Обединени патриоти“ в НС, ще поискам законодателни промени като въвеждане на административни наказания „безвъзмезден труд в полза на обществото“ и „задържане под стража“ в структурите на МВР за извършени административни нарушения; разширяване на обхвата на неизбежната отбрана; създаването на доброволни отряди по места и др. С цел осветляване на дейността на неправителствените организации, които работят с циганския етнос, трябва да се въведе задължението те да декларират източниците си на финансиране и да дадат отчет за изразходваните пари по проекти за интеграция назад в годините. Сподели:", "date": "2019.02.06", "title": "ПЪРВО В ПИК: Вицепремиерът Каракачанов с ясни точки как да се справим с несоциализираните цигани"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B8%D0%BC%D0%BE%D1%82%D0%B8%D1%82%D0%B5-%D0%B8-%D1%81%D0%BC%D0%B5%D1%82%D0%BA%D0%B8%D1%82%D0%B5-%D0%BD%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-news817535.html", "text": "Политологът Антон Тодоров разкрива необяснимото забогатяване в пари и имоти на червената депутатка и бивша военна репортерка Елена Йончева и причината за фалшивите новини срещу управляващите, които разпространява. Какво се крие зад политическите мераци на президента Румен Радев, които подозрително съвпаднаха с \"разкритията\" на Корнелия Нинова и БСП, и кой кваси бъдещата му партия? \"Една част от това което установих е публична информация достъпна за всеки. Това е декларацията за имущество на Елена Йончева, която тя е подала през 2017 година. Помните когато бяха приватизациите и как се говореше за \"пеликаните\" с големите гуши\". Това заяви пред ПИК TV политологът Антон Тодоров по повод внушителното имотно състояние на червената депутатка. Той подчерта, че няма оценка срещу въпросните имоти придобити 2006 година и допълни, че няма никакви суми срещу апартаментите, магазина и останалите придобивки. \"Когато погледнем сумата за която е обвинена от прокуратурата се вижда, че много малка част от тях е похарчена за филми. Единия филм за Сирия е 60 хиляди лева, другия за Турция е даже по-малък. Когато погледнем закупуването на горите през 2015 година, а сумата срещу тях е почти е половин милион. Важен е въпроса и дали тази сума платена за горите е действителната\", заяви Тодоров, като показа и пълната документация за имотното състояние. Тодоров подчерта да се обърне внимание на годината, когато Йончева закупува горите точно 2015, когато КТБ вече е приключила. Ипотеката към банката за къщата на Йончева в Бояна е 150 хиляди евро, а по думите на депутатката имота е продаден, върнати са парите на банката и с останалите са купени горите. За твърденията на Елена Йончева, че тя никога не е имала офшорна фирма, което самата тя прави преди време в свое интервю, Тодоров показа удостоверение от КТБ където ясно се вижда, че Йончева е имала офшорна фирма. \"Елена Йончева излъга по най-нахален и безпардонен начин\", заяви твърдо Тодоров. Политологът показа и проверка на прокуратурата в Хасково, където Йончева твърдеше, че водата е отровна. Проверката ясно е показала, че всички нейни твърдения са неверни. Не е морално да говориш за офшорните фирми на другите, а самия ти да имаш такива и говорим за пари от КТБ, Вежди Рашидов от рак се разболя. Ако ти си журналист с огромните претенции да разкриваш измами, а ти в същото време сключваш сделка за пари без да питаш от къде идваш. Припомняме и думите на Йончева, че всеки който я замеря с кал да подаде сигнал в прокуратурата.Корнелия Нинова също заяви в телевизионен ефир, че обвиненията и атаките не се правят през медиите и парламентарната трибуна да подадат сигнал в прокуратурата. Тодоров припомни и втория фейк на Елена Йончева за оградата, където ясно пише, че договора за оградата по границата е едноредова, а не двуредова. \"За пръв път през тези 30 години имаме опит за вмешателство в работата на прокуратурата\", допълни политологът. Антон Тодоров показа и годишния доклад към търговското дело на \"Офройд\" и \"Дали Трейдинг лимитед\". \"Най-значителния дял от разходи е възнаграждения над 65 процента годишно отиват в джобчето на Елена Йончева. дружеството приключва на минус с над 170 хиляди лева. Продукцията за 2013 година е два филма на обща стойност 84 хиляди лева. Една офорка дава пари на КТБ, които се преобразуват от Елена Йончева\", заяви Тодоров. На въпрос защо Нинова и Йончева правят всичко това, предвид \"калта в която са затънали\", Тодоров заяви, че всичко е за омертата и показа имотните придобивки на Корнелия Нинова, която все говори за един апартамент купен със съпруга й. От справка в Имотния регистър се вижда, че още 1999 година лидерката на БСП придобива ателие от 127 кавадрата, точно в годината когато приватизира и продава \"Техноимпекс\". По повод записа изваден от Елена Йончева за \"разкрития\" за Боил Банов, Тодоров заяви, че се твърди, че са правени от човек работил преди години в спецслужбите, като записа е незаконно направен. \"Не разбирам, как може журналистите да се хванат на запис, който не се знае от къде идва и какъв му е произхода\", заяви Тодоров. За позицията на Румен Радев за Венецуела и дали бившият генерал Стоимен Стоименов има нещо с политическата кариера на Радев, Тодоров заяви, че още с идването си Плевнелиев е назначил куп комунисти в президентството. \"Вижте коя му беше правен съветник, Стоимен Стоименов беше съветник по национална сигурност, а той е бил инструктор в ЦК на БКП, бил е във военно политическата школа на Ленин и има документи затова\", като допълни, че нито един военен разузнавач и военен сътрудник не е могъл да отиде без подписа на Стоименов. Сподели:", "date": "2019.02.06", "title": "САМО В ПИК TV: Антон Тодоров с разтърсващи разкрития за имотите и сметките на Елена Йончева и политическите мераци на Румен Радев (ОБНОВЕНА)"}
{"url": "https://pik.bg/%D0%BD%D0%B0%D0%B3%D0%BB%D0%B5%D1%86-%D0%BC%D0%BB%D0%B0%D0%B4-%D0%BC%D1%8A%D0%B6-%D0%BE%D1%82%D0%BA%D1%80%D0%B0%D0%B4%D0%BD%D0%B0-%D1%81%D1%82%D0%B5%D0%BA%D0%BE%D0%B2%D0%B5-%D1%81-%D1%86%D0%B8%D0%B3%D0%B0%D1%80%D0%B8-%D0%BE%D1%82-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-%D0%B2%D0%B8%D0%B4%D0%B5%D0%BE-news817553.html", "text": "Млад мъж открадна десетки стекове с цигари от магазин във Видин. За това алармира собственикът на търговския обект Владимир Николов, цитиран от Нова телевизия. Той разказа, че обирджията е рецидивист. Задигал стоки от различни обекти в града, включително бензиностанции и книжарници. Според Николов извършителят се казва Емилиян Пламенов и вече има присъда за кражба. Прилагал една и съща тактика – влизал в магазина, казвал на продавачката, че заминава за чужбина и му трябва по-голямо количество от дадена стока. В конкратния случай първо поискал два стека цигари, а след това помолил продавачката да му покаже какви маслини има. Докато тя взимала маслините, крадецът невъзмутимо си тръгнал с плика с тютюневи изделия. Николов призова и останалите потърпевши от деянията на обирджията да подадат жалби в полицията. Сподели:", "date": "2019.02.06", "title": "НАГЛЕЦ: Млад мъж открадна стекове с цигари от магазин във Видин (ВИДЕО)"}
{"url": "https://pik.bg/%D0%B8%D0%B7%D0%B1%D1%80%D0%B0%D1%85%D0%B0-%D0%B8-%D0%B0%D0%B3%D0%B5%D0%BD%D1%82-007-%D0%B4%D0%B0-%D0%B2%D1%80%D1%8A%D1%87%D0%B2%D0%B0-%D0%BE%D1%81%D0%BA%D0%B0%D1%80-news817586.html", "text": "Даниел Крейг ще се качи на сцената в \"Долби тиатър\" в рамките на бляскавата церемония по връчването на наградите \"Оскар\". По-малко от месец преди провеждането на голямото събитие, водещ все още не е посочен от Американската филмова академия. Въпреки това тя обяви първите 13 звезди, които ще връчват статуетки, а сред тях попада и екранният Агент 007. Бри Ларсън, Аукуафина, Крис Еванс, Тина Фей, Ейми Полър, Упи Голдбърг, Дженифър Лопес, Мая Рудолф, Амандла Стенбърг, Чарлийз Терон, Теса Томпсън и Констанс Ву са останалите съобщени знаменитости, които ще се качат за кратко на сцената в заветната вечер. Междувременно президентът на Академията Джон Бейли предупреди номинираните, че ще имат не повече от 90 секунди, за да стигнат до микрофона и да изкажат речта си, в случай, че спечелят. Това той съобщи по време на традиционния обяд на претендентите за \"Оскар\", като уточни, че до решението се стигнало предвид намерението на екипа да съкрати продължителността на церемонията до 3 часа. пише \"Монитор\". Сподели:", "date": "2019.02.06", "title": "Избраха и Агент 007 да връчва \"Оскар\""}
{"url": "https://pik.bg/%D0%BA%D0%BE%D0%BB%D0%B0-%D0%BF%D0%BB%D0%B0%D0%BC%D0%BD%D0%B0-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%BD%D0%B0-%D1%86%D0%B0%D1%80%D0%B8%D0%B3%D1%80%D0%B0%D0%B4%D1%81%D0%BA%D0%BE-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news817667.html", "text": "Лек автомобил се е запалил в движение до хипермаркет на бул. „Цариградско шосе“ в Пловдив. Това каза за Радио „Фокус“ – Пловдив инсп. Цвятко Дешев, говорител на Регионална дирекция „Пожарна безопасност и защита на населението“ - Пловдив. Сигналът за запалилия се автомобил е подаден в 12.11 часа. Екип на пожарната е успял да изгаси пламъците, купето на автомобила е унищожено. Няма пострадали хора. Причината за пожара е късо съединение. Сподели:", "date": "2019.02.06", "title": "Кола пламна в движение на Цариградско в Пловдив"}
{"url": "https://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%BC%D0%B8%D1%81%D1%82%D0%B5%D1%80%D0%B8%D1%8F-%D1%84%D0%BB%D0%BE%D1%82%D0%B8%D0%BB%D0%B8%D1%8F-%D0%BE%D1%82-%D0%BD%D0%BB%D0%BE-%D0%BF%D1%80%D0%B5%D0%BB%D0%B5%D1%82%D1%8F-%D0%BD%D0%B0%D0%B4-%D0%BA%D0%B8%D1%82%D0%B0%D0%B9-%D1%85%D0%BE%D1%80%D0%B0%D1%82%D0%B0-%D1%81%D0%B5-%D0%B8%D0%B7%D0%BF%D0%BE%D0%BA%D1%80%D0%B8%D1%85%D0%B0-%D0%B2%D0%B8%D0%B4%D0%B5%D0%BE-news817540.html", "text": "Флотилия от неидентифицирани летящи обекти летя над Китай, съобщава езоройтер.ру. Един от очевидците, който успял да снима летящите чинии, разказва, че те се движели бавно и били безшумни, но пораждали чувството на безпокойство. Тези летателни средства са на извънземна цивилизация, категоричен е той. Авторът на видеото споделя, че след като направил клипа, побързал да се прибере у дома. Видеозаписът, който той качил в Интернет, привлякъл вниманието на много уфолози, а според повечето от тях, летящите обекти не приличат по нищо на земните апарати. Вероятно представители на извънземна цивилизация са посетили Китай, но остава загадка с каква цел. Сподели:", "date": "2019.02.06", "title": "СТРАШНА МИСТЕРИЯ: Флотилия от НЛО прелетя над Китай, хората се изпокриха (ВИДЕО)"}
{"url": "https://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D0%BF%D0%B8%D0%BA-%D1%87%D0%B0%D1%81%D1%82%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D1%82%D0%BE%D1%87%D0%B8-%D0%BF%D0%BE-1-%D0%BC%D0%B8%D0%BB%D0%B8%D0%BE%D0%BD-%D0%BD%D0%B0-%D0%BC%D0%B5%D1%81%D0%B5%D1%86-%D0%BE%D1%82-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D0%BA%D0%B0%D1%81%D0%B0-%D0%BE%D1%82%D0%B4%D0%B5%D0%BB%D0%B5%D0%BD%D0%B8%D1%8F%D1%82%D0%B0--news817376.html", "text": "Стройна схема за източване на здравната каса чрез мъртви души си е измислила управата на лечебно заведение в провинцията. , като в същото време хоспитализира и двамата съпрузи едновременно или пък майка и дъщеря в едни и същи ден. Това научи ПИК от отлично информирани източници. За грубите злоупотреби има куп свидетелства и документите, с които ПИК разполага и се пазят в редакцията при интерес от страна на разследващите органи. Частната болница се води собственост на \"Асарел Медет\" и е оборудвана с изключително модерна техника, като разполага с всички възможни отделения, за да получи най-високото 3-то ниво и да работи по всички клинични пътеки. За целта обаче тя трябва да разполага и с определения брой специалисти за всички отделения, което да ѝ гарантира оставането на това ниво. Картината в многопрофилната болница в Панагюрище с днешна дата обаче е съвсем различна. Обзавеждането на болницата е за милиони, разполага с най-добрата техника за лъчетерапия, за образна диагностика и дори с изключително скъпия ПЕТ скенер, прегледа на който струва 2000 лева. За 2 години и половина обаче собствениците сменят 7 управители, като близо половин година болницата се управлява от прокурист, който е на основен трудов договор в Пловдив, а в Панагюрище е на втори договор като анестезиолог, та общо си докарва около 6-7000 лева заплата. Едва през декември миналата година в болницата е назначен управител в лицето на местната лекарка д-р Чачова, чиито медицински познания и практики никога не са напускали Панагюрище. Защото те не само получават от здравната каса чрез извършване на фиктивни дейности, но и чрез поддържане на най-високото 3-то ниво на болничното заведение при липсата на медицински персонал за различните отделения и дейности. Управата на болницата е намерила начин да доказва своята състоятелност, като използва само дипломите на лекари, повечето от които вече пенсионери, а някои може би и починали. Тези лекари никога не се появяват в болницата, макар дори да са включвани в графиците на дежурствата, а за услугата да предоставят дипломите си получават между 500 и 1000 лева. Липсата на медицински персонал е драстична. Случаят в урологията е най-фрапантният, къй като там гостуващ лекар прави по 10-20 операции на конвейер в събота и неделя, понеже през останалото време работи на друго място. Де факто в урологията няма нито един лекар, но ударните операции се налагат, защото всяко отделение има план колко лева месечно трябва да изкара. Така например в гастроентерологията месечната норма е 100 000 лева, при положение, че медицинския персонал трябва да плаща и наем за използването на апаратурата, понеже тя не е собственост на болницата, а на предприятието. Оттам обаче са напуснали и д-р Санджаклиев и целият му екип. Неврохирургията също е затворила, тъй като лекарите са напуснали и оттам. От кардиологията е напуснал шефът доц. Димитров и двама специалисти. В ендокренологията е напуснал завеждащият, а в патологията няма нито един лекар на трудов договор, макар болничното заведение да има и морга. И Районната здравна инспекция и прокуратурата могат да проследят както договорите на персонала през последните 2,5 години, така и регистрационните книги и веднага да установят, че на една и съща дата за лечение в болницата постъпват съпруг и съпруга, майка и дъщеря и друг тип семейно обвързани хора, чието пребиваване там се осребрява от здравната каса по линия на клиничните пътеки. Здравното заведение в Панагюрище не прави обществени поръчки за лекарствата, а директно сключва договори, които също се плащат по клиничните пътеки. При това самата болница не е регистрирана по ДДС. Към това се добавят и фрапантните случаи, разказвани от медицинския персонал, за набавянето на кръв. В Панагюрище това не става по строго установените правила, а се припва до Пазарджик например и кръвта се пренася в хладилна чанта. Вероятно за това спомага и фактът, че зам.-управителят по финансовата дейност на болницата Николай Господинов е и финансов директор на \"Асарел Медет\" и кръгът на вътрешния контрол на погромната схема се затваря. Авторите ѝ обаче искат да държат всичко под контрол, затова не само цялото болнично заведение, но и жилищата на всички лекари и останалия персонал, които не са от Панагюрище, са опасани с камери. Но наблюдението не се извършва от болницата, а от администрацията на мината. Парите за здравеопазване нарастват в пъти от десетилетия, за тази година те са с 500 милиона повече, но недостигът им става все по-катастрофален, лекарите и медицинските сестри напускат страната, а воят за хронично недофинансираното здравеопазване в България става все по-силен. Случаят с панагюрската МБАЛ Уни Хоспитал обяснява простичко този парадокс. Необяснимо остава само бездействието на Районния здравен инспекторат, на Министерството на здравеопазването и, разбира се, на прокуратурата за бруталните посегателства над общите пари на нацията за лечение. Ако компетентните органи не се задействат веднага по този случай, запознати твърдят, че в момента тази болница се опитва да вдигне плащанията си от здравната каса на 1 200 000 лева месечно. Отново с мъртвите си души - болни и мъртвите си души - лекари, с празните отделения и с липсата на персонал и пациенти, за да продължи да се води здравно заведение от най-високото 3-то ниво, което ѝ дава право да усвоява пари от НЗОК по всички клинични пътеки, включително и за пластична хирургия. Сподели:", "date": "2019.02.06", "title": "РАЗСЛЕДВАНЕ НА ПИК: Частна болница точи по 1 милион на месец от здравната каса! Отделенията - празни, лекарите - мъртви души, а инспекцията нехае"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%B4%D0%B2%D1%80-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8%D1%82%D0%B5-%D0%B8%D0%B7%D0%BC%D0%B0%D0%BC%D0%B8---%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D0%BA%D0%BE%D0%B9-%D0%B5-%D1%83%D0%B6%D0%B8-news817670.html", "text": "Шокиращи разкрития за извършената крупна телефонна измама прави Иво Величков от СДВР. \"Измамниците говорят с жертивите си от големи разстояния, дори от друга държава. В конкретния случай лицето е оставило сумата на няколко различни места\", заяви Величков. Измиманият е архитектът Светослав Стоилов. 71-годишният мъж обяснил, че бил потърсен от измамниците на 25 януари. Той събрал всичките си бижута, както и сумата от 91 540 лева, които оставил до паднало дърво в района на Транспортна болница. Подал сигнал в МВР едва вчера, след като се усетил, че вероятно е жертва на телефонна измама. По думите на Величков, възрастният мъж е научил, че е жертва на телефонна измама едва след публикации по медиите. Инспекторът отново повтори, че униформените, прокуратурата и всички останали държавни институции не искат пари по телефона и предупреди, че мошениците отправят жестоки заплахи, но в повечето случаи дори са на километри от жертвите си. Към 13.30 часа на 5 февруари помощ в полицията е потърсил 71-годишен столичанин. Пред служителите на реда той обяснил, че на 25 януари т.г. непознат го потърсил на домашния телефон, представил се за полицай, обяснил, че в момента се провежда операция за залавяне на телефонни измамници и успял да го убеди, че неговата помощ ще е от съществено значение. Мъжът събрал наличните в дома си златни накити и сумата от 91 540 лева, които по предварителна уговорка прибрал в плик и оставил до паднало дърво в близката градинка. По случая е образувано досъдебно производство, в рамките на което са предприети оперативно-издирвателни действия с цел установяване и задържане на извършителите на престъплението. Сподели:", "date": "2019.02.06", "title": "ИЗВЪНРЕДНО В ПИК TV: СДВР с шокиращи разкрития за телефонните измами - стана ясно кой е ужиленият със 100 бона мъж"}
{"url": "https://pik.bg/%D0%BC%D0%B0%D1%81%D0%BE%D0%B2%D0%BE-%D0%BD%D0%B5%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%BE-%D0%B2-%D1%81%D1%82%D1%80%D0%B0%D0%BD%D0%B4%D0%B6%D0%B0---%D0%B4%D0%B5%D1%81%D0%B5%D1%82%D0%BA%D0%B8-%D1%81%D0%B5%D0%BB%D0%B0-%D1%81%D0%B0-%D0%B7%D0%B0%D0%BF%D0%BB%D0%B0%D1%88%D0%B5%D0%BD%D0%B8-%D0%B4%D0%B0-%D0%BE%D1%81%D1%82%D0%B0%D0%BD%D0%B0%D1%82-%D0%B1%D0%B5%D0%B7-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-news817566.html", "text": "Десетки села в Странджа са заплашени да останат без транспорт в края на месеца. Причината е драстично намалените от държавата субсидии за превоз в труднодостъпни и планински райони, предава Би Ти Ви. Най-голям е проблемът в община Малко Търново, която е и една от най-бедните у нас. Село Стоилово е на около 80 км от Бургас. Автобус от там до селото обаче няма. Транспорт има 2 пъти в седмицата до общинския център Малко Търново. До дни обаче може да спре и той. „Имаме 2 пъти в седмицата сутринта и вечерта микробус, с който ходим до Малко Търново и от там имаме връзка до Бургас, но сега спират линиите, затова сме дошли да протестираме”, обясни жена от селото. Хората са категорични, че нямат алтернатива на транспорта. До друго село в Странджа – Бръшлян, пък ходят 3 автобуса седмично. Единият е във вторник. Следващият автобус е в петък. В 8 ч. микробусът за Малко Търново е препълнен. Това е първият и единствен курс за сутринта. Повечето пътници обаче ползват превоза само до близките до Бургас села, защото е директен. До селото, на 65 километра от Бургас, транспорт има три пъти в седмицата. Най-автентично сред селата в Странджа със съхранената си архитектура, Бръшлян привлича туристи целогодишно. „Като идват гостите, обаждат се, знаят кога тръгват маршрутките и 2-3 дена тук има къде да преспят, обикалят района. А сега не мога да си представя как ще бъде! За мен това е абсолютен геноцид”, категорична беше Сийка Янкова от Дружество за развитие на село Бръшлян. „Анализът през последните три години показва, че с всяка следваща година средно намаляването на субсидията за транспорт е с около 3000 лв. на година”, изчисли Деян Йотов от дирекция „Финанси и бюджет” към община Малко Търново. „Средствата, които държавата отделя, са крайно недостатъчни. При това положение ние не можем да продължим да работим след края на февруари. От миналата седмица обслужваме направлението с автобуси и екипажи от Бургас, което води до още повече разходи и загубата се увеличава”, отбеляза превозвачът Румен Христов, който има договор с община Малко Търново. „За съжаление, със скромния бюджет няма как да дофинансираме транспорта. Търсим всякакви варианти, надявам се, че ще бъдем чути и този проблем ще остане в миналото”, коментира Илиян Янчев, кмет на община Малко Търново. Решение търсят и в областната управа. Сезирано е и Сдружението на общините, което на общо събрание следващата седмица ще направи анализ за мащаба на проблема. Сподели:", "date": "2019.02.06", "title": "Масово недоволство в Странджа - десетки села са заплашени да останат без транспорт"}
{"url": "https://pik.bg/%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BE%D0%B1%D0%B2%D0%B8%D0%BD%D0%B8-%D1%88%D0%B5%D1%81%D1%82%D0%B8%D0%BC%D0%B0-%D0%B7%D0%B0-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B5%D0%BD%D0%B8%D0%B5-%D0%BD%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%B6%D0%BA-%E2%80%9E%D0%B4%D1%80%D1%83%D0%B6%D0%B1%D0%B0%E2%80%9C-news817678.html", "text": "Специализираната прокуратура привлече като обвиняеми шест лица за участие в организирана престъпна група за  разпространение на наркотитици в София. Те са задържани на 31 янари 2019 г. при операция на ГДБОП и Специализираната прокуратура в столичния жк „Дружба“. Събраните по досъдебното производство доказателства сочат, че групата е била сформирана на 1 август 2017 г. Всеки от участниците е изпълнявал строго определени функции по доставянето, разфасоването на дози и разпространението на наркотичните вещества – предимно кокаин, амфетамини и марихуана. По време на специализираната операция са претърсени 14 адреса, ползвани от участници в групата. В 13 от тях са намерени и иззети различни количества наркотици, както и електронна везна. Двама от обвиняемите складирали и съхранявали готовата за продажба разфасована дрога в противопожарните табла на междуетажните стълбищни площадки в жилищните си блокове. Групата е била следена от служители на ГДБОП около 6 месеца. В хода на разследването са използвани специални разузнавателни средства, разпитани (в т.ч. пред съдия) са множество свидетели, сред които и наркозависими купувачи. На 2 феруари 2019 г., по искане на Специализираната прокуратура, Специализираният наказателен съд определи мярка за неотклонение „Задържане под стража“ за всеки от шестимата обвинени. Съдът прие, че е налице обосновано предположение да са извршили престъпленията, за които са обвинени, както и че могат да се укрият или да извършат друго престъпление.  Определените мерки за неотклонение могат да бъдат обжалвани пред Апелативния специализиран наказателен съд. Сподели:", "date": "2019.02.06", "title": "Спецпрокуратурата обвини шестима за разпространение на наркотици в столичния жк „Дружба“"}
{"url": "https://pik.bg/%D0%B8%D0%BB%D0%B8%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D0%B0-%D0%BD%D0%B0-%D1%81%D0%BB%D0%BE%D0%B2%D0%B5%D0%BD%D0%B8%D1%8F-news817672.html", "text": "Областният управител на Софийска област Илиан Тодоров се срещна с посланика на Словения Н.Пр. Анжей Франгеш. По време на срещата Тодоров и Франгеш обсъдиха възможността да се проведе среща на кметовете на общините от Софийска област с кметове на общини в Словения с цел сключване на двустранни споразумения за сътрудничество в областта на икономиката, културата, туризма и спорта. Тодоров покани ученици от Словения да гостуват на вилата на областна администрация в курорта „Боровец“, а в отговор Н.Пр. Франгеш заяви, че ще се радва ученици от Софийска област също да гостуват безплатно в някой от словенските курорти. Сподели:", "date": "2019.02.06", "title": "Илиан Тодоров се срещна с посланика на Словения"}
{"url": "https://pik.bg/%D1%81%D0%BF%D0%B5%D1%86%D1%81%D1%8A%D0%B4%D1%8A%D1%82-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D0%B8%D1%82%D0%B5-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D0%B4%D0%B0-%D0%B4%D0%B0%D0%B4%D0%B5-%D0%BE%D0%B1%D1%8F%D1%81%D0%BD%D0%B5%D0%BD%D0%B8%D1%8F-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%D0%BA%D1%82%D0%B1-news817674.html", "text": "Специализираният наказателен съд ще провери какви са възможностите банкерът Цветан Василев да даде обяснения по делото за присвояването на над 2 милиарда и половина лева от Корпоративна търговска банка, предаде БНР. Запитване ще бъде изпратено както до българските правосъдни органи, така и до Сърбия, където от повече от четири години се намира мажоритарният собственик на фалиралата банка. Въпросът за осигуряване на възможност на Цветан Василев да дава обяснения беше поставен от адвоката му Константин Симеонов. Прокуратурата беше против, но съдия Вержиния Петрова обяви, че ще направи проучване какви са техническите възможности, защото \"никога съдът не може да лиши подсъдимия от правото му да даде обяснение\". Възможностите са видеоконферентна връзка или разпит по делегация, но тепърва ще се изяснява възможни ли са и дали въобще сръбските власти, които от 4 години не се произнасят по искането на прокуратурата Василев да бъде екстрадиран в България, ще се съгласят на какъвто и да дистанционен разпит. От останалите 17 подсъдими по делото „КТБ“ обяснение днес даде само един – бившият изпълнителен директор на банката Георги Христов, който каза, че всички правила, по които се е управлявала банката, са били одобрени от Надзорния съвет на БНБ. Делото продължава на 12 и 13 март с разпит на свидетели. Сподели:", "date": "2019.02.06", "title": "Спецсъдът проверява възможностите Цветан Василев да даде обяснения по делото КТБ"}
{"url": "https://pik.bg/%D1%80%D0%B8%D0%B1%D0%B0%D1%80%D1%81%D0%BA%D0%B0-%D0%BB%D0%BE%D0%B4%D0%BA%D0%B0-%D0%BF%D0%BE%D1%82%D1%8A%D0%BD%D0%B0-%D0%B2-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D0%B5%D0%B4%D0%B8%D0%BD-%D0%B7%D0%B0%D0%B3%D0%B8%D0%BD%D0%B0-news817665.html", "text": "Един човек загина днес при потъване на рибарска лодка в Черно море в района на турския окръг Кастамону, съобщи турската телевизия НТВ. В лодката е имало трима души. Един от рибарите е успял да се спаси, като е доплувал до брега, след което е бил закаран в болница. Екипи на бреговата охрана са предприели спасителна операция за намиране на третия човек. В акцията участват и местни рибари. Очаква се в операцията да се включи екип водолази от град Синоп. Сподели:", "date": "2019.02.06", "title": "Рибарска лодка потъна в Черно море, един загина"}
{"url": "https://pik.bg/%D0%B1%D1%80%D0%B5%D0%BA%D0%B7%D0%B8%D1%82-%D0%BC%D0%BE%D0%B6%D0%B5-%D0%B4%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%BA%D0%BE%D0%BB%D0%B0%D0%BF%D1%81-%D0%B2-%D1%82%D1%83%D1%80%D0%B8%D0%B7%D0%BC%D0%B0-news817594.html", "text": "Предстоящият Брекзит без споразумение между Великобритания и ЕС заплашва 700 000 работни места в туризма, предупреждава в балканската си емисия телевизия „Аljazeera“, като се позовава на последни данни, изнесени в доклад на Световния съвет за пътувания и туризъм (WTTC). Босненската агенция FENA допълва информацията като според нея под угроза са 308 000 работни места в сферата на туризма в Обединеното кралство, а 399 000 в европейските страни. WTTC посочва, че тези констатации се налагат на основата на прогнозите на Международния валутен фонд (МВФ), според които икономиката на Великобритания през следващото десетилетие ще загуби 7,7% при напускане на ЕС без споразумение. „Аljazeera“ цитира президента на Световния съвет за пътувания и туризъм Глория Гевара, която смята че Брекзит без споразумение може да има „драматични последици за туризма като един от най-важните сектори на британската икономика“. Телевизията припомня, че Великобритания ще напусне ЕС на 29 март 2019 г. Сподели:", "date": "2019.02.06", "title": "Брекзит може да предизвика колапс в туризма"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%BF%D1%8A%D0%BB%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D1%81%D1%80%D1%8F%D0%B4%D0%B0---%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8-%D0%BF%D0%BE%D1%81%D1%82%D1%8A%D0%BF%D0%BB%D0%B5%D0%BD%D0%B8%D1%8F-%D0%B7%D0%B0-%D0%BE%D0%B2%D0%BD-news817541.html", "text": "На работното място не очаквайте помощ от колегите си. Справете се със задачите си сами. Очаквайте новина за предстоящи финансови постъпления, които от месеци ви притесняват. Не пропускайте възможността да проведете деловите си разговори.  Професионалните ви изяви ще променят коренно живота ви. Опитите ви да откриете нова, по-подходяща среда, са породени от желанието ви да се запознаете с хора, които да обогатят живота ви. Очертава се възможност за допълнителна професионална изява. Ако плановете ви са перспективни, а идеите ви носят бързи и стабилни приходи, очаквайте помощ от колегите си. Не взимайте прибързани решения и не действайте импулсивно. Опитите ви да надскочите себе си няма да бъдат успешни. Бъдете умерени и търпеливи. Обмислете добре идеите си за нова посока на професионално развитие и изчакайте подходящия миг, за да поставите началото. Постигнете поставената цел като насочите силите си в работа. Не предприемайте необмислени промени, дори и ако сте принудени от обстоятелствата. Докажете на вашите неприятели, че притежавате и положителни качества, ако до този момент сте им показали само отрицателните и сте се хвалили без покритие. Трудностите са причина да сте депресирани и притеснени, защото са комбинирани с предложения за сериозни, но притесняващи ви инвестиции. Успехът е с вас, ако се занимавате със строителство и продажба на недвижими имоти и имате насрочени огледи. Пристъпете към обсъждане на предварително уговорени търговски сделки. Бъдете отговорни към служебните си задачи. Откажете се от пътуване, без значение дали е делово или лично. Предпазвайте се от ненужни разходи, които ще нарушат финансовата си стабилност. Не се поддавайте на изкушението да предприемете служебни промени. Ако не са обсъдени предварително и с вашите колеги, няма да ви донесат успех, заради липсата на подкрепа. Бъдете скромни в исканията си на работното място. Намерението да печелите повече от колегите си ще ви създаде неприятели. След като сте засегнали ваш колега за професионалните му качества, защото сте завидели на интелекта му, на всяка цена му поднесете извиненията си, за да не го превърнете във ваш враг. Предстои ви активна работа от сутринта в този ден, въпреки че може би имате други планове. Неприятности няма да липсват, ако не избегнете критиката към ваши делови партньори. Помогнете на колегите си и без колебание изгладете недоразуменията, възникнали преди време. Прибързаните действия и думи са нежелателни. На работното място успехът е с вас, ако сте заети само с професионалните си задължения. Начинанията са нежелателни, защото са плод на прибързаните ви действия. Не се опитвайте да надминете ваши конкуренти, като надскачате собствените си възможности. Стабилизирайте постигнатото в изминалите дни. Изгладете финансовите разногласия с партньорите си. Предпазвайте се от конфликти. Проведете или поне уговорете  срещи. Не се колебайте да позвъните по телефона на деловите си партньори, ако нямат възможност да се срещнат с вас лично. Разговорите са важни за вашите планове. Водещ е стремежът ви да постигнете финансова стабилност, но нека не е на всяка цена. Успехът отново ще споходи работещите в сферата на търговията, които имат възможност да спечелят добри пари от успешни продажби. Очаквайте делови предложения за съдружие. Доверете се на партньорите си. Отхвърлете най-важните си служебни задължения в този ден и бъдете максимално дейни. Прекалената ви чувствителност към критика е причина за разправии. Не заливайте с яростен гняв колегите си. Не подписвайте прибързано финансови и банкови документи, за да избегнете финансови загуби. Сподели:", "date": "2019.02.06", "title": "САМО В ПИК: Топ астроложката Алена с пълен хороскоп за сряда - финансови постъпления за Овните, трудности за Лъвовете"}
{"url": "https://pik.bg/%D0%BA%D0%BB%D0%B8%D0%B6%D0%B0%D0%BD-%D0%B4%D0%B5%D1%82%D1%80%D0%BE%D0%BD%D0%B8%D1%80%D0%B0-%D0%B1%D0%B0%D1%88%D0%B8%D1%87-%D0%B2-%D0%B0%D1%80%D0%B5%D0%BD%D0%B0-%D0%B0%D1%80%D0%BC%D0%B5%D0%B5%D1%86-news817663.html", "text": "Мартин Клижан детронира миналогодишния шампион на \"София Оупън\" Мирза Башич. Словакът спечели мача от първия кръг на тазгодишното издание с 6-0, 3-6, 6-2 за 1 час и 24 минути. На осминфинала утре той ще срещне германския квалификант Даниел Брандс. В първия сет доминациятa на Клижан беше пълна, като само много рядко Башич успяваше да спечели някоя точка. Частта приключи само за 17 минути. Шампионът от миналата година взе едва осмия гейм в мача. След това той можеше да пробие,  но Клижан се спаси с мощен ас за 2-1. Все пак босненецът успя да вземе предимство с брейк за 4-3. Той се възползва от възможността си и се добра до трети сет. В него отново Клижан беше значително по-добър. Той проби за 1-0 и успя да стори същото за 5-2. След това словакът направи деветия си ас, с който реализира първия си мачбол. Мартин Клижан обича да играе в София и благоприятният жребий може да го изведе напред, акцентира \"Топспорт\". Сподели:", "date": "2019.02.06", "title": "Клижан детронира Башич в \"Арена Армеец\""}
{"url": "https://pik.bg/%D0%BE%D1%82%D0%B2%D0%B0%D1%80%D1%8F%D1%82-%D0%BE%D1%84%D0%B5%D1%80%D1%82%D0%B8%D1%82%D0%B5-%D0%B7%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BF%D1%8A%D1%82%D1%8F-%D0%BC%D0%B5%D0%B7%D0%B4%D1%80%D0%B0---%D0%B1%D0%BE%D1%82%D0%B5%D0%B2%D0%B3%D1%80%D0%B0%D0%B4-news817555.html", "text": "АПИ В Агенция „Пътна инфраструктура“ ще бъдат отворени офертите за строителен надзор при изграждането на 33 км от пътя Мездра - Ботевград . Това съобщиха от пресцентъра на . Проектът ще се финансира със средства от републиканския бюджет. Индикативната стойност на поръчката за строителен надзор при актуализацията на техническия проект и строителството на път І-1 (Е-79) Мездра – Ботевград, лот 1 от км 174+800 до км 194+122, е 1 800 000 лв. без ДДС. За надзора при допълнителното проектиране и строителството на участъка в лот 2 - от км 161+367 до км 174+800, прогнозната стойност е 2 340 000 лв. без ДДС. Офертите за осъществяване на строителния надзор се отварят на 6 февруари в сградата на АПИ. За лот 1 в 14.00 часа, а за лот 2 в 15.00 часа. На 12 октомври 2018 г. Агенция „Пътна инфраструктура“ стартира обществените поръчки за избор на изпълнители при изграждането на 33 км от път I-1 между Мездра и Ботевград. Това е една от най-сложните отсечки по направлението Видин – Ботевград предвид терена, през който преминава. Пътят ще бъде с две платна с по две ленти за движение в посока, с габарит 20 м, т. е. двойно по-широко от настоящото, тъй като в момента има по една лента за движение в посока. Трасето ще следва съществуващия път, който ще бъде разширен до новия габарит, а настоящото трасе ще бъде основно ремонтирано и реконструирано, където е необходимо. По нов терен бъдещият скоростен път ще се развива в участъците, обхождащи селата Люти дол, Типченица, Новачене и Скравена. На обхода на с. Люти дол ще бъдат построени два тунела, с дължини съответно 490 м и 340 м. Ще бъдат изградени и ремонтирани редица съоръжения - над жп линията Мездра - София, мостове над р. Искър, Малата река, Калница, Бебреш, Рударка, както и пътен възел при село Новачене. Пресичанията на републиканските и общинските пътища ще се осъществява чрез кръгови кръстовища „Мездра“, „Дърманци“, „Ребърково“, „Люти дол“, „Скравена“ и „Ботевград“. Предвидено е построяването на селскостопански надлези, прощадки за отдих и т. н. Предвид сложността на проекта индикативната му стойност е близо 302 млн. лв. без ДДС, а средствата са от републиканския бюджет. За първи път при изпълнението на тези обществени поръчки ще се приложи нова схема на плащане, която предвижда цялата стойност на договора да се разплати на изпълнителя след като бъде подписан Акт 16 за завършване на обекта и има издадено разрешение за ползване на новопостроения пътен участък. Целта е бъдещите изпълнители да работят максимално мобилизирано и да завършат обекта качествено и в кратък срок. Срокът на изпълнение на поръчката е 1096 дни, от които 180 дни за проектиране и 916 дни за строителство. Направлението Видин – Ботевград (167 км) е приоритетен проект в инвестиционната програма на АПИ и МРРБ до 2022 г., тъй като с цялостното хомогенизиране и модернизация на трасето от Дунав мост 2 ще се осигури бърза и удобна връзка между автомагистралите „Хемус”, „Тракия” и „Струма”. С изпълнението на проекта транзитният трафик ще бъде изведен от населените места, с което ще се повиши безопасността на движение и ще се ограничи вредното въздействие на шума и замърсяването на околната среда от интензивния тежкотоварен трафик. Сподели:", "date": "2019.02.06", "title": "Отварят офертите за строителството на пътя Мездра - Ботевград"}
{"url": "https://pik.bg/%D0%BA%D1%8A%D1%80%D0%B2%D0%B0%D0%B2%D0%BE-%D0%BC%D0%B5%D0%BB%D0%B5-%D0%BE%D1%87%D0%B5%D0%B2%D0%B8%D0%B4%D1%86%D0%B8-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%83%D0%B6%D0%B0%D1%81%D0%B0-%D0%BD%D0%B0-%D1%81%D1%82%D1%80%D1%83%D0%BC%D0%B0-news817654.html", "text": "Десетки участници във верижната катастрофа чакаха край пътя с часове разследващите да си свършат работа, за да изтеглят автомобилите си, предава струма.бг. Един от тях, Иван Стоянов, разказа, че за първи път в 40-годишния му житейски път става част от такава верижна катастрофа. „Гледал съм много филми, но такъв ужас не съм виждал. Автомобили, обърнати в обратна посока, ударени един в друг, по цялото платно в посока София. Чудо е, че загина само един от всички нас 40 водачи и спътници в автомобилите, а има и доста ранени“, сподели той. Методи Илиев от Ново Делчево, пристигнал на мястото на катастрофата минути след като разбрал за нея. „Братовчед ми тръгна за София малко преди 8.00 ч. и близо час нямах връзка с него, телефонът му даваше сигнал, че е изключен. Разтревожих се още повече, след като разбрахме за катастрофата. Затова дойдох на мястото, полицаите не ми позволиха да стигна до колите. Наложи се да мина по черен път, за да стигна дотам. Видях се най-сетне с братовчед ми и се уверих, че е добре. По телефона му дадох да разговаря със семейството си“, разказа Методи Илиев. Директорът на Трето основно училище в Сандански Румен Сидеров пристигна към 11.00 ч. на магистралата, като разбрал, че в катастрофата е участвал и брат му, който живее в Първомай. „По телефона се чух с брат ми. Той каза, че има само повреди по автомобила. Щетите са били сериозни. Автомобилът и ламарините ще се ремонтират, по-важното е, че няма травми“, коментира Сидеров. Кметът на Дамяница Атанас Ангелов сподели, че негов вуйчо е станал пряк участник в мелето, бил е третата кола в колоната на катастрофиралите. „Прибрах го вкъщи, след като бе прегледан в болницата. Уплашен е малко, защото е видял на платното загиналия мъж. Но след направена инжекция вече се успокои“, обясни кметът. На мястото на произшествието пристигнаха началникът на ОД на МВР ст. комисар Николай Хаджиев и началникът на РУ в Сандански Борис Щурков. Ето какво каза Хаджиев: „Сутринта към 8.00 ч. е получен сигнал за възникнало верижно ПТП и незабавно са насочени екипи на Спешна помощ и пожарната. Около 30 автомобила са участвали в ПТП-то. От ранените 10 са транспортирани за болницата в Сандански, 3-ма в Благоевград, а един в Петрич. За нещастие има загинал човек, който е напуснал автомобила си и се е отправил назад, най-вероятно да предупреждава останалите водачи. Има и 3-ма души в по-сериозно състояние, това е една гръцка гражданка, настанена в петричката болница, и 2-ма души в санданската болница. На място очаквам да пристигне специализиран екип от Националната следствена служба и поетапно ще започне освобождаване на автомобилите. За кратки периоди от време се променя обстановката. Мъглата се вдига и отново пада и е на 4-5 метра. Опасност от течове на автомобили, аварирали от катастрофата, няма. Съветите, които мога да дам на водачите и участниците в движението, са да се кара изключително съобразително, с внимание и намалена скорост. Затруднения създава навлизането от място с добра видимост в мъгла“. Експертът по пътна безопасност Атанас Николов от Сандански обясни: „Злополуките от този вид – верижна катастрофа, са често явление по магистралите и с най-тежки последици. Тази злополука край Сандански нямаше да се случи ако при наличие на гъста мъгла шофьорите на всички участвали в произшествието автомобили бяха управлявали изключително предпазливо и със значително намалена скорост при видимост от около 4-5 метра, те е трябвало да шофират с не повече от 20 км/ч, а дистанцията от предния автомобил да е не по-малко от 20 -30 метра. Фактът, че са се сблъскали много автомобили, показва, че те са се движили с много по-висока скорост от разумната, при силно намалената видимост, както и на много по-малка дистанция. За това не са могли да реагират за предотвратяване на ударите. Загиналият е имал доброто намерение да предпази приближаващите се отзад и се е върнал назад да ги предупреждава да намалят и спрат, но не се е съобразил с това, че в гъстата мъгла шофьорите на идващите автомобили ще го забележат прекалено късно, когато вече не могат да спрат или да направят спасителна маневра. Починалият се е намирал неправилно и опасно на пътното платно, което е довело до това да бъде блъснат от товарния автомобил. Трябвало е да сигнализира на приближаващите, без да е върху активната лента на пътното платно. Почти всички верижни катастрофи на магистралите стават заради това, че шофьорите нямат усет за безопасност /скорост, дистанция/ и не успяват да се адаптират бързо при навлизане от участък с добра видимост в участък с гъста мъгла или задимяване. Проблемът е в това, че още при първоначалното си обучение в курсовете за водачи, почти без изключение, курсистите не се обучават да преценяват скоростта и много бързо да я редуцират, да я намаляват при възникнала опасност. Трябва да се има предвид, че магистралата настройва шофьора да увеличава твърде много скоростта, възприемайки несъзнателно, че тя е „безпроблемният” и „неконфликтен” път. По време на обучението си кандидат- шофьорите не се обучават извън населено място как да преценяват метеорологичните условия, намалената видимост, състоянието на настилките, как да определят безопасната дистанция и да шофират адекватно. Всички виждаме как в гъста мъгла, както е и в случая, колоната автомобили, почти без изключение, се движи при минимална видимост от 20 метра с не по-малко от 80 км/ч,\" обясни Атанас Николов. Сподели:", "date": "2019.02.06", "title": "КЪРВАВО МЕЛЕ: Очевидци с разтърсващи подробности за ужаса на \"Струма\""}
{"url": "https://pik.bg/%D0%BE%D0%BE%D0%BD-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%82%D0%B2%D1%8A%D1%80%D0%B4%D0%B5%D0%BD%D0%B8%D1%8F-%D0%B7%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news817554.html", "text": "Санкциите на ООН срещу Северна Корея са неефикасни, се казва в доклад на експерти от световната организация, в който се посочва, че Пхенян използва летища и други цивилни обекти за ракетната си програма, за да се избегнат разрушения при евентуални превантивни удари, предаде АФП. Ракетната и балистична програма на КНДР остава непокътната, подчертават експертите, които контролират от името на ООН как се прилагат санкциите, които бяха наложени през последните години на Пхенян. Севернокорейците продължават да прехвърлят петролни пратки от кораб на кораб в открито море, да изнасят въглищата си и да нарушават наложеното им оръжейно ембарго, се казва в доклада, който е предаден на Съвета за сигурност на ООН. \"Експертите са установили, че Северна Корея използва цивилни обекти, по-специално летища, за сглобяване и изпробване на балистични ракети\", за да избегне нанасянето на удари срещу тях, се казва в доклада. Северна Корея също така продължава да нарушава оръжейното ембарго и се е опитвала да доставя леко стрелково оръжие на Сирия, на бунтовниците хуси в Йемен, на Либия и на Судан, се казва още в доклада. \"Финансовите санкции остават едни от най-зле прилаганите мерки\", казват авторите на доклада, като дават примери с прехвърляне на банкови сметки от Европа в Азия. Сподели:", "date": "2019.02.06", "title": "ООН с шокиращи твърдения за Северна Корея"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B2%D0%B8%D0%BA%D0%B2%D0%B0-%D0%B2%D0%B0%D0%B6%D0%BD%D0%BE-%D1%81%D1%8A%D0%B2%D0%B5%D1%89%D0%B0%D0%BD%D0%B8%D0%B5-%D0%B2-%D0%B3%D0%B4%D0%B1%D0%BE%D0%BF-%D0%BA%D0%B0%D0%BD%D0%B8-%D0%B8-%D0%BC%D0%B5%D0%B4%D0%B8%D0%B8%D1%82%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news817533.html", "text": "Заседанието на Министерски съвет се забави с близо половин час, но пък започна с важна новина. Съобщи я премиерът Бойко Борисов. \"Малко се забавихме, но в петък от 09.30 часа в БОП-а ще направим едно съвещание с всички служби, данъчни, митници, ГДБОП, Гранична и морска администрация, прокурорите, депутатите от комисията за противодействие с контрабандата, защото искаме да покажем, понеже много се упражняваха по темата горива, извели сме сигналите и в петък ще покажем изцяло онлайн наблюдение на всеки един процес от движението на даден танкер до продажбата в дадена бензиностанция\", обяви премиерът Борисов преди началото на заседанието. \"Всички сигнали вече са изведени в контрабандния отдел. По този начин ще покажем какво се прави и така да спрат тези басни, които се говорят\", каза още премиерът. \"Ще оставим медиите да слушат и да видят какво се прави и ще има горещ телефон, ако искат да оставят препоръки\", допълни министър-председателят. \"Всеки квадратен метър се наблюдава от камерите в този момент. До петък ще извадим всички сигнали в БОП-а. Считайте се за поканени\", обърна се Борисов към медиите. Сподели:", "date": "2019.02.06", "title": "ИЗВЪНРЕДНО В ПИК TV: Борисов свиква важно съвещание в ГДБОП, кани и медиите (ОБНОВЕНА)"}
{"url": "https://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D1%80%D0%B0%D0%B4%D0%B5%D0%B2-%D0%B7%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D1%81%D0%BA%D0%B0%D1%80%D0%B0-%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B7%D0%B8-news817558.html", "text": "Позицията на президента Румен Радев за случващото се във Венецуела предизвика нов скандал между политолози. В ефира на Би Ти Ви Мария Пиргова и Георги Киряков влязоха в остър спор заради призива на държавния глава страната ни да не подкрепя самопровъзгласилия се за президент Хуан Гуайдо. \"Ние имаме институции, които показват, че сме заедно с Европейския съюз, но и имаме президентска институция с позиция от геополитическа гледна точка, защото ние сме между Русия и Турция. Позициите могат да се разделят премерено и договорено\" коментира Пиргова. \"Кой казва, че президентът подкрепя недемократични практики? Кой ги определя така? Международното право не признава по този начин да се нарушава суверенитета на една държава\", обясни тя. \"Евроатлантическите ценности не са просто САЩ и НАТО. Кои сме ние, че да заставаме зад самопровъзгласил се президент\", попита политоложката. \"Мадуро е притиснат до стената. При такава социална подкрепа, там е възможна кървава развръзка, която ние не можем да подкрепим. Президентът призовава към придържане. Не лошо да имаме различни позиции\", заключи Мария Пиргова. Тя неколкократно беше контрирана от събеседника си Георги Киряков. \"Когато говорим за политическа битка между премиера и президента, трябва да си дадем сметка за поведението на държавния глава през последните месеци. Той казваше, че у нас демокрацията е в опасност и изведнъж подкрепя нещо във Венецуела, което няма нищо общо с демокрацията\", обясни той. \"Президентът трябва да си отговори на въпросите дали е за защита на демократичните устои или е в защита на недемократични ценности\", коментира политологът. \"Президентът трябва да е последователен в критиките за демокрацията\", заключи Киряков. Сподели:", "date": "2019.02.06", "title": "ПОЛИТИЧЕСКО НАПРЕЖЕНИЕ: Позицията на Радев за Венецуела скара политолози"}
{"url": "https://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81%D0%B5-%D0%BD%D0%B0%D1%82%D0%B8%D1%81%D0%BA%D0%B0%D0%BB-%D0%B4%D0%B0-%D1%85%D0%BE%D0%B4%D0%B8-%D0%BD%D0%B0-%D0%B7%D0%B0%D0%BA%D1%83%D1%81%D0%BA%D0%B0-%D0%BF%D1%80%D0%B8-%D1%82%D1%80%D1%8A%D0%BC%D0%BF-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%B3%D0%BE-%D0%BE%D1%82%D1%81%D0%B2%D0%B8%D1%80%D0%B8%D0%BB%D0%B8-news817577.html", "text": "Хора от екипа на президента Румен Радев направили опити още преди няколко месеца да осигурят официална покана на държавния глава за традиционната молитвена закуска с държавния глава на САЩ Доналд Тръмп. Това разкрива политологът Антон Тодоров, позовавайки се на източници от Дондуков 2, съобщава \"Фактор\". „Въпреки усилията на президентската администрация обаче покана за президента е била деликатно отказана. Натоварен с важната за Радев задача е бил секретарят по външната политика Димитър Арнаудов. Възпитаникът на Московския държавен институт за международни отношения и бивш посланик в Албания е трябвало да осигури визита на Радев в Белия дом. Така президентът е трябвало да демонстрира сила след разгара на споровете около сделката за изтребителите. Непоследователната му позиция по темата през годините, както и заиграването с проруски кръгове обаче буквално са му “затворили вратата” за Вашингтон, коментират запознати. В каузата е била въвлечена и Елена Поптодорова” обяснява Тодоров. Най-вероятно причина за дистанцирането от Радев са безбройните му опити да бъдат отменени санкциите срещу Русия, противоречивата му политика по отношение на Крим и Украйна и не на последно място некоректната му лобистка политика за превъоръжавана не българската армия със самолети \"Грипен\". Сподели:", "date": "2019.02.06", "title": "Румен Радев се натискал да ходи на закуска при Тръмп, Вашингтон го отсвирили"}
{"url": "https://pik.bg/%D0%BE%D0%BF%D0%B5%D1%80%D0%B8%D1%80%D0%B0%D1%85%D0%B0-%D1%87%D0%B5%D1%80%D0%BD%D0%B8%D1%8F-%D0%B4%D1%80%D0%BE%D0%B1-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB-%D0%B2-%D0%BC%D0%B5%D0%BB%D0%B5%D1%82%D0%BE-%D0%BD%D0%B0-%D1%81%D1%82%D1%80%D1%83%D0%BC%D0%B0-news817683.html", "text": "54-годишен мъж от Рибник е бил опериран тази сутрин по спешност в санданската болница, след като вчера беше тежко ранен във верижната катастрофа на АМ “Струма”. След операция на черния дроб пациентът е настанен в реанимация, съобщава струма.бг. Както ПИК съобщи, текжата катастрофа отне живота на един, а 14 бяха ранени. Късно снощи движението по магистралата беше възстановено. Сподели:", "date": "2019.02.06", "title": "Оперираха черния дроб на пострадал в мелето на \"Струма\""}
{"url": "https://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%83%D1%87%D0%B0%D1%81%D1%82%D0%B2%D0%B0-%D0%B2%D1%8A%D0%B2-%D0%B2%D0%B0%D0%B6%D0%BD%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-%D0%BD%D0%B0-%D1%82%D0%B5%D0%BC%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-news817592.html", "text": "В рамките на работното си посещение в САЩ председателят на Комисията по вътрешна сигурност и обществен ред и председател на ПГ на ГЕРБ Цветан Цветанов участва в Конференция по въпросите на сигурността в Югоизточна Европа и Черноморския регион, организирана от сенатор Джеймс Инхоф. Форумът в американския Сенат събра политически лидери от Югоизточна Европа, обединени около идеята за силни трансатлантически отношения. В конференцията освен Цветан Цветанов взеха участие и президентът на Албания Илир Мета, председателят на сенатската комисия по въпросите на въоръжените сили сенатор Джеймс Инхоф, председателят на подкомисията по киберсигурност в американския Сенат сенатор Майкъл Раундс, конгресмените Робърт Питингър и Робърт Адерхолт, военният министър на Румъния Габриел Лес, помощник държавният секретар на САЩ по стабилизационните операции Пийт Мароко, председателят на Парламентарната асамблея на ОССЕ Георги Церетели и други политици от Балканите и Черноморския регион. В конференцията участва и депутатът от ГЕРБ Пламен Нунев. В изказването си пред форума Цветан Цветанов изведе важността на региона за цялостното развитие на трансатлантическите отношения. Именно в този аспект Българското европредседателство е поставило сред основните свои приоритети европейската перспектива пред страните от Западните Балкани. Присъединяването на Албания и Черна гора към НАТО и положителните предпоставки за скорошно членство на Македония в Северноатлантическия пакт повишават в значителна степен сигурността в регионален план, възпрепятствайки влиянието на трети държави в тази невралгична част на света. Именно с оглед повишаване на регионалната сигурност е и решението на българския парламент да даде мандат на правителството на България да започне преговори със САЩ за закупуване на изтребители Ф-16. Конференцията приветства подписаното в Преспа споразумение между Гърция и Македония, отбелязвайки, че това е важна крачка напред в посока на бъдещото членството на Македония в НАТО. Русия използва неконвенционални средства за влияние в региона, в т.ч. кибератаки и кибероперации. Необходимо е обединяване на съвместните действия между държавите, за да бъде възпряно и преодоляно това влияние. Трябва да се противодейства и на евроскептичния наратив, характерен за някои от държавите в региона, защото той пряко обслужва силите, заинтересовани от разбиването на Европейския съюз и нарушаване на евроатлантическите отношения. В тази връзка предстоящите в края на май 2019 г. избори за Европейски парламент са от изключителна важност. По-късно през деня председателят на ПГ на ГЕРБ Цветан Цветанов продължи с провеждането на двустранни срещи в американския Конгрес. Цветанов разговаря с влиятелния сенатор (и организатор на конференцията) Джеймс Инхоф, който е председател на Комисията по въпросите на въоръжените сили в американския Сенат. Избран за първи път като сенатор през далечната 1994 г., сенатор Инхоф вече четвърт век защитава устоите на правовата държава и свободния свят. По време на срещата Цветанов запозна Инхоф с дадения парламентарен мандат на правителството за започване на преговорите за закупуване на изтребители Ф-16 от САЩ. Сенатор Инхоф изрази подкрепа за предстоящите преговори, определяйки България като добър и надежден партньор на САЩ в областта на военно-политическото сътрудничество. В рамките на форума Цветан Цветанов проведе срещи и с конгресмените Питингър и Адерхолт, които също изразиха подкрепа за развиването на двустранните военно-политически отношения. Беше изразено мнение, че чрез увеличаване на военно-оперативния капацитет на българските ВВС ще бъде подсилен Югоизточният фланг на НАТО с изтребители, съвместими със съседите и съюзниците на България от НАТО. Сподели:", "date": "2019.02.06", "title": "Цветанов участва във важна конференция на тема сигурност"}
{"url": "https://pik.bg/%D0%B7%D0%B2%D1%8F%D1%80%D0%B0-%D1%81%D0%B5-%D0%BE%D1%82%D0%B4%D0%B0%D0%BB%D0%B5%D1%87%D0%B0%D0%B2%D0%B0-%D0%BE%D1%82-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-news817677.html", "text": "Клубове от Китай и Саудитска Арабия са изпратили оферти за нападателя на ЦСКА Мауридес, пише \"Меридиан мач\". Смята се, че ръководството на \"червените\" ще приеме едно от предложенията. Според запознати, бразилецът е по-близо до тим от втора дивизия на най-многолюдната страна в света. Очаква се ЦСКА да вземе около 500 000 евро за Мауридес (с прозвището - \"Звяра\"). Нестор Ел Маестро не гради плановете си около бразилеца. Специалистът ще налага като титуляр Али Соу, който бе откупен от Киево. Сподели:", "date": "2019.02.06", "title": "Звяра се отдалечава от \"червените\"..."}
{"url": "https://pik.bg/%D0%BD%D0%B0%D1%87%D0%B0%D0%BB%D0%BD%D0%B8%D0%BA%D1%8A%D1%82-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%87%D0%B5%D1%80%D0%BF%D0%B8-%D0%B4%D0%BD%D0%B5%D1%81-news817587.html", "text": "Днес за 72-ия си рожден ден черпи генералът от КГБ Леонид Решетников, по-известен като началника на Румен Радев. Именно Решетников лансира Радев пред Корнелия Нинова за кандидатура на БСП за президентските избори през 2016 г. \"Радев може да има решаващо значение за излизането на България от НАТО и ЕС\", в прав текст признава Решетников в интервю за Георги Коритаров от 2016 г. И Радев наистина стриктно следва повелята на КГБ и Кремъл - активно лобира против американските военни изтребители, води отделна своя външна политика, която не съответства на ангажиментите на страната ни към Европейския Съюз. Случаят с Венецуела е пресен пример в това отношение. Сподели:", "date": "2019.02.06", "title": "Началникът на Румен Радев черпи днес"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D1%80%D1%83%D0%BC-%D0%B7%D0%B0%D1%80%D0%BA%D0%BE%D0%B2-%D0%BE%D1%82%D0%BD%D0%BE%D0%B2%D0%BE-%D0%BF%D0%BE%D0%B4%D1%81%D0%BA%D0%B0%D1%87%D0%B0-%D0%B7%D0%B0-%D1%86%D0%B8%D0%BA-news817597.html", "text": "Депутатът от БСП Крум Зарков продължава да подскача и да иска смяна на ЦИК преди изборите. По думите му било абсолютно недопустимо да се прекрачва законовото време на мандата на ЦИК. На трибунка в кулоарите на парламента БСП даде ултиматум до два дни да бъдат изработени правилата за нов състав на ЦИК. Сподели:", "date": "2019.02.06", "title": "ИЗВЪНРЕДНО В ПИК TV: Крум Зарков отново подскача за ЦИК"}
{"url": "https://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D1%82%D0%BE%D0%B4%D0%BE%D1%80-%D0%BA%D0%B0%D0%B2%D0%B0%D0%BB%D0%B4%D0%B6%D0%B8%D0%B5%D0%B2-%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%82-1996-%D0%B4%D0%BE-2002-%D0%B3-news817596.html", "text": "Кавалджиев е на 26 януари 1934 г. в село Главан, Старозагорско. През 1952 г. е изпратен в затвор в Хасково по време на опит за възстановяване на Съюза на земеделската младеж (ЗМС) в околията. Лежи 11 години в затвор в Пазарджик и Стара Загора. Бил е два пъти в лагер в Белене. Между 1952 и 1963 г. е съден, изселен и лежи в затворите в Хасково, Пазарджик и Плевен. След амнистирането му работи като строител. През 1989 г. активно участва във възстановяването на БЗНС „Никола Петков“. На 15 март същата година се обръща чрез радио „Свободна Европа“ към министър-председателя Георги Атанасов с искане за премахване на закона за разтурване на БЗНС „Никола Петков“ и за амнистиране на съдените по този закон. Народен представител в 7-то Велико народно събрание (1990–1991). До 1992 г. е член на Постоянното присъствие на Българския земеделски народен съюз „Никола Петков“. От 1992 г. заема длъжността секретар на Постояното присъствие на БЗНС „Н. Петков“. През 1996 г. се кандидатира за вицепрезидент от Обединените демократични сили (ОДС), заедно с Петър Стоянов, и печели изборите на балотаж. Сподели:", "date": "2019.02.06", "title": "ТЪЖНА ВЕСТ: Почина Тодор Кавалджиев, вицепрезидент на България от 1996 до 2002 г."}
{"url": "https://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%BA%D1%80%D0%B0%D0%B4%D0%B5%D1%86-%D0%BD%D0%B0-%D0%BA%D1%83%D1%87%D0%B5%D1%88%D0%BA%D0%B8-%D0%BB%D0%B5%D0%B3%D0%BB%D0%B0-%D0%B2%D1%8A%D1%80%D0%BB%D1%83%D0%B2%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D1%81%D0%BE%D1%84%D0%B8%D1%8F-news817557.html", "text": "Крадец на кучешки креватчета вече три пъти обира благодетелка на четириногите. Три поредни години собственичката на пекарна в центъра на столицата – Светлана, приютява безвъзмездно бездомни животни от квартала. „Преди две години решихме да им направим легла - за зимата, когато е невъзможно да се спи навън”, казва Светлана пред Нова телевизия. По думите й кучетата, които идват да спят там, са две. „Те си знаят, вече три години тук спят. Никого не закачат, никога нищо лошо не причиняват”, казва още тя. Но някой им краде леглата. Светлана вече има записи за цял албум, които е занесла в полицията. Според нея извършителят е един и същ. Както слага легла за кучетата отвън, Светлана е готова да подаде топла храна и напитка на човек, изпаднал в беда. Пекарната на Светлана храни и кварталните птици. Нейното отношение смирява и най-злите езици. На въпрос как гледат на това органите по хигиената и дали не й правят забележки, Светлана обяснява, че животните не стоят вътре в самия търговски обект. „Има клиенти, които правят забележки, но повечето се отнасят толерантно към всички живи същества на този свят”, казва тя. Въпреки разходите, Светлана продължава да слага легла за кучетата – защото не може да предаде тяхното доверие. Първите седем кучета е прибрала от улицата в дома си. А сега апелира към крадеца да върне задигнатите креватчета. Сподели:", "date": "2019.02.06", "title": "ВНИМАВАЙТЕ: Крадец на кучешки легла върлува в центъра София"}
{"url": "https://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B0%D0%BA%D1%86%D0%B8%D1%8F%D1%82%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D1%80%D0%B0%D0%B7%D0%B1%D0%B8%D1%82%D0%B0-%D0%B5-%D0%B3%D1%80%D1%83%D0%BF%D0%B0-%D0%B7%D0%B0-%D0%BA%D1%80%D1%83%D0%BF%D0%BD%D0%B8-%D0%BA%D1%80%D0%B0%D0%B6%D0%B1%D0%B8-news817599.html", "text": "2 лица от тежкия криминален контингент са арестувани заради кражба в особено големи размери. Те са от Бургас, родени през 1978 година, единият е осъждан, а другият реабилитиран, съобщиха от окръжната прокуратура, но отказаха да разкрият имената на задържаните, съобщава \"Флагман.бг\". Касае се за четири отделни деяния, предмет на които са цигари, алкохол и златни накити в количество от 6,5 кг на стойност 322 хил.лева, отчете окръжният прокурор на Бургас Георги Чинев. Бандата е разрушавала стени, за да проникне в помещенията. Използван е специфичен режещ инструмент с газ пропан бутан и кислород, за да се разбият касите, уточни той. Златото е отнето от заложна къща. Наблюдаващият прокурор Мануел Манев поясни, че кражбите са извършени в Айтос и Бургас от май 2017 до юни 2018 година. „След разбиването на стените са използвани специални устройства за заглушаването на СОТ, след като са елиминирани, се е пристъпвало към рязането на касите. Винаги е имало предварително обследване и проучване на обектите. Проучвали са се маршрути и са се правили удари в точното време”, допълни прокурор Мануел Манев. На две лица са повдигнати обвинения по чл.196, ал.а – за извършване на кражби в особено големи размери, по което ги грози от 10 до 20 години и цялостната конфискация на имуществото. Трябва да се обърне внимание дали следва да бъдат ограничени продажбите на заглушавани техниките за СОТ системите. Той призова собствениците на подобни обекти да имат физическа охрана или да държат ценности в специализирани трезори. Окръжният прокурор на Бургас Георги Чинев благодари на полицията за отличното взаимодействие. Работата по случая продължи няколко месеца, каза от своя страна директорът на ОД на МВР в Бургас старши комисар Калоян Калоянов.„Характерно за тези случаи, които са документирани е, че лицата извършват добро, изключително прецизно разузнаване на обектите, имат изключително добра логистика и успяват бързо да се освободят от откраднатите вещи”, допълни директорът на ОД на МВР в Бургас. Той допълни, че в момента се проверява информация и за техни престъпления, извършени в други области, включително и в чужбина. Сподели:", "date": "2019.02.06", "title": "Прокуратурата с последни подробности за акцията в Бургас: Разбита е група за крупни кражби"}
{"url": "https://pik.bg/%D1%82%D1%80%D0%B5%D0%B2%D0%BE%D0%B6%D0%BD%D0%BE-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0-%D1%81%D0%B5-%D0%B1%D1%80%D0%BE%D1%8F%D1%82-%D0%BD%D0%B0-%D0%B1%D0%BE%D0%BB%D0%BD%D0%B8%D1%82%D0%B5-%D0%BE%D1%82-%D1%80%D0%B0%D0%BA-news817479.html", "text": "България е сред страните с високо засягане от всички видове рак. Годишно новооткритите случаи и смъртността също растат. За 2018 г. те са съответно 9% и 6,3% повече, отколкото са били пет годинипо-рано. Тревожната констатация направи проф. Здравка Валерианова, която е директор на Националния раков регистър. Европейският регион, където живее по-малко от 1/10 от глобалното население, е вторият по честота на засягане след Азия, като новодиагностицираните са изчислени на 23,4% от всички нови случаи и 20,3% от всички умирания от рак по света. В България около 83 850 са с поне 5-годишна преживяемост след лечение, или 52% от заболелите. Средната за Европа е към 70%. За тези хора прогнозата е да живеят толова, колкото и ако не са имали рак, обясни проф. Валерианова. Най-чести при българските мъже са карциномите на простатата, белия дроб, дебелото черво и пикочния мехур. При жените водещи са ракът на гърдата, матката, дебелото черво и маточната шийка. Ръстът на злокачествените тумори се дължи главно на нарастването на броя на населението по света и неговото застаряване. Но и на липса на профилактика и здравна култура. Сподели:", "date": "2019.02.06", "title": "ТРЕВОЖНО: Увеличава се броят на болните от рак"}
{"url": "https://pik.bg/%D0%BE%D1%82%D0%BB%D0%B8%D1%87%D0%BD%D0%B8%D0%BA-%D0%BD%D0%B8%D0%BA%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D1%81%D0%B2%D0%B0%D0%BB%D0%B8-11-%D0%BA%D0%B8%D0%BB%D0%B0---%D0%B5%D1%82%D0%BE-%D0%BA%D0%B0%D0%BA-%D0%BE%D1%82%D1%81%D0%BB%D0%B0%D0%B1%D0%BD%D0%B0-news817482.html", "text": "Вратарят на Левски Николай Михайлов се завърна на \"Герена\" след 12 години в чужбина и бързо требваше да влезе във форма. Той вече е свалил е 11 килограма, но трябва да отслабне с още четири до първия официален мач. \"Всичко върви добре. Здрав съм. Не съм изпуснал нито една тренировка, което е радостно. През последните три години не съм правил нито зимна, нито лятна подготовка, защото винаги подписвах късно и ме хвърляха направо в мачовете и не бях готов. Сега се чувствам все по-добре с всеки изминал ден\", заяви Михайлов в интервю пред \"Спортар\". Футболистът се надява да остане на терена поне още 5 години. \"Надявам се да съм във форма и да пазя добре за Левски. Идва моментът за националния отбор. За мен е чест да бъда повикан там. Пред мен предстои много работа. Това ще са много важни пет месеца за моята кариера. Ники Михайлов ще направи всичко възможно да бъде това, което е бил\", коментира още спортистът. Сподели:", "date": "2019.02.06", "title": "ОТЛИЧНИК: Ники Михайлов свали 11 кила - ето как отслабна"}
{"url": "https://pik.bg/%D1%80%D1%83%D1%81%D0%B5-%D1%81-%D1%80%D0%B5%D0%BA%D0%BE%D1%80%D0%B4%D0%B5%D0%BD-%D0%B1%D1%8E%D0%B4%D0%B6%D0%B5%D1%82-%D0%B7%D0%B0-2019-%D0%B3%D0%BE%D0%B4%D0%B8%D0%BD%D0%B0-news817414.html", "text": "Преходният остатък е около 22 млн. лева. През миналата година общината разполагаше с бюджет от 134 646 845 лева. \"Това е най-добрият бюджет, който община Русе е имала през последните 20 години. Бюджет, който показва изключителна стабилност и който дава гаранция за успешно изпълнение на всички дейности, заложени в различните секторни политики - като социалните дейности, образованието, здравеопазването, екологията, както и промяната на инфраструктурата в града\", каза кметът на Русе Пламен Стоилов. По думите му този бюджет ще позволи да се продължи стратегическото развитие на Русе. Успешно ще бъдат завършени и основните инфраструктурни проекти. Сред стратегическите обекти, включени в инвестиционната програма, са изграждане на голям плувен комплекс, спортна зала в СУ \"Васил Левски\", енергийна ефективност на системата за улично осветление на града, обновяване и проектиране на детски площадки. Община Русе ще разполага с бюджет от 138 045 361 лева през тази година. Той беше приет на заседание на общинските съветници с 37 гласа \"за\", деветима \"против\" и трима \"въздържал се\". Сподели:", "date": "2019.02.06", "title": "Русе с рекорден бюджет за 2019 година"}
{"url": "https://pik.bg/%D0%BE%D0%BE%D0%BD-%D0%BE%D1%87%D0%B0%D0%BA%D0%B2%D0%B0-%D0%BD%D0%B8-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D1%81%D0%BF%D0%B0%D0%B4-%D0%BF%D0%BE%D0%B2%D0%B8%D1%88%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%BC%D0%B8%D1%82%D0%B0-%D0%B7%D0%B0-%D0%BA%D0%B8%D1%82%D0%B0%D0%B9-news817359.html", "text": "През миналата година Съединените щати наложиха допълнителни мита между 10 и 25 процента върху вноса на китайски стоки за 250 млрд. долара като наказание за това, което САЩ наричат нелоялни търговски практики, заплашвайки да повишават 10-процентните мита до 25% от 1-ви март, ако до тогава не бъде постигнат значителен напредък в търговските преговори между двете водещи световни икономики, припомня БНР. \"Последствията от подобни мита ще бъдат огромни\", посочи на пресконференция Памела Кок-Хамилтън, ръководител на международната търговия в UNCTAD. \"Последиците за цялата международна търговска система ще бъдат силно отрицателни\", предупреди тя. Според нея повишаването на американските тарифите и ответната стъпка от страна на Китай ще предизвикат икономически спад с оглед на нестабилността на финансовите и на пазарите на суровини, докато предприетите от компаниите стъпки за адаптиране ще окажат натиск върху световния икономически растеж. \"Ще има валутни войни и девалвация, стагфлация, водеща до загуба на работни места, по-висока безработица и по-важното - опасността от заразен ефект, или това, което наричаме реакционен ефект, което ще доведе до каскада от други мерки, изкривяващи търговията\", отбеляза Памела Кок-Хамилтън. По-малките и по-бедните страни ще се мъчат да се справят с такива външни шокове, допълни тя. По-високата цена на търговията между САЩ и Китай ще накара компаниите да се отклонят от сегашните източноазиатски вериги за доставки, но въздействието на тарифите няма да облагодетелства американските фирми. Според изследването на UNCTAD американските компании ще успят да \"уловят\" само 6% от засегнатия китайки износ за 250 млрд. долара, докато китайските фирми ще запазят 12% въпреки по-високите разходи за търговия. Други държави биха \"уловили\" приблизително 82% от стойността на китайския износ за 250 млрд. долара и 85% от американския износ за 85 млрд. долара, засегнат от високите митнически тарифи. \"ЕС ще успее да овладее 70 млрд. долара от търговията между САЩ и Китай. Всяка една от държавите като Япония, Мексико и Канада пък ще хванат над 20 млрд. долара\", сочи проучването на UNCTAD. Плановете на САЩ за повишаване на тарифите върху вноса от Китай през следващия месец може да предизвика световен икономически спад и да позволи на други страни да поемат около 200 млрд. долара от китайския износ, показва проучване на агенцията за търговия и развитие към ООН UNCTAD, съобщава Ройтерс. Сподели:", "date": "2019.02.06", "title": "ООН: Очаква ни световен икономически спад повишаването на американските мита за Китай"}
{"url": "https://pik.bg/%D0%BD%D0%B0%D1%85%D0%BE%D0%B4%D0%BA%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%BE%D0%B2-%D0%B2%D0%B8%D0%B4-%D0%B4%D0%B8%D0%BD%D0%BE%D0%B7%D0%B0%D0%B2%D1%8A%D1%80-%D0%B2-%D0%BF%D0%B0%D1%82%D0%B0%D0%B3%D0%BE%D0%BD%D0%B8%D1%8F-news817303.html", "text": "\"Ние вярваме, че дългите и остри бодли - много дълги и тънки - по шията и гърба на Bajadasaurus и Amargasaurus cazaui (друго динозавър от този род) трябва да са били за възпиране на евентуални хищници\", казва Пабло Галина, помощник-изследовател в държавния Съвет за научни и технически изследвания (CONICET). В Аржентинска Патагония са открити останките на тревопасен д инозавър, отблъскващ хищниците с ред бодли , разположени по гърба му, живял преди 140 млн. години . Откриването на новия вид динозавър, кръстен Bajadasaurus pronuspinax, е публикувано в научното списание Нейчър. В Културния научен център в Буенос Айрес е изложена репродукция на неговия бодлив врат, съобщава АФП. \"Смятаме, че ако са имали само голи костни структури или са били покрити само с кожа, те биха могли лесно да бъдат смачкани или наранени от удар когато са били атакувани от други животни\", добавя той. „Тези бодли трябва да са били покрити с кератинова обвивка, подобна на тази в роговете на много бозайници“. Bajadasaurus е част от по-голямото семейство Sauropod, което е живяло от края на Триасовия период (преди около 230 млн. години) до края на късната Креда (преди 70 млн. години). Amargasaurus cazaui е живял на Южноамериканския континент около 15 млн. години след Bajadasaurus. И двата вида са открити в провинция Неукуен на около 1800 км южно от Буенос Айрес. CONICET заяви в изявление, че шиповете вероятно са се използвали и за регулиране на температурата на динозаврите или дори да ги направят по-сексуално привлекателни за потенциален партньор. Bajadasaurus може би е имал месест гръб между бодлите, подобен на този на камилата. \"Проучванията показват, че това животно е прекарвало голяма част от времето си в консумиране на земни растения, докато очните му дъна, близо до върха на черепа, му позволявали да следи онова, което се случва около него\", твърди CONICET. Сподели:", "date": "2019.02.06", "title": "НАХОДКА: Откриха нов вид динозавър в Патагония"}
{"url": "https://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%BE%D1%82%D0%BF%D1%83%D1%81%D0%BA%D0%B0-5-%D0%BC%D0%BB%D0%BD-%D0%B5%D0%B2%D1%80%D0%BE-%D0%B7%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news817421.html", "text": "Европейската комисия съобщи, че отпуска пет милиона евро хуманитарна помощ за Венецуела. Комисията ще открие свое хуманитарно представителство в столицата Каракас, добави говорител на институцията. Той отбеляза, че от миналата година насам ЕС е осигурил за Венецуела 40 милиона евро хуманитарна подкрепа, предназначена за най-бедните хора. Средствата ще послужат за спешни лекарски грижи, достъп до вода, почистващи средства и до училище. ЕК добавя, че вече пета година Венецуела е в икономически срив, нанесъл щети на образователната система и здравеопазването, довел до глад и недостиг на лекарства, до насилие и несигурност. Допълва се, че най-засегнати са децата, жените и възрастните хора. Сподели:", "date": "2019.02.06", "title": "Европейската комисия отпуска 5 млн. евро за Венецуела"}
{"url": "https://pik.bg/%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%BE%D1%82-%D1%80%D0%B0%D1%8F-%D0%BB%D0%B5%D0%BF%D0%B0-%D0%B1%D1%80%D0%B5%D0%BD%D0%B0-%D1%81%D0%B5-%D0%BF%D1%83%D1%81%D0%BD%D0%B0-%D0%BF%D0%BE-%D0%B1%D0%B0%D0%BD%D1%81%D0%BA%D0%B8-%D0%BE%D1%82-%D0%B1%D0%BE%D1%80%D0%B0-%D0%B1%D0%BE%D1%80%D0%B0-%D1%81%D0%BD%D0%B8%D0%BC%D0%BA%D0%B8-news817473.html", "text": "58-годишната Лeпa Бpeнa взpиви мpeжaтa c нoви ĸaдpи по бански. Cpъбcĸaтa изпълнитeлĸa oтпpaши нa пoчивĸa към Бoрa Бopa. Taм пeвицaтa зaвeдe цялoтo cи ceмeйcтвo пpeди пpoявaтa нa пъpвoтo cи внyчe. Миналата година по същото време Лепа Брена пак се наслаждаваше на райски местенца - Тайланд и Малдивите. Тогава също не пропусна да се покаже в провокативни снимки, а 12 месеца по-късно доказа на почитателите си, че за нея годината са само цифра. Този път певицата, съпругът й и синовете й Виктор и Стефан са отседнали в един от най-скъпарските хотели на Бора Бора. Ha фoтocитe от ваканцията липcвaт снаха й Aлeĸcaндpa и Филип, ĸoйтo е син на съпруга на Лепа Брена - Бата Живойнович от предишния му брак. Двамата млади cъвceм cĸopo щe cтaнaт poдитeли нa мoмчeнцe, пише \"Хотнюз\". Сподели:", "date": "2019.02.06", "title": "ПОЗДРАВИ ОТ РАЯ: Лепа Брена се пусна по бански от Бора Бора (СНИМКИ)"}
{"url": "https://pik.bg/%D0%B7%D0%B8%D0%BC%D0%B0%D1%82%D0%B0-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D0%B8%D0%B4%D0%B2%D0%B0%D1%82-%D1%81%D1%82%D1%83%D0%B4-%D0%BE%D0%B1%D0%BB%D0%B0%D1%86%D0%B8-%D0%B8-%D0%B2%D0%B0%D0%BB%D0%B5%D0%B6%D0%B8-news817518.html", "text": "Днес ще бъде облачно със слаби валежи от дъжд. С умерен вятър от север-североизток ще нахлува студен въздух. С понижението на температурите, в края на деня и през нощта срещу четвъртък, дъждът в Предбалкана и по високите котловинни полета на Западна България ще преминава в сняг. Максималните температури ще са предимно между 4° и 9°. Над планините ще бъде облачно, мъгливо и ще превалява сняг, под 1000 метра – слаб дъжд. Вечерта и в по-ниските части дъждът ще преминава в сняг. Ще духа умерен и силен изток-североизточен вятър, с него температурите ще се понижават. Максималната на височина 1200 метра ще е около 2°, на 2000 метра – около минус 4°. Над Черноморието ще преобладава облачно време с превалявания от дъжд, на повече места и по-често по южното крайбрежие. Ще духа умерен до силен североизточен вятър. Вълнението на морето ще е 3-4 бала. Температурите на въздуха ще се понижат, максималните ще са между 5° и 8°. Температурата на морската вода е около 7°. На 06.02.2019 слънцето ще изгрее в 07:36 часа и ще залезе в 17:45 часа. Продължителност на деня 10:08 часа. На 06.02.2019 луната ще изгрее в 08:35 часа и ще залезе в 19:17 часа. Осветеност на диска в 0h UT %. Фаза на луната: след новолуние преди първа четвърт. Сподели:", "date": "2019.02.06", "title": "ЗИМАТА СЕ ЗАВРЪЩА: Идват студ, облаци и валежи"}
{"url": "https://pik.bg/%D1%81%D0%BB%D0%B0%D0%B1%D0%B8-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D1%8F-%D1%81%D0%B0-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%B8-%D0%BA%D1%80%D0%B0%D0%B9-%D0%B1%D1%83%D1%80%D0%B3%D0%B0%D1%81-news817542.html", "text": "6 слаби труса са регистрирани тази сутрин в Черно море, на около 30 км от Бургас и на около 15-20 км от нос Емона и Слънчев бряг. Това съобщиха от Националния институт по геофизика, геодезия и география при БАН. Трусовете са слаби - с магнитуд между 2,4 и 2,2 по Рихтер, съобщава \"Фокус\". Първият е регистриран в 05.50 часа, като и продължават и в момента. Дълбочината им е различна, но земетресенията са плитки- между 3 км и 6км. Няма данни някой от трусовете да е усетен. Сподели:", "date": "2019.02.06", "title": "Слаби земетресения са регистрирани край Бургас"}
{"url": "https://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D1%87%D0%B5%D1%81%D1%82%D0%B2%D0%B0%D0%BC%D0%B5-%D0%B2%D0%B5%D0%BB%D0%B8%D0%BA-%D1%81%D0%B2%D0%B5%D1%82%D0%B5%D1%86---%D1%87%D0%B5%D1%80%D0%BF%D1%8F%D1%82-%D0%B8-%D0%BD%D0%B0%D0%B9-%D1%81%D0%B2%D0%B5%D1%82%D0%BB%D0%B8%D1%82%D0%B5-%D0%B8%D0%BC%D0%B5%D0%BD%D0%B0-news817516.html", "text": "- свети Фотий се родил в Цариград около 820 г. от богат и знатен род. Баща му се казвал Сергий, а майка му – Ирина, чийто брат бил женен за сестрата на византийската императрица Теодора. Родителите на Фотий страдали изповеднически за своето открито иконопочитание по времето, когато византийските императори били иконоборци. Фотий получил най-доброто образование на своето време и бил най-ученият представител на тогавашна Византия. Той бил преподавател в знаменитата Магнурска школа в Цариград, където се учел славянският равноапостол Константин – Кирил Философ и малко по-късно – българският цар Симеон Велики. Фотий заемал високи служби в държавата, на най-много обичал да се занимава с науките. Заради изключителните си дарования и високото си образование той бил поставен през 858 г. за цариградски патриарх. Патриарх Фотий насърчил Константин Философ да стане християнски мисионер на славяните. Той написал до българския цар Борис І обширно послание върху християнската вяра и живот. Патриарх Фотий се борил против изопачаванията на християнството и често влизал в разногласие с византийските императори. В зависимост от курса на тяхната политика той бил свалян и пак възстановяван на патриаршеския престол, докато най-после умира в заточение на 6 февруари 891 година. Свети Фотий оставил богато книжовно наследство, благодарение на което узнаваме за съчинения на древни свети отци, които той имал под ръка, но до нас не са стигнали. Приснопаметният йеромонах Неофит Рилски е превел от гръцки житие и служба в чест на св. патриарх Фотий. Тази книга е напечатана в Цариград през 1849 година. Сподели:", "date": "2019.02.06", "title": "ПРАЗНИК: Честваме велик светец - черпят и най-светлите имена"}
{"url": "https://pik.bg/%D1%83%D1%87%D0%B5%D0%BD%D0%B8-%D0%BF%D1%80%D0%B5%D0%B8%D0%B7%D1%87%D0%B8%D1%81%D0%BB%D0%B8%D1%85%D0%B0-%D1%81%D0%B5%D0%B2%D0%B5%D1%80%D0%BD%D0%B8%D1%8F-%D0%BC%D0%B0%D0%B3%D0%BD%D0%B8%D1%82%D0%B5%D0%BD-%D0%BF%D0%BE%D0%BB%D1%8E%D1%81-news817464.html", "text": "Учени преизчислиха северния магнитен полюс. Земният северен магнитен полюс се измества толкова бързо от няколко десетилетия, че предишните изчисления вече не бяха достатъчно точни за навигация и специалистите актуализираха мястото му година по-рано от графика, съобщи Асошиейтед прес. Северният магнитен полюс се измества с около 55 км годишно. Той премина международната линия за смяна на датата през 2017 г. и излиза от Канадския Арктик на път към Сибир. Постоянното изместване е проблем за компасите в смартфоните и потребителската електроника. Самолетите и корабите също го използват за помощна ориентация, обясни геофизикът Арно Чулиат, главен автор на новоиздадения Световен магнитен модел. Джи Пи Ес системата обаче не е засегната, защото е спътникова. Американското Национално управление по изследване на океаните и атмосферата и Британският геоложки институт актуализират мястото на северния магнитен полюс на пет години през декември. Сега обаче го направиха по-рано заради по-бързото му движение. От 1831 г., когато е измерен за първи път в канадския далечен север, магнитният полюс се е придвижил с 2300 км към Сибир. От 2000 г. обаче изместването му се ускори от 15 км годишно на 55 км годишно. Причината е турбулентност в течното външно земно ядро. Магнитният южен полюс се движи много по-бавно от северния. Земното магнитно поле отслабва и след време северният и южен полюс ще разменят полярността си. Това се е случвало многократно в историята на Земята, но не и през последните 780 000 години. Когато стане, няма да е като обръщането на монета, а ще отнеме поне 1000 години. Сподели:", "date": "2019.02.06", "title": "Учени преизчислиха северния магнитен полюс"}
{"url": "https://pik.bg/%D0%BA%D0%B0%D0%BB%D1%84%D0%B8%D0%BD-%D0%BF%D1%80%D0%B5%D0%B4%D0%B2%D0%B8%D0%B6%D0%B4%D0%B0-%D0%B3%D0%BE%D0%BB%D0%B5%D0%BC%D0%B8-%D1%82%D1%80%D0%B0%D0%BD%D1%81%D1%84%D0%BE%D1%80%D0%BC%D0%B0%D1%86%D0%B8%D0%B8-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news817556.html", "text": "Македония е част от много силен натиск. Договорът ще донесе много повече стабилност и за страната. За нас е много по-добре да бъдем заобиколени от съюзници. Това заяви бившият вицепремиер и министър на външните работи Ивайло Калфин в сутрешния блок на БНТ. Припомняме, че днес посланиците на държавите от НАТО ще подпишат протокола за присъединяване на Република Македония към Алианса. На церемонията ще присъства македонският външен министър Никола Димитров. \"Не е тайна, че Русия не искаше НАТО да се разширява повече на Балканите. Влизането в НАТО на Македония ще донесe на страната големи трансформации\", каза още той.. \"САЩ не бяха третирани нечестно от НАТО. Дялът на финансиране през годините от тяхна страна намалява. Вече ще има по-тясно сътрудничества между страните от ЕС и в НАТО\", допълни Калфин. \"Следващата логична стъпка за Македония е влизането и в ЕС. Първо трябва да се утвърди името Република Северна Македония. След ратификация, Македония вече може да е част. Важно е това да е бързо\", завърши Ивайло Калфин. Сподели:", "date": "2019.02.06", "title": "Калфин предвижда големи трансформации в Македония"}
{"url": "https://pik.bg/%D0%BE%D0%BE%D0%BD-%D1%83%D0%BA%D1%80%D0%B0%D0%B9%D0%BD%D0%B0-%D0%B5-%D0%B5%D0%B4%D0%BD%D0%B0-%D0%BE%D1%82-%D0%BD%D0%B0%D0%B9-%D0%BC%D0%B8%D0%BD%D0%B8%D1%80%D0%B0%D0%BD%D0%B8%D1%82%D0%B5-%D0%B4%D1%8A%D1%80%D0%B6%D0%B0%D0%B2%D0%B8-%D0%B2-%D1%81%D0%B2%D0%B5%D1%82%D0%B0-news817543.html", "text": "Заради конфликта в Донбас Украйна влезе в списъка на най-минираните и опасни държави в света. За това съобщава в Туитър пресслужбата към Дирекцията на ООн за координация на хуманитарните въпроси, пише вестник „Известия“, цитирани от \"Фокус\". В Световната организация отбелязват, че по време на военния конфликт са загинали над две хиляди и половина мирни жители, още девет хиляди са ранени, в тежка хуманитарна ситуация са близо четири и половина души. През 2014 след държавния преврат новата власт в Киев е тръгнала на военна операция срещу жителите на Донбас, които се отказаха да признаят резултатите от „майдана“ и се обявиха за независимост, като създадоха Донецката и Луганската народна република. Опълченците от тези две самопровъзгласили се републики непрекъснато съобщават за избухване на мини, а на 22 януари президентът Петро Порошенко подписа закон, с който се установява ред за разминиране на Донбас. Сподели:", "date": "2019.02.06", "title": "ООН: Украйна е една от най-минираните държави в света"}
{"url": "https://pik.bg/%D0%B5%D0%BA%D0%B8%D0%BF%D0%B8-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B4%D0%B0-%D1%83%D0%BA%D1%80%D0%B5%D0%BF%D0%B2%D0%B0%D1%82-%D1%80%D0%B0%D0%B7%D1%80%D1%83%D1%88%D0%B5%D0%BD%D0%B0%D1%82%D0%B0-%D0%B4%D0%B8%D0%B3%D0%B0-%D0%BD%D0%B0-%D1%80%D0%B5%D0%BA%D0%B0-%D1%87%D0%B0%D1%8F-news817536.html", "text": "Продължава укрепването на разрушената дига на река Чая. Очаква се коритото да бъде променено, а бетонните блокове от стената да бъдат повдигнати с кран и укрепени за брега. Опасенията бяха, че водата ще излезе от коритото си и ще залее къщите в близкото село Катуница. Ситуацията в момента изглежда овладяна, но всичко зависи от времето и дали ще има ново покачване на речното ниво, предава Нова телевизия. Сподели:", "date": "2019.02.06", "title": "Екипи продължават да укрепват разрушената дига на река Чая"}
{"url": "https://pik.bg/%D0%BE%D1%82-%D0%B1%D0%B5%D1%80%D0%BD%D0%B0%D0%B1%D0%B5%D1%83-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%BE%D0%B3%D1%80%D0%BE%D0%BC%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%83%D0%B4%D0%B0%D1%80-news817386.html", "text": "Реал Мадрид е един от клубовете, които проявяват интерес към младата звезда на Бенфика Жоао Феликс. 19-годишният нападател е сензацията в местния шампионат, след като има 7 гола на сметката си, при това за малко повече от 1000 минути футбол и серия големи отбори като Барселона, ПСЖ, Байерн, Ювентус и Атлетико Мадрид се интересуват от него. Футболистът си спечели прякора \"Урагана Феликс\" и Реал е поредният клуб, който се нарежда на опашката за него. Засега неустойката в договора му от 120 милиона евро спира желаещите, но както е известно Орлите от Лисабон често са склонни на преговори. През миналия месец клуб от Висшата лига на Англия е продложил 60 милиона за Жоао, но те са били недостатъчни, така че в Бенфика явно искат да получат максимално висока сума за своята перла. Мнозина сравняват Феликс с Килиан Мбапе като потенциал, като някои дори смятат, че той може да се превърне в новия доминант във футбола след Роналдо и Меси. Затова и ситуацията около младока изглежда изключително любопитна, акцентира \"Гол\". Сподели:", "date": "2019.02.06", "title": "От \"Бернабеу\" подготвят огромен трансферен удар?"}
{"url": "https://pik.bg/%D0%BE%D1%82%D0%BC%D0%B5%D0%BD%D1%8F%D1%82-%D0%B3%D1%80%D0%B8%D0%BF%D0%BD%D0%B0%D1%82%D0%B0-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D0%B2-%D0%B3%D0%B0%D0%B1%D1%80%D0%BE%D0%B2%D1%81%D0%BA%D0%BE-%D0%B8-%D1%80%D0%B0%D0%B7%D0%B3%D1%80%D0%B0%D0%B4%D1%81%D0%BA%D0%BE-news817537.html", "text": "От днес грипната епидемия се отменя в областите Габрово и Разград. В София, Пловдив и Козлодуй учениците се връщат в класните стаи. Епидемията остава в сила в Благоевград, Монтана, Пазарджик, Пловдив, Търговище и смолянската община Мадан. Сподели:", "date": "2019.02.06", "title": "Отменят грипната епидемия в Габровско и Разградско"}
{"url": "https://pik.bg/-news553405.html", "text": "На пазара. - Тези маратонки чие производство са? - Италиански! - Но вижте, под стелката пише, че са китайски! - За нормалните хора са италиански, а за любопитните – китайски! Сподели:", "date": "2019.02.06", "title": "ВИЦОВЕ"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BE%D0%BF%D0%B0%D1%81%D0%BD%D0%B0-%D0%BC%D1%8A%D0%B3%D0%BB%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%85%D0%B5%D0%BC%D1%83%D1%81-news817550.html", "text": "За това информира Агенция \"Пътна инфраструктура\" (АПИ). Видимостта е намалена и в района на Беклеме и Шипково, област Ловеч, както и Горно Белотинци, област Монтана. е видимостта в област Видин и в района на Котел (област Сливен), Криводол, Б. Слатина и Борован (област Враца), Кнежа и Вълчитрън (област Плевен) и по пътя Обзор - Слънчев бряг. е ограничена видимостта в района на Антоново и Омуртаг (област Търговище), Градина и Любеново (област Плевен), Летница, Априлци, Ябланица (област Ловеч), Вълчедръм (област Монтана), Босна и М. Търново (област Бургас). До 100 метра е ограничена видимостта и по някои пътища в област Русе. В област Добрич видимостта е Пътните настилки са предимно сухи, на места мокри, по усойните и планински райони частично заледени, обработени и проходими при зимни условия, уверяват от АПИ. Припомняме, в района на Сандански. Един човек загина, а 13 души бяха ранени. Видимостта по АМ \"Хемус\" в област София е ограничена до 20-30 метра заради мъгла. до 30 метра До 50 метра До 100 метра до около 150 метра. заради гъста мъгла вчера възникна тежка верижна катастрофа по АМ \"Струма\" Сподели:", "date": "2019.02.06", "title": "ВНИМАНИЕ: Опасна мъгла на магистрала \"Хемус\""}
{"url": "https://pik.bg/%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%B8%D1%85%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D1%81%D1%82%D1%80%D1%83%D0%BC%D0%B0-%D1%81%D0%BB%D0%B5%D0%B4-%D0%B2%D0%B5%D1%80%D0%B8%D0%B6%D0%BD%D0%BE%D1%82%D0%BE-%D0%BC%D0%B5%D0%BB%D0%B5-news817538.html", "text": "Възстановено е движението в района на жестоката верижна катастрофа на магистрала \"Струма\". Във вторник сутринта повече от 30 автомобила се удариха. Един мъж загина - блъснал го тежкотоварен автомобил, докато опитвал да помогне на идващите коли да спрат, припомня Нова телевизия. Причините за инцидента все още се изясняват. Прокуратурата е образувала две дела - едното за смъртта на мъжа, а второто - за причиняване на множество травми по непредпазливост. От разпитите на свидетели станало ясно, че два тира рязко са намалили скоростта. Именно в тях били първите удари - на идващите отзад автомобили. В района е имало мъгла и видимостта е била под 10 метра, разказват още свидетели на инцидента. След катастрофата 16 души бяха приети в болница с различи травми. Сподели:", "date": "2019.02.06", "title": "Възстановиха движението по \"Струма\" след верижното меле"}
{"url": "https://pik.bg/-news553407.html", "text": "Един мъж си седял в автобуса. По едно време се разсмива на глас и хората го питат: - Защо се смееш? - Разказвам си вицове - отговорил мъжът. След пет минути се чува много силен смях. Хората пак питат: Сега защо се смееш бе, човек? - Ами този виц не го бях чувал! Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553406.html", "text": "Върви си един златотърсач в Аляска и изведнъж чува глас: - Копай! Тук има злато! Почва златотърсачът да копае и намира голяямо парче самородно злато. А гласът изумено: - Я, злато! Сподели:", "date": "2019.02.06", "title": "ВИЦОВЕ"}
{"url": "https://pik.bg/%D0%BC%D0%BD%D0%BE%D0%B3%D0%BE-%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%88%D0%BF%D0%BE%D1%80%D0%B8%D1%82%D0%B5-news817389.html", "text": "Голямата звезда на Тотнъм Хари Кейн изуми целия лекарски щаб на клуба със скоростта на възстановяването си от травмата в глезена, която получи преди около месец в мача с Манчестър Юнайтед, загубен с 0:1. Той ще се върне на терена почти месец по-рано от очакваното. Лекарите първоначално бяха обявили, че Хари няма как да играе преди средата на март. Сега обаче усилията им са насочени около това да го вдигнат на крака за мача с Борусия Дортмунд от Шампионската лига на 13 февруари! \"Всичко се развива добре, въпросът е как се чувствам, а аз не чувствам вече болки. Важното е подуването в глезена ми да не се повтори и ако това е факт, ще се завърна на терена възможно най-скоро\", заяви Кейн наскоро. Неговото отсъствие беше голям удар по амбициите на \"шпорите\", които в един момент трябваше да се справят и без него, и без Деле Али, и без Хьон Мин Сон и за малко да се разминат с шампионските си амбиции, но все още те са налице, акцентира \"Гонг\". Сподели:", "date": "2019.02.06", "title": "Много добра новина за \"шпорите\""}
{"url": "https://pik.bg/-news553408.html", "text": "Умният ученик влиза в час и започват да го изпитват. - Кой е създал българската държава? - пита учителката. - Хан Аспарух - отговаря ученикът. - През коя година? - 681. - Къде е гробът му? - Учените още не са го установили. - Браво шестица. Междувременно отвън Иванчо подслушвал и решил да каже същите отговори, за да изкара и той шестица. Влиза Иванчо. - Как се казваш? - пита учителката. - Хан Аспарух - казва Иванчо. - На колко си години? - 681. - Ти имаш ли мозък? - Учените още не са го установили - отговаря Иванчо. Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553470.html", "text": "Младеж се разхожда с гаджето си по улицата и се разминават с представителен, богато облечен мъж. Поздравяват се и си продължават по пътя. Момичето пита: - Кой беше този? - А, познаваме се от работата... Помощник ми е. - Как така? - Ами той подписва писмата, които аз нося до пощата. Сподели:", "date": "2019.02.06", "title": ":)"}
{"url": "https://pik.bg/%D0%BF%D0%BE%D0%BA%D0%BB%D0%BE%D0%BD-%D1%82%D0%BE%D0%B2%D0%B0-%D0%B5-%D0%B4%D0%B8%D0%BC%D0%B8%D1%82%D1%8A%D1%80-%D0%BA%D0%BE%D1%81%D1%82%D0%B0%D0%B4%D0%B8%D0%BD%D0%BE%D0%B2-%D0%BC%D0%B8%D1%82%D0%B0%D0%BA%D0%B0---%D0%B3%D0%B5%D1%80%D0%BE%D1%8F%D1%82-%D0%BA%D0%BE%D0%B9%D1%82%D0%BE-%D0%B7%D0%B0%D0%B3%D0%B8%D0%BD%D0%B0-%D0%B2-%D0%BC%D1%8A%D0%B3%D0%BB%D0%B0%D1%82%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%81%D1%82%D1%80%D1%83-news817559.html", "text": "Това е 54-годишният Димитър Костадинов от санданското село Ново Делчево, който загина в зверската верижна катастрофа на магистрала \"Струма\" между Сандански и село Дамяница вчера сутринта. Той беше премазан от камион, докато се опитвал да предупреди останалите шофьори да внимават, че има катастрофа... Костадинов излязъл в гъстата мъгла на пътното платно и започнал да маха срещу идващите коли, за да предотврати последващ сблъсък и да предупреди шофьорите да намалят скоростта. Но за кратко! Водач на камион не го видял и го премазал. Блъснал го е с 93 км/ч, Митака не е имал никакъв шанс да оцелее. Убил го в мъглата - на място. Димитър Костадинов загина, за да спаси десетки пътуващи от още по-тежки последствия в една от най-жестоките катастрофи, ставала на територията на област Благоевград. 14 ранени и 1 загинал е черната равносметка от кървавия сблъсък на 25 автомобила, 2 автобуса и микробус, които се нанизаха един в друг и се наложи да режат ламарини, за да спасяват ранените, съобщава струма.ком. Но Димитър Костадинов, който от добро сърце излезе на пътя, загина. Изненадващо и нелепо. Изпратен от близките си на работа в мебелна фабрика в Сандански, той не се прибра при семейството си в края на работния ден вчера. Трагедията е голяма. Съселяните му, колегите му и най-вече неговите близки и семейството му са в шок. Покрусени! Митака, както всички го наричат, и със смъртта си доказа, че е изключително добър човек, казват тези, които го познават. Колегите му останаха вцепенени от черната вест. Минути преди негов приятел от работата го чул по служба. Бил веселяк, разказват хората в Сандански. Минути по-късно научили, че именно той е загиналият в катастрофата. Припомняме, че вчера десетки семейства преживяха най-големия кошмар в живота си. Гледайки смазаните до неузнаваемост коли, разтреперани майки, бащи, съпруги и съпрузи издирваха ранените. Трепереха за живота им. Пътят бе осеян с кръв и ламарини. Кошмарна гледка, жестоко преживяване за ранените и техните близки, за полицаи, лекари, огнеборци и всички станали свидетели на жестокия сблъсък. А за близките на Димитър Костадинов това бе най-черният ден в живота им. Поклон пред паметта на този герой. Димитър Костадинов от Ново Делчево на 54 години! Сподели:", "date": "2019.02.06", "title": "ПОКЛОН! Това е Димитър Костадинов-Митака - героят, който загина в мъглата на магистрала \"Струма\", спасявайки десетки пътуващи (СНИМКА)"}
{"url": "https://pik.bg/-news553474.html", "text": "Катаджия спира шофьор и му казва: - Превишихте скоростта - напишете обяснение за това на японски. Шофьорът казва: - Ама аз не знам японски. След това помисля малко и подава талона си с 10 долара в него. Катаджията: - А-а-а, вече си го научил наполовина японския. Сподели:", "date": "2019.02.06", "title": ":)"}
{"url": "https://pik.bg/-news553472.html", "text": "Двама се блъскат на пътя. Излизат от колите, оглеждат. По едно време единия вади бутилка уиски: - Дай да пием по едно… Другият изпива половината шише и му го връща: - Пийни и ти! - А, не, аз ще изчакам полицията да дойде и тогава. Сподели:", "date": "2019.02.06", "title": ":)"}
{"url": "https://pik.bg/-news553473.html", "text": "Двама абсолютно пияни мъже седят на улицата. Срещу тях се задава полицай. - Пешо, гледай, гледай! - сочи единият - Този е обратен... - Как разбра? - Ами гледай колко красиви жени има!. - Е, да, пълно е с тях. - А тоя ще се лепне за нас сега... Сподели:", "date": "2019.02.06", "title": ":)"}
{"url": "https://pik.bg/%D0%B1%D0%BE%D0%BC%D0%B1%D0%B0-%D0%B2-%D0%BB%D0%B5%D0%B2%D1%81%D0%BA%D0%B8-%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%B5%D0%BD-%D1%85%D0%B0%D0%BB%D1%84-%D1%81%D1%82%D1%8F%D0%B3%D0%B0-%D0%BA%D1%83%D1%84%D0%B0%D1%80%D0%B8%D1%82%D0%B5-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news817396.html", "text": "Минутите на терена на френския халф на Левски Антони Белмонт през пролетния дял в Първа лига ще бъдат сведени до минимум, твърди \"Топспорт\". На Белмонт ще се разчита само при нужда. Очаква се в близките дни да бъде финализиран трансферът на Мартин Райнов. Националът е гласен за партньор на Хали Тиам в центъра на терена. Шанс за изява ще получи и юношата Илия Юруков, който е сред футболистите, направили най-добро впечатление на новия наставник Георги Дерменджиев, акцентират още от спортното издание. Същото не може да се каже за Антони Белмонт. Французинът тотално разочарова по време на контролните срещи до този момент, а в последните дни дори не тренира наравно със съотборниците си, твърдейки, че е контузен. На Антони ще се разчита само при нужда, а през лятото той ще е един от първите, които ще напуснат \"Герена\". През този сезон Белмонт има 14 мача за Левски във всички турнири, като се е отчел с 1 гол. Френският халф донесе успеха на \"сините\" с 1:0 над Берое през септември миналата година. Сподели:", "date": "2019.02.06", "title": "БОМБА В ЛЕВСКИ: Чуждестранен халф стяга куфарите на \"Герена\"?"}
{"url": "https://pik.bg/%D1%81%D0%BB%D0%B5%D0%B4-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D1%81%D1%82%D1%80%D1%83%D0%BC%D0%B0-%D0%B1%D0%B0%D0%B1%D0%B0-%D0%B8-%D0%B4%D1%8F%D0%B4%D0%BE-%D1%81%D0%B0-%D0%BD%D0%B0%D0%B9-%D0%B7%D0%BB%D0%B5---%D0%BB%D0%B5%D0%B6%D0%B0%D1%82-%D0%BF%D0%BE%D1%82%D1%80%D0%BE%D1%88%D0%B5%D0%BD%D0%B8-%D0%B2-%D1%80%D0%B5%D0%B0%D0%BD%D0%B8%D0%BC%D0%B0%D1%86%D0%B8%D1%8F-news817560.html", "text": "77-годишен мъж и 75-годишна жена са най-тежко пострадали след вчерашното верижно меле на магистрала \"Струма\". Припомняме, че при катастрофата, станала заради гъстата мъгла в района, един човек загина, а 14 бяха ранени. \"77-годишен мъж е настанен в реанимация на апаратна вентилация, той е най-тежко пострадал. Има черепно-мозъчна травма, счупени ребра и травма на белия дроб. Беше приет с кръв в корема, направена е сутура на черния дроб, в момента е в общо стабилно състояние\", коментира пред Би Ти Ви Мария Георгиева от МБАЛ Сандански. \"75-годишна жена също е в реанимация. Тя има черепно-мозъчна травма, гръдна травма, и два счупени крайника\", добави тя. По думите й 45-годишна жена има тежка външна фрактура на долен крайник, а още трима пациенти са настанени в лечебното заведение с черепно-мозъчна травми и гръдни травми. \"Имаме и четирима пациенти, които са освободени за домашно лечение\", заключи Мария Георгиева. Сподели:", "date": "2019.02.06", "title": "СЛЕД КАСАПНИЦАТА НА \"СТРУМА\": Баба и дядо са най-зле - лежат потрошени в реанимация"}
{"url": "https://pik.bg/-news553471.html", "text": "Двама чукчи си говорят. - Според теб кой е най-бързият транспорт? - пита единият. - Тролеите - отговаря другият. - И защо така мислиш? - Ами виж го само как върви, като е вързан, представяш ли си какво ще е, ако го отвържат! Сподели:", "date": "2019.02.06", "title": ":)"}
{"url": "https://pik.bg/-news553475.html", "text": "Жена се връща ядосана вкъщи, носейки голям куфар. Още от вратата подхваща мъжа си: - Край, омръзна ми! Напускам те! Ето, и куфар си взех да си събера багажа - отивам си обратно при мама! - Късно е, тя преди малко дойде тука. Напуснала баща ти... Сподели:", "date": "2019.02.06", "title": ":)"}
{"url": "https://pik.bg/-news553479.html", "text": "От детската площадка детенце крещи към осмия етаж: - Мамооооооооо! Ма-моооооо! Мааа-ма-моооооо! Майката най-после се показва на балкона. - Какво има? - Извикай татко! Сподели:", "date": "2019.02.06", "title": ":)"}
{"url": "https://pik.bg/-news553480.html", "text": "Европеец се кани да се изкъпе в Амазонка. Индианец му казва: - Господине, не се къпете тук, пълно е с крокодили. - Има ли място без крокодили, където мога да се изкъпя? - Да, по-близо до океана. - Сигурен ли сте? - Сигурен съм, там крокодили няма, защото се страхуват от акулите. Сподели:", "date": "2019.02.06", "title": ":)"}
{"url": "https://pik.bg/-news553477.html", "text": "Eдин ловeц сe връщa вкъщи слeд лов и от врaтaтa кaзвa нa жeнa си: - Жeнa, цял мeсeц нямa дa купувaш мeсо! - Зaщо бe, мъжо? Дa нe би дa си зaстрeлял сърнa? - Нe! Пропих цялaтa си зaплaтa. Сподели:", "date": "2019.02.06", "title": ":)"}
{"url": "https://pik.bg/-news553481.html", "text": "Между блондинки: - Намерих си много хубава работа - нищо не трябва да правя, само бърборя и плащат доста прилично. - Какво работиш? - Модел. - Рисуват картини с теб? - Не, пишат вицове за мен. Сподели:", "date": "2019.02.06", "title": ":)"}
{"url": "https://pik.bg/-news553476.html", "text": "Пациент позвънил на лекаря си, за да си запише час. - Извинявайте, отговорила му дежурната сестра, но можем да ви приемем след две седмици. - Но дотогава аз може и да умра. - Няма проблеми. Жена ви ще се обади да отмени часа. Сподели:", "date": "2019.02.06", "title": ":)"}
{"url": "https://pik.bg/-news553478.html", "text": "Седи си един на една пейка с много тъжна физиономия. Идва при него един и му казва: - Защо си толкова тъжен? Какво е станало? - Седни, ще ти разкажа. Мъжът сяда. - Проблемът е, че пейката е прясно боядисана... Сподели:", "date": "2019.02.06", "title": ":)"}
{"url": "https://pik.bg/-news553404.html", "text": "- Г-н Иванов, много съм недоволен от вас - казва шефът. - Вече пет пъти ви звъня. - Много се извинявам. Какво желаете? - Нищо. Исках само да ви кажа, че първият път звъннах, без да искам. Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553368.html", "text": "- Иване, знаеш ли, измислили са нов сорт пчели стръвници? Едри като врабчета, зли. - А мед носят ли? - Да, ходят да го крадат от бабите от пазара и го носят направо с бурканите. Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553371.html", "text": "Две блондинки си говорят и едната пита другата: - Муцка, абе според теб, кое по-далече: Лондон или Луната? А другата й отговаря: - Абе Муцка, толкова си ми глупавичка, ти да виждаш някъде Лондон? Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553369.html", "text": "Тате, мисля, че моята учителка се е влюбила в теб! - Защо мислиш така, сине? - Отново те вика в училище. - Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553370.html", "text": "В трамвая влетява маскиран и въоръжен мъж, стреля в тавана и вика: - Всички на пода! Това е обир! Давайте парите! Още на следващата спирка полицията го хваща. На разпита го питат: - Добре, де, защо пък си тръгнал да обираш трамвай? Хората банки обират... - Ами грешка стана… Гледам отвън надпис “Първа частна банка”... Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553372.html", "text": "Две блондинки, качени на дървото, режат клон. Минава някаква старица: - Не режете клона, на който седите, че сигурно ще паднете! Не обръщат внимание те и продължават да режат. Съответно падат и се озовават в болницата. На другия ден бабата минава край болницата. Едната от гипсираните я вижда и пита другата: - Това не е ли медиумът, който ни предсказа бъдещето? Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553373.html", "text": "Двама напушени наркомани пред светофар: - Гледай, червено! Супер! Колко интересно! - Я! Стана жълто! - Зелено! Красота... - Пак червено... взеха да ги повтарят, скука. Давай да пресичаме. Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553374.html", "text": "Срещат се двама приятели... Единят е измъчен, притеснен. - Как е? - Не е добре, моите хлебарки обявиха война на съседските. - Радвай се, ще се избият помежду си... - Да, бе! Вчера докараха в плен 1500! Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553375.html", "text": "Двама си говорят: - Мисля да отворя магазин, търся съдружник. - Чудесно, точно търсех с какво да се заема. - Добре, значи се разбираме за утре вечерта. Взе си една щангa. Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553376.html", "text": "Отишъл попът при кмета и му се оплакал: - Някой ми е откраднал колелото. Какво да правя? - Кметът го посъветвал: - В неделя извърти проповедта към десетте божи заповеди. Когато стигнеш осмата „Не кради”, се спри за малко и се огледай. Който си наведе главата, той го е откраднал. В понеделник кметът вижда попа да си кара колелото. - Е, попе, кой го беше откраднал? - Не, бе. Аз като стигнах до седмата \"Не пожелавай жената на ближния\" и се сетих къде съм го забравил… Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553382.html", "text": "Гърция поискала от целия свят хонорар за две хиляди години използване на демокрацията. - Оказва се, че само Русия, Китай, Северна Корея и Куба нищо не ни дължат - уточнил Алексис Ципрас. Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553378.html", "text": "Стоматолог излиза от кабинета си в предверието, крачи нервно и пали цигара от цигара. Медицинската сестра го пита: - Тежък случай ли имате, докторе? - Много тежък. Направо невероятно. Пациентът е червив от пари, а няма нито един развален зъб. Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553377.html", "text": "Из ученическо съчинение: „Прабългарите нямали цигани и затова, когато им изчезнел примерно казанът за ракия, те обвинявали злите сили.” Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553383.html", "text": "- Здрасти, приятелко, как си, що си? - Ами гърча се. Бачкам яко, ама не стигат кинтите, взимам заеми, после ги връщам. А ти как си? - Ами... гърчея се. - В смисъл? - Ами не бачкам в момента. Взимам заеми и не ги връщам. Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553384.html", "text": "Журналистка пита французин: - Мосю, какви са Ви впечатленията от българите? - Ами, много добри! Ако искате да чуете нещо лошо, питайте друг българин! Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553379.html", "text": "През цялата нощ тя стенеше във възглавницата и изпитваше неистово желание. Прехапваше устните си, сънят й бе тревожен и накъсан... До края на пустата диетата оставаше само час и половина. Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553381.html", "text": "Мъж, облечен в костюм на Супермен, стои, олюлявайки се, пред гишето на авиокомпания... Служителят го поглежда и казва: - Мога ли да ви помогна? - Да, един билет до Амстердам, моля... - Да, но вие сте много пиян и не сте в състояние да летите, сър. - Знам, знам... Затова ще ползвам самолет. Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553385.html", "text": "Кратка новина: В Казанлъшката болница се родиха четиризнаци. Лекарите се борят за живота на бащата... Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553389.html", "text": "И те живели заедно дълго и щастливо. 60 години. 3 години щастливо. И 57 - дълго... Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553387.html", "text": "- Господин адвокат, не знам просто как да ви се отблагодаря? - О, не се притеснявайте, откакто са измислени парите, този проблем не съществува! Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553390.html", "text": "Един син страшно обичал майка си. Все повтарял \"Мама така казва, мама така прави...\" На жена му естествено ѝ писнало и решила да му покаже, че има и други жени. Изкъпала се, сготвила му вечеря, сипала червено вино, запалила свещи, облякла се в оскъдни черни дантелки и зачакала. Прибира се нашият герой от работа, влиза и зяпва: - Миме, какво става тук? Вино? Свещи? Защо си в черно? Господи, какво се е случило с мама?! Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553388.html", "text": "През нощта: - Скъпи, там в ъгъла има мишка. - Добре. - Скъпи, тя много скърца. - Какво искаш, да стана и да я намажа с грес ли? Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553367.html", "text": "- Здравей, каня те на среща тази събота! - Не мога, тази събота се омъжвам. - Тогава - в неделя? Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553386.html", "text": "В кухнята на луксозен ресторант жена с вечерен тоалет мие чинии и ги подава на мъж в смокинг да ги подсушава: - Какви ястия само! Ами десертът - разкош. А шампанското!? Всичко беше толкова хубаво, но следващия път, моля те, като ме каниш на романтична вечеря, нека да ти е валидна кредитната карта. Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553391.html", "text": "Съпруг се втурва бързо у дома, целува жена си. След малко отново я целува. - Е, сега кажи ми харесваш ли ме без мустаци? - А! Ти ли си, бе?! Сподели:", "date": "2019.02.06", "title": "ВИЦОВЕ"}
{"url": "https://pik.bg/--news552880.html", "text": "Самолeт бавно се снижава и лети над облаците. Мутра гледа през прозорчето и пита колегата си, който седи до него: - Абе, брато що толкова дълго не можем да кацнем? Другият мисли малко и отговаря: - Ми тоя смотаняк - пилота, не може да намери дупка в облаците сигурно... Сподели:", "date": "2019.02.06", "title": ":-)"}
{"url": "https://pik.bg/--news552883.html", "text": "Колега вие били ли сте редовно на лекциите ми? - Разбира се. - Но аз не съм ви виждал никога! Къде сядахте? - Зад колоната, господине... - Ама че работа! Петдесет сантиметра колона, а вие сте седемнадесетия студент, който е сядал зад нея. Сподели:", "date": "2019.02.06", "title": ":-)"}
{"url": "https://pik.bg/--news552887.html", "text": "Двама в килията: - Ти на свобода какъв беше? - Студент. - А за какво лежиш? - Пропуснах упражнение по квантова физика. - ?!?!?! - Този ден обирах банката... Сподели:", "date": "2019.02.06", "title": ":-)"}
{"url": "https://pik.bg/--news552885.html", "text": "- Вие сте щастлив човек - казва гледачката. - Никога няма да узнаете какво е болест. - Това не ме радва особено - казва посетителят. - Но защо? - Следвам медицина. Сподели:", "date": "2019.02.06", "title": ":-)"}
{"url": "https://pik.bg/--news552886.html", "text": "Студент се оплаква на професора: - Мисля, че не эаслужавам двойка. - Знам, колега, но по-ниска оценка няма. Сподели:", "date": "2019.02.06", "title": ":-)"}
{"url": "https://pik.bg/--news552881.html", "text": "Двама студенти съквартиранти си говорят: - Много е тежко положението с храната, без никакви доходи. Искаш ли да си вземем едно прасе и да си го гледаме на терасата? - Стига бе, много е мръсно! - Нищо, то ще свикне. Сподели:", "date": "2019.02.06", "title": ":-)"}
{"url": "https://pik.bg/--news552889.html", "text": "- Кой е по-умен, кучето или котката? - Котката естествено! - И защо мислиш така? - А ти някъде да си виждал десет котки в тундрата да теглят впряг с чукчи?! Сподели:", "date": "2019.02.06", "title": ":-)"}
{"url": "https://pik.bg/--news552882.html", "text": "Поправителна сесия. Доцентът къса студент за трети път: - Но защо не учите?! Все пак никой не е умрял от учене? - Знам, но по-добре да не рискувам... Сподели:", "date": "2019.02.06", "title": ":-)"}
{"url": "https://pik.bg/--news552888.html", "text": "Една костенурка се катери по дърво. Стига до върха. Скача, помахва с крака и пада... Така няколко пъти. На съседното дърво две птички си говорят: - Хайде вече да ѝ кажем, че е осиновена! Сподели:", "date": "2019.02.06", "title": ":-)"}
{"url": "https://pik.bg/--news552892.html", "text": "- Вие кой сте? - Наполеон. - Значи отивате в отделението при Хитлер, Мусолини и прочие… - Но аз съм сладкиш! Сподели:", "date": "2019.02.06", "title": ":-)"}
{"url": "https://pik.bg/--news552891.html", "text": "В лудницата пациентите се хванали през кръста, обикалят нагоре-надолу и викат: - Пуф-паф, пуф-паф… Идва главният лекар и пита началника на отделението не му ли пречи този шум. - Шумът не, само дето пушекът е много. Сподели:", "date": "2019.02.06", "title": ":-)"}
{"url": "https://pik.bg/--news552896.html", "text": "- Защо изглеждаш толкова измъчен? - Абе, остави... Разхождаме се вчера из парка с приятелката ми и насреща ни - маниак... - Сексуален? - Бисексуален. Сподели:", "date": "2019.02.06", "title": ":-)"}
{"url": "https://pik.bg/--news552894.html", "text": "Разговор между родители: - Как можа да купиш на детето нечуплива играчка! - Защо, какво лошо има? - Изпотроши ни всички врати и прозорци с нея. Сподели:", "date": "2019.02.06", "title": ":-)"}
{"url": "https://pik.bg/--news552890.html", "text": "- Чухте ли? Игуменката на манастира получила инфаркт в тоалетната! - Не! Какво се е случило? - Ами намерила дъската на тоалетната чиния вдигната!! Сподели:", "date": "2019.02.06", "title": ":-)"}
{"url": "https://pik.bg/--news552895.html", "text": "Двама луди решили да избягат от лудницата. Единият казва на другия: - Провери ако бодливата тел е висока, ще минем отдолу,ако е ниска - отгоре. След време той се връща и първият го пита: - Е, какво откри? - Мани, мани, никакъв шанс да избягаме, въобще няма тел! Сподели:", "date": "2019.02.06", "title": ":-)"}
{"url": "https://pik.bg/--news552879.html", "text": "Върви си мутра по пътя и гледа - друга мутра с превръзка на окото. - Картоф, какво стана, нещо сбиване ли, какво... - Абе мани, оня ден казвам аз на Пешо: Пешо, оня там не искам да го виждам повече - а той ми бръкна в окото. Сподели:", "date": "2019.02.06", "title": ":-)"}
{"url": "https://pik.bg/--news552893.html", "text": "- Това е просто, ужасно е да си търсиш спътницата в живота с помощта на компютър! - казва баща на сина си. - А ти как си се запознал с мама? - Нормално, спечелих я на покер. Сподели:", "date": "2019.02.06", "title": ":-)"}
{"url": "https://pik.bg/-news552468.html", "text": "Лекар казва на пациент: - Искам да се съблечете и да си покажете езика през прозореца. - С какво ще ми помогне това? - С нищо. Но не мога да понасям съседа си! Сподели:", "date": "2019.02.06", "title": ":)"}
{"url": "https://pik.bg/-news552817.html", "text": "Блондика си кара колата и спира на сфетофар, а до нея едно БМВ, а вътре пич та се не трае. Отваря си прозореца и тя, за да не е по-назад и също си отваря прозореца. По едно време мъжът казал: - И ти ли пръдна, ма!? Сподели:", "date": "2019.02.06", "title": "ВИЦОВЕ"}
{"url": "https://pik.bg/-news552816.html", "text": "Знаете ли как може да забавлявате блондинка? - Като напишете на един лист и от двете страни обърни листа! Сподели:", "date": "2019.02.06", "title": "ВИЦОВЕ"}
{"url": "https://pik.bg/-news552815.html", "text": "В горещ летен ден две блондинки се срещат и едната пита другата: - Не ти ли е горещо с тези дълги панталони? - Не, аз отдолу имам къси! Сподели:", "date": "2019.02.06", "title": "ВИЦОВЕ"}
{"url": "https://pik.bg/-news552818.html", "text": "След смяната на часовото време блондинка влиза в бижутерия: - Искам два часовника! - Изберете си! - Искам и от двата вида - покажете ми и летните и зимните! Сподели:", "date": "2019.02.06", "title": "ВИЦОВЕ"}
{"url": "https://pik.bg/-news552814.html", "text": "Две блондинки си говорят: - Знаеш ли, аз вчера станах майка. - Какво е - момче или момиче? - Момиче. - Как я кръстихте? - Кръстена е на двете си баби: Надя и Деница - Наденица! Сподели:", "date": "2019.02.06", "title": "ВИЦОВЕ"}
{"url": "https://pik.bg/-news552819.html", "text": "Блондинка в книжарница: - Има ли разлика между разговорника за напреднали и разговорника за начинаещи? Сподели:", "date": "2019.02.06", "title": "ВИЦОВЕ"}
{"url": "https://pik.bg/--news552828.html", "text": "Две блондинки се срещат на гарата: - Какво правиш тук? – попитала едната. - Чакам влака . - Кой влак? - Ми този в 17.15. - А ма ти не прочете ли, че той работи само в празнични дни? - Ми да. Аз днес имам рожден ден. Сподели:", "date": "2019.02.06", "title": ":-)"}
{"url": "https://pik.bg/--news552827.html", "text": "Блондинка отива на доктор и казва: - Докторе, аз май съм болна. - Защо, какво ви има? - Ами вчера гледах реклама за дамски превръзки, течността, която показаха там беше синя, а при мен е червена... Сподели:", "date": "2019.02.06", "title": ":-)"}
{"url": "https://pik.bg/-news552821.html", "text": "Скандал между пияни блондинки в дискотека: - Виж са, ма - на крава приличаш! - Пък ти и на крава не приличаш! - Кой? Аз ли не приличам? Сподели:", "date": "2019.02.06", "title": "ВИЦОВЕ"}
{"url": "https://pik.bg/--news552825.html", "text": "Блондинка влиза в библиотека, крещейки: - Две кафета и две коли! - Но... тук е библиотека. - О, извинявайте, две кафета и две коли - отвръща шепнейки блондинката. Сподели:", "date": "2019.02.06", "title": ":-)"}
{"url": "https://pik.bg/--news552826.html", "text": "Една блондинка отива в туристическа агенция и казва: -Искам един билет до Ню Йорк. -С коя компания желаете да пътувате,днес 21 компании пътуват до Ню Йорк? -Не искам компания,ще пътувам сама-отсякла блондинката. Сподели:", "date": "2019.02.06", "title": ":-)"}
{"url": "https://pik.bg/--news552830.html", "text": "Сутринта рано звъни телефонът на една блондинка.Тя вдига слушалката и чува: -Извинявай ,че те събуждам толкова рано. -А, нищо, нищо.Аз и без това трябваше да стана, защото ми звъни телефонът.... Сподели:", "date": "2019.02.06", "title": ":-)"}
{"url": "https://pik.bg/--news552831.html", "text": "Коя първа ще падне от 10 етаж? Блондинката или чернокосата? Чернокосата, защото блондинката ще спира на всеки етаж и ще пита: - На къде да ходя? Сподели:", "date": "2019.02.06", "title": ":-)"}
{"url": "https://pik.bg/--news552829.html", "text": "Две блондинки се срещат на гарата: - Какво правиш тук? – попитала едната. - Чакам влака . - Кой влак? - Ми този в 17.15. - А ма ти не прочете ли, че той работи само в празнични дни? - Ми да. Аз днес имам рожден ден. Сподели:", "date": "2019.02.06", "title": ":-)"}
{"url": "https://pik.bg/--news552833.html", "text": "Блондинка се качва в колата,тръгва и пуска радиото. От него се чува: - Вие слушате радио FM+... Блондинката изненадано: - Ей..., ама от къде ги знаят тия работи... Сподели:", "date": "2019.02.06", "title": ":-)"}
{"url": "https://pik.bg/--news552836.html", "text": "Две блондита си говорят на летището и едната казва: - Абе виж го тоя самолет колко е голям... как така успява да литне? А другата отговаря: - Абе ти тъпа ли си? Я виж като е на небето колко е малък! Сподели:", "date": "2019.02.06", "title": ":-)"}
{"url": "https://pik.bg/--news552839.html", "text": "Защо блондинките отварят киселото мляко още в магазина? Защото пише \"Отвори тук\"! Сподели:", "date": "2019.02.06", "title": ":-)"}
{"url": "https://pik.bg/--news552838.html", "text": "Една блондинка вървяла по улицата и по едно време вижда кора от банан. - Няма начин ще се пада! - помислила си тя. Сподели:", "date": "2019.02.06", "title": ":-)"}
{"url": "https://pik.bg/--news552840.html", "text": "Две блондинки са в квартирата си. Едната се провиква: - Дай ми шампоан! - До ваната е пълно с шампоани! - казва другата. - На тях пише \"за суха коса\", а моята вече я намокрих. Сподели:", "date": "2019.02.06", "title": ":-)"}
{"url": "https://pik.bg/--news552837.html", "text": "Защо, когато на блондинката и е студено, отива в ъгъла на стаята? - Защото е чувала,че там е 90 градуса! Сподели:", "date": "2019.02.06", "title": ":-)"}
{"url": "https://pik.bg/--news552832.html", "text": "Пътуват две блондинки във влака и си говорят. - Това моето не е живот, а мъка! - Намери си любовник и взимай от него по 500 лева на месец. - Откъде да го намеря толкова богат? - Тогава двама по 250. - Също е трудно. - Тогава четирима по 125. Тогава се обажда мъж, дремещ до тях в купето: - Като стигнете до 5 лева, ме събудете. Сподели:", "date": "2019.02.06", "title": ":-)"}
{"url": "https://pik.bg/--news552835.html", "text": "Седемнайсет блондинки отиват пред дискотека и виждат че е забранено за под 18. Охраната ги вижда и пита: - Вие какво чакате? А блондинките отвръщат: -Тук пише че е забранено за под 18 и затова чакаме осемнадесетата. Сподели:", "date": "2019.02.06", "title": ":-)"}
{"url": "https://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D0%BF%D0%BB%D0%B0%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B0%D0%BD%D1%8A%D1%86%D0%B8%D1%82%D0%B5-%D0%B2-%D1%81%D0%BE%D1%84%D0%B8%D1%8F-news817342.html", "text": "Започна плащането на местните данъци и такси в София, съобщиха от Столична община. Срокът за плащане с 5% отстъпка на данък сгради и данък за автомобил е 30 април, при условие че цялата дължима сума се внесе наведнъж. До края на април е крайният срок и за първата вноска на такса битови отпадъци. В случай че заплащането на данъците и таксите става на части, трябва да се има предвид следните срокове: - Данък недвижими имоти и данък МПС: 1 юли - първа вноска и 31 октомври - втора вноска. - Такса битови отпадъци - четири вноски: 30 април, 1 юли, 30 септември и 2 декември. Плащането може да се извършва във всеки от 22-та данъчни отдела на Столична община, независимо от адреса на имота или на задълженото лице. Всички каси разполагат и с ПОС устройства за плащане с дебитни или кредитни карти. Друга възможност за плащане е по банков път, други финансови институции или през интернет страницата на Столична община https://szp.sofia.bg/OnlineReportWSClient/pages/login.jsf През тази година по-висок данък сгради ще има само за недвижими имоти в парк \"Витоша\" и в курортните зони Банкя и Панчарево, които не са основни жилища за собствениците. 190 000 са данъчните партиди в Столична община, за които ще бъдат изпратени съобщения за дължимите данъци и такси след 20 февруари 2019 г. Хората, които са се отказали от хартиени съобщения и са предоставили имейл, ще получат информация за местните си данъци и такси на електронната си поща след същата дата. Справки могат да се правят и през интернет страницата на СО, ако собственикът има ПИН код, издаден от СО или ПИК от НАП. Сподели:", "date": "2019.02.06", "title": "Започна плащането на данъците в София"}
{"url": "https://pik.bg/-news552368.html", "text": "- Мамо, мамо, елхата гори. - Не се казва елхата гори, а елхата свети. - Ами добре, ама да знаеш, че и пердетата светят. Сподели:", "date": "2019.02.06", "title": "ВИЦОВЕ"}
{"url": "https://pik.bg/-news552365.html", "text": "Спира ме катаджията. Отварям прозореца на колата и му изкрещявам в лицето: - Бау, бау! Той отскача стреснат настрани. - Спокойно, бе - викам му. - Няма страшно. Вързан съм с колана. Сподели:", "date": "2019.02.06", "title": "ВИЦОВЕ"}
{"url": "https://pik.bg/-news552366.html", "text": "Две комшийки на село си говорят през оградата и едната вика: - Стефке, ма, да няма някой болен у вас? Гледам докторът ден през ден притичва тук за по час-два. - А, що да има болен?! То лани, като у вас непрекъснато притичваше офицерчето от заставата, да не би да имаше война? Сподели:", "date": "2019.02.06", "title": "ВИЦОВЕ"}
{"url": "https://pik.bg/%D0%B0%D0%B3%D0%B5%D0%BD%D1%86%D0%B8%D1%8F%D1%82%D0%B0-%D0%B7%D0%B0-%D0%B7%D0%B0%D0%BA%D1%80%D0%B8%D0%BB%D0%B0-%D0%BD%D0%B0-%D0%B4%D0%B5%D1%82%D0%B5%D1%82%D0%BE-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%BE%D1%82%D0%BE-2-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B2%D1%8A%D0%B2-%D0%B2%D0%B0%D1%80%D0%BD-news817380.html", "text": "Държавната агенция за закрила на детето (ДАЗД) се самосезира по случая с починалото 2-годишно дете във варненската болница , което падна от третия етаж, след като се е промушило през парапета на стълбището. Това каза директорът на Главна дирекция „Контрол по правата на детето” в Агенцията Камелия Николова. „Веднага реагирахме, след като се запознахме със случая от публикациите в медиите. От наша страна са предприети своевременни действия за проучване. На първо място дали се касае за оставяне на дете без надзор от страна на родителя, дали се касае за някакъв вид неглижиране и на следващо място, дали от страна на лечебното заведение са предприети необходимите мерки за гарантиране сигурността и безопасността на всички, които са на територията на лечебното заведение, по-специално на децата”, каза Николова. Николова уточни, че правата и задълженията на родителя са ясно разписани в Конвенцията на ООН за правата на детето. „В нея изрично е регламентирано, че родителите носят първостепенна отговорност за отглеждането и развитието на своите децата, тъй че ангажимент е на родителя, предвид и ниската възраст на детето, да следи по всяко време детето да се чувства сигурно, безопасно и да не се случват такива нелепи инциденти”, заяви тя. Сподели:", "date": "2019.02.06", "title": "Агенцията за закрила на детето проверява семейството на починалото 2-годишно дете във Варна"}
{"url": "https://pik.bg/-news552369.html", "text": "Как изкара Нова година? - Като подарък... - ??? - Цялата нощ лежах под елхата... Сподели:", "date": "2019.02.06", "title": "ВИЦОВЕ"}
{"url": "https://pik.bg/-news552367.html", "text": "Спаси дърво! Изпий парите за елхата! Сподели:", "date": "2019.02.06", "title": "ВИЦОВЕ"}
{"url": "https://pik.bg/-news552370.html", "text": "Само българинът може така да пийне за апетит, че после два дни да не му се яде изобщо. Сподели:", "date": "2019.02.06", "title": "ВИЦОВЕ"}
{"url": "https://pik.bg/-news552371.html", "text": "Седят си двама грузинци, пийват вино. Наблизо минава погребална церемония. - Кой си е заминал? – пита единият. - Гиви. Цял живот пиене, пушене, купони, жени... Продължили да пият. Малко по-късно отново минала погребална церемония. - А сега кой? - Гоги. Не е пил, не е пушил, никакви купони и само една жена за цял живот. - Виждаш ли? Само 15 минути разлика. Сипвай! Сподели:", "date": "2019.02.06", "title": "ВИЦОВЕ"}
{"url": "https://pik.bg/-news552372.html", "text": "Млад мъж влязъл в бижутерия. Продавачката казала: - О, господине, добре сте дошли при нас! Заради наближаващия празник на жената 8 март имаме отстъпка от 20%. Купете нещо за вашето момиче. Можем да ви предложим злато с форма на сърце. Вашето момиче ще се влюби! Мъжът тъжно казал: - Аз нямам момиче... Продавачката учудена казала: - Не може да бъде! Вие сте снажен, привлекателен, висок мъж, а нямате момиче. Защо така? Мъжът още по-тъжно казал: - Жена ми не позволява. Сподели:", "date": "2019.02.06", "title": "ВИЦОВЕ"}
{"url": "https://pik.bg/-news552374.html", "text": "Семейна свада: - Негодник, ти харчиш всички пари само за себе си! - Пълна лъжа! За себе си не харча и лев - само за вино и жени. Сподели:", "date": "2019.02.06", "title": "ВИЦОВЕ"}
{"url": "https://pik.bg/-news552373.html", "text": "Съдия се обръща към един от свидетелите в бракоразводно дело: - Господине, вие женен ли сте? - Не, ваша милост, аз просто така си изглеждам...смотан. Сподели:", "date": "2019.02.06", "title": "ВИЦОВЕ"}
{"url": "https://pik.bg/-news552377.html", "text": "- Сервитьор, бихте ли ми дали друг хляб, този е вчерашен! - Господине, ако искате днешен - елате утре. Сподели:", "date": "2019.02.06", "title": "ВИЦОВЕ"}
{"url": "https://pik.bg/-news552375.html", "text": "- Eй, хора, зима е. - То пък една зима... - То пък едни хора... Сподели:", "date": "2019.02.06", "title": "ВИЦОВЕ"}
{"url": "https://pik.bg/-news552378.html", "text": "Разминават се двама мъже на паркова алея и единият внезапно казва: - Извинете, случайно да знаете как се връзва вратовръзка? - Ами, да. Знам. - Искам да ви помоля да ми вържете вратовръзката, че аз така и не се научих! - Няма проблем. Легнете на пейката! - Защо, прав не може ли? - Не. Аз работя в погребално бюро и само така мога. Сподели:", "date": "2019.02.06", "title": "ВИЦОВЕ"}
{"url": "https://pik.bg/-news552376.html", "text": "Абстрактен художник към колега: – Знаеш ли, изпаднах в затруднение – клиент, който ме помоли да му нарисувам портрет, иска да сменя цвета на очите му. – Е, смени го, де, какво сложно има? – Е да, де, ама помня ли къде му ги нарисувах?! Сподели:", "date": "2019.02.06", "title": "ВИЦОВЕ"}
{"url": "https://pik.bg/%D0%B4%D0%B0-%D0%BD%D0%B5-%D0%BF%D0%BE%D0%B2%D1%8F%D1%80%D0%B2%D0%B0%D1%88-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%BB%D0%BE%D0%B7%D0%B0%D0%BD%D0%BE%D0%B2%D0%B0-%D0%BF%D0%BE-%D0%B1%D0%BE%D0%B3%D0%B0%D1%82%D0%B0-%D0%BE%D1%82-%D0%BD%D0%B8%D0%BA%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2---%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0%D1%82%D0%B0-%D1%82%D1%80%D1%83%D0%BF%D0%B0-%D1%87%D1%83%D0%B2%D0%B0%D0%BB%D0%B8-%D1%81--news817397.html", "text": "Ако допреди години Николета Лозанова разчиташе на богатите си футболни половинки да се грижат за високия й стандарт на живот, то дойде време плеймейтката да изкарва повече пари от тях. Само от продажбата на бански и бельо Ни Ло си докарва на месец по-солидни доходи от тези на вратаря Николай Михайлов като футболист на Левски. В края на миналата година синът на Боби Михайлов подписа контракт със сините, като от клуба изтече информация, че месечното му възнаграждение през първата година ще е около 20 хиляди лева. Проста математическа сметка показва, че за да бие тази сума, на еротичната моделка й е необходимо да продаде около 100 модела бански или комплекта бельо, които средно струват около 150-200 лева. Родни и чуждестранни, знайни и незнайни дами постоянно пазаруват от гащите и сутиените на брюнетката, доказателство за което са многобройните снимки, на които жените се тагват, облечени с марката на силиконката. Както ПИК писа преди време дори баджаначката на Николета, р Николета далеч не разчита само на тези си приходи. Тя е един от най-влиятелните инфлуенсъри в интернет пространството у нас и е рекламно лице буквално на десетки марки дрехи и студиа за естетични и разкрасителни процедури, пише ежедневник. Неслучайно на последните си екзотични и ултраскъпи почивки по света Лозанова е сама. \"Ники малко се е комплексирал на тази тема. Защото, докато играеше в чужбина, изкарваше луди пари, а сега това не е точно така\", коментират близки до двойката. Вратарят все пак не е за жалене. Михайлов освен футболист го раздава и ресторантьор. Той държи бар-ресторант насред базата на националния отбор по футбол в Бояна, откъдето също си докарва някой лев. умънската красавица Андреа Сасу, също стана рекламно лице на бельото си. Сасу е бивша любовница на дизайнера Филип Плейн, с когото и Лозанова имаше авантюра преди време. Сподели:", "date": "2019.02.06", "title": "ДА НЕ ПОВЯРВАШ: Николета Лозанова по-богата от Ники Михайлов - плеймейтката трупа чували с пари от гащи и сутиени"}
{"url": "https://pik.bg/-news552379.html", "text": "Счетоводител отишъл при поп да се изповядва: - Дядо попе, голям грях направих! - Кажи, чедо? - Излъгах данъчните, дядо попе! - Това не е грях чедо, това е чудо! Сподели:", "date": "2019.02.06", "title": "ВИЦОВЕ"}
{"url": "https://pik.bg/-news552384.html", "text": "На село. Пиян-залян мъж се прибира пълзешком през двора си у дома. Спира пред къщичката на кучето и чука по нея. Кучето отвътре сърдито ръмжи. - Е, жена, не с лошо, де! Не се сърди! Кучето подава муцуната си отвътре. - Ой, ой... ама тя и тъщата е дошла... Сподели:", "date": "2019.02.06", "title": "ВИЦОВЕ"}
{"url": "https://pik.bg/-news552381.html", "text": "Едно време обичах да ходя само два дни от месеца на работа – при заплата и аванс, но откакто излязоха дебитните карти, може да си спестя и това ходене… Сподели:", "date": "2019.02.06", "title": "ВИЦОВЕ"}
{"url": "https://pik.bg/-news552455.html", "text": "Някакъв човек влиза в бръснарницата: - За пръв път идвам при вас. Добре ли подстригвате? - Чудесно! - отговаря гордо бръснарят. - Човекът преди вас беше толкова доволен, че поиска да го подстрижем още веднъж! Сподели:", "date": "2019.02.06", "title": ":)"}
{"url": "https://pik.bg/-news552383.html", "text": "Адвокат е на смъртно легло. Семейството му вика свещеник. - Искате ли да се помирите с Твореца? - пита свещеникът. - Може - отговаря адвокатът. - Само, моля ви, направете предложение. Аз съм засегнатата страна. Сподели:", "date": "2019.02.06", "title": "ВИЦОВЕ"}
{"url": "https://pik.bg/-news552382.html", "text": "Градски транспорт в Перник. Контрольорката се приближава до Чък Норис: - Карти и билети за проверка, моля… - Абе, ти знаеш ли аз кой съм?! - Не ме и интересува… Карти и билети за проверка! Чък Норис ядосано пита: - Колко ти струва тъпият билет?! - Едно левче… Чък вади едно желязно левче от джоба и го перфорира със зъби. После го подава на контролата със злобен и победоносен поглед. Контрольорката го взема, къса го на две и подава на Чък Норис половинката… Сподели:", "date": "2019.02.06", "title": "ВИЦОВЕ"}
{"url": "https://pik.bg/-news552380.html", "text": "Жена превързва главата на мъжа си, когото преди малко е ударила с тиган, и казва: - Просто не знам какво щеше да правиш без мен! Сподели:", "date": "2019.02.06", "title": "ВИЦОВЕ"}
{"url": "https://pik.bg/-news552456.html", "text": "Дама си поръчва фотопортрет. - Колко ще струва? - пита тя фотографа. - Сто шилинга, а копието седемдесет. - Тогава ми направете само копие. Сподели:", "date": "2019.02.06", "title": ":)"}
{"url": "https://pik.bg/-news552457.html", "text": "Чукча си купува кола. Питат го как е. - Ами добре е. До града стигам само за един час. Е, вярно, после се връщам пет часа… - Защо бе? - Ами за напред има пет скорости, а само една задна. Сподели:", "date": "2019.02.06", "title": ":)"}
{"url": "https://pik.bg/-news552465.html", "text": "Полицай спира автомобил с мутри. - Какво правите! В един автомобил сте се натъпкали 16 човека! Ще ви напиша акт! Едната мутра се възмутила: - Старши, не виждаш ли документите на джипа!?! Пише 4х4! Или не можеш да сметнеш, че 4х4 прави 16... Сподели:", "date": "2019.02.06", "title": ":)"}
{"url": "https://pik.bg/-news552464.html", "text": "Габрово. Домакинята поднася кафе: - С колко лъжички захар го пиете? - У дома с две, на гости с четири. - Чувствайте се като у дома си. Сподели:", "date": "2019.02.06", "title": ":)"}
{"url": "https://pik.bg/-news552458.html", "text": "Една блондинка за пореден път бива скъсана на изпита по кормуване. С досада пита своя инструктор този път защо. Той отговорил: - Сгазихте 5 души. Блондинката ядосано: - Колко души трябва да сгазя, за да изкарам книжка? Сподели:", "date": "2019.02.06", "title": ":)"}
{"url": "https://pik.bg/-news552466.html", "text": "Между фалшификатори: - Хванаха ме с фалшиви пари. - И как стана това? - Ами, когато правех банкнота от 10 лева, всичко беше нормално. Успешни бяха и 50-левовите, и 100-левовите банкноти. Предполагам, че съм сбъркал нещо при банкнотите от 300 лева?! Сподели:", "date": "2019.02.06", "title": ":)"}
{"url": "https://pik.bg/--news552842.html", "text": "Блондинка влиза в магазин и вижда непознат предмет. - Какво е това? - Термос. - За какво се използва? - Ами ако сложите в него нещо топло, то стои топло, ако сложите студено - остава студено. На другия ден блондинката гордо показва термоса на колегите си в работата: - Вижте каква полезна вещ! Сложиш в него нещо топло - стои си топло; сложиш студено - запазва се студено. - А ти какво си сложила в него? - Две кафета и един сладолед. Сподели:", "date": "2019.02.06", "title": ":-)"}
{"url": "https://pik.bg/-news552467.html", "text": "Хлапе разпитва баща си - полковник: - Татко, като порасна, ще стана ли и аз военен? - Да, сине. - Ама ще стана ли лейтенант? - Да, сине. - А капитан? - Да, сине. - А полковник? - Ама разбира се... - А генерал? - Е, генерал няма да може... Генералът и той си има син. Сподели:", "date": "2019.02.06", "title": ":)"}
{"url": "https://pik.bg/--news552841.html", "text": "Две блондинки разглеждат снимки. Едната: - А това е дядо ми на 11 години. - Я! Не знаех, че човек може да стана дядо на 11 години! Сподели:", "date": "2019.02.06", "title": ":-)"}
{"url": "https://pik.bg/-news552463.html", "text": "Момченце тича при полицай: - Чичко полицай, помогнете! Баща ми се бие с някакъв мъж на улицата! - Добре, кой от двамата там е баща ти? - Ами не знам, те точно затова се бият. Сподели:", "date": "2019.02.06", "title": ":)"}
{"url": "https://pik.bg/--news552875.html", "text": "Една блондинка за пореден път бива скъсана на изпита по кормуване. С досада пита своя инструктор този път защо. Той отговорил: - Сгазихте 5 души. Блондинката ядосано: - Колко души трябва да сгазя, за да изкарам книжка? Сподели:", "date": "2019.02.06", "title": ":-)"}
{"url": "https://pik.bg/--news552843.html", "text": "Един мъж казал на една пищна блондинка: - Хайде да се обзаложим на единн долар, че ще докосна гърдите ти, без да докосвам дрехите ти! Тъй като било очевидно, че мъжът няма да успее, блондинката се съгласила. Но мъжът се приближил към блондинката, сложил ръце на гърдите й, докато момичето гледало недоумяващо: - Хей, но ти докосна дрехите ми! - Добре! Значи ти дължа един долар! Сподели:", "date": "2019.02.06", "title": ":-)"}
{"url": "https://pik.bg/--news552899.html", "text": "Скръндза води гаджето си на ресторант. Момичето си поръчва изисквани ястия и накрая идва сметката: 82.60лв. Скръндзата казва: - Скъпичка, искаш ли да разделим сметката на две? - Добре, разбира се. - Добре, ти плати лявата част, аз ще поема дясната. Сподели:", "date": "2019.02.06", "title": ":-)"}
{"url": "https://pik.bg/--news552898.html", "text": "- Как е Пешо, чувал ли си го? - Да, откакто жена му тръгна на йога, му се оправи сексуалният живот. - ...сигурно щото тя се огъва и прави разни стойки? - Не. Просто докато я няма, той спи със сестра й.... Сподели:", "date": "2019.02.06", "title": ":-)"}
{"url": "https://pik.bg/--news552877.html", "text": "Две мутри си вървят по улицата. Единият казва: - Я гледай оня на последния етаж. Брей... то много високо!!! - Вярно, бе! Тоя ако тръгне да пада, ще си пада пет дни! - А дали ще оживее? - Да бе да! Пет дни без храна и вода... Сподели:", "date": "2019.02.06", "title": ":-)"}
{"url": "https://pik.bg/--news552897.html", "text": "Жена избира в сексшоп изкуствен член. Харесва един и поръчва пет броя. Продавачът: - Защо са Ви толкова много? Жената: - Обичам случайните връзки… Сподели:", "date": "2019.02.06", "title": ":-)"}
{"url": "https://pik.bg/--news552874.html", "text": "В село дошъл театър. Пиесата завършвала с полов акт, а артистите се срамували да го изиграят пред толкова стари хора. Решили да поканят Асан и Айшето да изиграят сцената. Асан и Айшето се съгласили и на излизане от вкъщи на път за театъра Айшето казало на Асан: - Асане, айде да вземем и брат ти ! - Е за какво ти е и брат ми, ма! - Па ако ни изкарат на бис, ти не можеш да повториш! Сподели:", "date": "2019.02.06", "title": ":-)"}
{"url": "https://pik.bg/--news552876.html", "text": "Взели на работа като секретарка една блондинка. По някое време шефът имал някакви проблеми с клиенти и бесен казва на новата си секретарка: - Мария, кафе! А тя спокойно отговаря: - Благодаря, вече пих. Сподели:", "date": "2019.02.06", "title": ":-)"}
{"url": "https://pik.bg/-news553349.html", "text": "Седят двама старци на пейка. Покрай тях минава една мацка с огромен бюст. Единият старец казва: - Ех, да бяхме по-млади! Другият отговаря : - Ти луд ли си, бе?! За 5 минути удоволствие да загубиш 40 години трудов стаж! Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553351.html", "text": "Из записките на добрата домакиня: - Автобус - 2 лева. - Хляб - 0,90 лева. - Списание – 3 лева. - Не помня къде - 570 лева. Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553363.html", "text": "Жена посещава мъжа си в затвора: - Е, как се чувстваш тук? - Като вкъщи - не можеш да излезеш и храната една никаква... Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553355.html", "text": "Много мъже казват, че една жена трябва да бъде стройна и грациозна като сърна. Внимание: Средното тегло на една сърна е 120 килограма. Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553354.html", "text": "Радио водещ анонсира програмата си: - Понеже много наши слушатели мъже се вълнуват от въпроса: „Да призная ли на жена си, че съм й изневерил?!” - днес в ефир по темата ще говори главният травматолог на Окръжна болница... Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553350.html", "text": "- Съседе, ще ми заемеш ли бормашината за уикенда? - Ще ремонтираш ли ? - Не, ще спя... Сподели:", "date": "2019.02.06", "title": "ВИЦОВЕ"}
{"url": "https://pik.bg/--news552900.html", "text": "Един младеж завършил морско училище, баща му веднага го уредил да плава и му казал: - Сине, за първи път се качваш на кораб! Вземи си презервативи и хапчета против повръщане! Отишъл синът до кварталната аптека и си купил 3 презерватива и един блистер хапчета. Вечерта баща му, като го видял, казал: - Сине, вземи си повече! Не знаеш какво може да стане! На другия ден младежът отишъл пак в аптеката и взел още 2 кутии презервативи и 2 кутийки хапчета. Вечерта баща му пак: - А бе, сине, заминаваш за 9 месеца, всичко се случва! Вземи си още, нито храна, нито вода искат! Вече изнервен, на следващия ден синът влязъл пак в аптеката и още от вратата извикал: - Един кашон презервативи и един кашон хапчета против повръщане! Платил си. И точно преди да си тръгне аптекарката го спряла: - Момче, гледам че често пазаруваш презервативи и хапчета против повръщане. - Да, какво от това? - Ами, искам да те питам! Като е толкова грозна, защо я чукаш? Сподели:", "date": "2019.02.06", "title": ":-)"}
{"url": "https://pik.bg/-news553352.html", "text": "Българският отбор по водна топка отива на турнир в чужбина. На мача - българин хваща топката и започва да плува към противниковата врата. От брега треньорът вика: \"Подай на Спас.\" Нашият продължава, лъже, един, втори, трети... От брега треньорът вика: \"Подай на Спас.\" Нашият продължава, лъже още двама. От брега треньорът вика: \"Подай на Спас. Нашият стига до вратата, замахва, удар и - гол! Отива при треньора и му казва: - К’ во искаш бе, тренер, не виде ли, че вкарах гол? Треньорът: - Абе, ти вкара гол, ама Спас се удави... Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553365.html", "text": "Митничар умира. Свети Петър го посреща с въпроса: - Къде да те пратя в рая или ада? - На бариерата, на бариерата! - Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553395.html", "text": "Професорът: - Колега, моля, събудете колегата от лявата ви страна! Студентът: - Вие си го събудете! Все пак вие го приспахте... Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553401.html", "text": "Сър Джон бил безкрайно влюбен в лейди Мери. Всяка сутрин той минавал с белия си кон под прозорците на нейния замък, но тя дори не го забелязвала. Един ден той боядисал коня си в зелено, отправил се към дома на възлюблената си и си мислел: \"Когато лейди Мери ме види ще възкликне: - Сър Джон, какъв зелен кон имате! - а аз ще й отвърна: - Да, но аз Ви обичам!\" Щом стигнал до замъка, на прозореца се показала лейди Мери и извикала: - Сър Джон, аз Ви обичам! - Да, ама я виж какъв зелен кон имам! Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553366.html", "text": "Мъж споделя: – А на моята приятелка не й харесва сутрин да й нося кафето в леглото. Притеснява се, че мъжът й ще се събуди... Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553364.html", "text": "Жена към мъжа си: - Скъпи, кой звъня? - Абе някакъв от метеорологичната служба сбърка номера. Попита ме: “Слънце, хоризонтът чист ли е?” Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553400.html", "text": "- Ало, зоопаркът ли е? - Да, зоопаркът е. - Вашия телефон ми го дадоха от номер 112. - Да, какъв е проблемът? - Ами вкъщи се вмъкна някаква змия. - Ти да не си от Дружеството за защита на животните? - Не съм. - Зелената партия? - Не. - Ми шибни я с лопатата тогава! Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553392.html", "text": "Мъж хваща жена си с любовник, вади пушката и хуква да го гони, стреляйки, но патроните свършили. Любовникът се спрял, обърнал се и самодоволно попитал: - И сега какво следва? Боц с рогата ли? Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553394.html", "text": "Пазачът в зоопарка: – Ало... Русата дама! Престанете да тъпчете животното със сладолед! И без това устата му е от другата страна. Сподели:", "date": "2019.02.06", "title": "ВИЦОВЕ"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D1%81%D1%83%D1%82%D1%80%D0%B5%D1%88%D0%BD%D0%B0%D1%82%D0%B0-%D0%B6%D0%B0%D0%B6%D0%B4%D0%B0-%D0%B2%D0%B5%D1%89%D0%B0%D0%B5-%D0%B1%D0%BE%D0%BB%D0%B5%D1%81%D1%82%D0%B8-news817191.html", "text": "Ако се събуждате сутрин от ужасна жажда и при това предната вечер не сте прекалили с алкохола, това състояние може да говори за някои важни неща. В това число и за проблеми с вашето здраве, които задължително следва да се отчитат. По време на сън вие губите известно количество течност, осъществявайки процеса на дишане, но тези загуби са толкова малки, че не оказват никакво влияние върху здравето. Но в някои случаи вашият организъм може да се обезводнява твърде силно. Така става, когато човек хърка, диша през носа или изпитва пристъп на сънна апнея. Потенето по време на сън може да бъде резултат както от прегряване, така и от по-сериозни проблеми, например инфекция. Ето защо, ако още от ранна сутрин страдате от жажда, а вашите чаршафи са влажни от пот, трябва да се обърнете към лекар, за да се установи причината за нощното изпотяване. Сигурно се чувствате доста комфортно, когато влизате след душа в топлата спалня и лягате да спите. Но най-вероятно високата температура ще стане причина за обезводняване на вашия организъм. Освен това доказано е, че качеството на съня е много по-високо, когато в спалнята се поддържа прохладна температура. Ето защо, вместо да затваряте всички прозорци и да „надувате” радиаторите, проветрете помещението за 15 минути. Проблеми с изработката на хормона естроген също водят до това, че събуждайки се сутрин, вие ще изпитвате много силна жажда. Това се обяснява с факта, че естрогенът участва непосредствено в задържането на вода в организма. Някои препарати също повишават риска от обезводняване през нощта. Към тях се отнасят антидепресантите. Ако изпитвате сутрешна жажда, обърнете се към своя лекар, може би той ще ви подбере други лекарства, чиято употреба няма да има странични ефекти Сподели:", "date": "2019.02.06", "title": "ВНИМАВАЙТЕ: Сутрешната жажда вещае болести"}
{"url": "https://pik.bg/-news553403.html", "text": "В киното. - Скъпи, виж съседът до тебе е заспал. - И какво от това? Не мисля, че това е повод да ме будиш. Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553484.html", "text": "Развод. Съдията пита мъжа: - Защо искате да напуснете жена си? - Тя иска момче, а аз не. - Но деца в семейството е нормално, всички жени искат! - Тя иска 18-годишно. Сподели:", "date": "2019.02.06", "title": ":)"}
{"url": "https://pik.bg/-news553483.html", "text": "Двама индианци край пазара: - Ех,Червен бизон, да знаеш как ми липсва жена ми. - Защо? Какво е станало с нея? - Вчера я смених за едно уиски. - И още ти е мъчно за нея? - Не, но страшно ми се пие. Сподели:", "date": "2019.02.06", "title": ":)"}
{"url": "https://pik.bg/-news553402.html", "text": "Двама борци пътуват в една кола и единият казва: - Абе, я виж каква красива природа. Другият отговаря: - Аз от тези дървета нищо не мога да видя. Сподели:", "date": "2019.02.06", "title": "ВИЦОВЕ"}
{"url": "https://pik.bg/-news553485.html", "text": "Иванчо се прибира от училище: - Мамо, татко, мисля, че няма да е здравословно, ако ми видите бележника! Взимат го, гледат, а там: три шестици! Всички припадат. - Нали ви казах, че няма да е здравословно! Сподели:", "date": "2019.02.06", "title": ":)"}
{"url": "https://pik.bg/-news553482.html", "text": "- Това е нечовешко! - викаха канибалите, четейки вегетарианско меню. Сподели:", "date": "2019.02.06", "title": ":)"}
{"url": "https://pik.bg/-news553486.html", "text": "Баща и син щели да заминават за Китай. Трябвало да си измислят имена за там и бащата казал: - Ти си лесен, сине, понеже си лентяй, ще се казваш Лен Тяй. - И ти си лесен, тате, понеже те изгониха от всички служби, ще се казваш Вън Дърт Пън. Сподели:", "date": "2019.02.06", "title": ":)"}
{"url": "https://pik.bg/%D1%82%D1%80%D0%B8-%D0%BB%D0%BE%D0%B2%D0%BD%D0%B8-%D0%BF%D1%83%D1%88%D0%BA%D0%B8-%D0%B8-%D0%B2%D1%8A%D0%B7%D0%B4%D1%83%D1%88%D0%B5%D0%BD-%D0%BF%D0%B8%D1%81%D1%82%D0%BE%D0%BB%D0%B5%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82%D0%B8-%D0%BE%D1%82-%D0%BC%D0%B5%D1%82%D0%B0%D0%BB%D0%BD%D0%B8-%D0%BA%D0%B0%D1%81%D0%B8-news817354.html", "text": "Три ловни пушки и въздушен пистолет са откраднати от къща в село Медковец, съобщиха от ОДМВР – Монтана. Кражбата е извършена между 18,00 часа на 3 февруари и 7,00 часа 4 февруари. Неизвестен извършител взломил стъкло на прозорец на къща в село Медковец, собственост на 61-годишен жител, проникнал в имота и взломил две заключващи устройства на метални каси. От касите са иззети 4 ловни оръжия: ТОЗ, калибър 12 мм, ИЖ, калибър 30 - 06, ловна карабина, калибър 7,62х39 и ЧЗ, калибър 22, както и въздушен пистолет „Super air“. Местопроизшествието е посетено от дежурна оперативна група на РУ - Лом, извършен е оглед и е образувано досъдебно производство. Работата по случая продължава в участък Медковец. Сподели:", "date": "2019.02.06", "title": "Три ловни пушки и въздушен пистолет откраднати от метални каси"}
{"url": "https://pik.bg/%D1%88%D0%BE%D0%BA-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-%D1%81%D0%B0%D0%BB%D0%B0%D1%82%D0%B0%D1%82%D0%B0-%D0%BF%D0%BE-%D1%81%D0%BA%D1%8A%D0%BF%D0%B0-%D0%BE%D1%82-%D0%BF%D1%8A%D1%80%D0%B6%D0%BE%D0%BB%D0%B0%D1%82%D0%B0-news817308.html", "text": "Салатата стана по-скъпа от мръвката. За кило краставици и кило домати, купени от Четвъртък пазара, пловдивчани броят около 7.50 лв. За същите пари практичните домакини могат да вземат цяло пиле или кило и половина кайма. Ако се хване промоция в голям хранителен магазин, килограм пържоли излиза под 6 лева. Краставиците са с традиционно високи цени и по пазарите и в хипермаркетите - около 4 лева. Последните обаче могат да си позволят да пуснат промоционални цени, докато търговците на дребно избягват този ход. Доматите, внос от Турция, в голям търговски обект са 3.45 лева, средно толкова са и на пазара. Салата айсберг не пада под 3,50 лева за кило, да не говорим, че дребни търговци пробват пазара и с етикет от 6 лева. Марулята върви между 1.40-160 лева, връзката лук - по левче, също толкова са и репичките. В средата на зимата в търговската мрежа почти не се предлага български зарзават, ако не броим картофите, пише в. \"Марица\". Според данните на Държавната комисия по борсите и тържищата за последната седмица вносните краставици тръгват с цена на едро средно от 2.30 лева. Доматите пък на 2.21 лева за кило. Ако краставиците, внос от Гърция, имат лек и ненатрапчив дъх на риба, то много е вероятно да са отглеждани по иновативна технология аквапоника. Този начин позволява да се отглеждат едновременно риби и зеленчукови култури. В България съвсем не се прилага често, а първото съоръжение по този способ бе изградено през 2017 г. във Видинско от 20-годишен студент по биотехнологии. Гръцките фермери обаче са по-напред в модерната технология. Сподели:", "date": "2019.02.06", "title": "ШОК НА ПАЗАРА: Салатата по-скъпа от пържолата"}
{"url": "https://pik.bg/%D0%B4%D1%80%D0%B0%D0%BC%D0%B0-%D1%82%D0%B8%D1%82%D0%B0-%D1%81%D0%B0%D0%BC%D0%B0-%D0%BD%D0%B0-%D1%81%D0%B2%D0%B5%D1%82%D0%B8-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D0%B8-%D0%B1%D0%B5%D0%B7-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0-%D0%B1%D1%80%D0%B0%D0%BA-news817408.html", "text": "Поп певицата Тита ще прекара Свети Валентин далеч от половинката си Викторио. Причината обаче не е скандал помежду им, а турнето в САЩ и Канада, на което 19-годишната изпълнителка заминава заедно с продуцента си Криско. Тита и Виктория са гаджета от две години и половина. Имат си доверие и не се ревнуват. \"Ние имаме достатъчно празници, които сме празнували заедно. Той много ми се радва, много ме подкрепя. Аз съм само на 19, какъв брак?! Приятелят ми е от Силистра, доста често идва в София при мен, не ми е купил апартамент, аз съм си го купила\", заяви Тита. Зад Океана с Криско ще обиколят 8 града, като в Чикаго, където има най-много български емигранти, ще пеят два пъти. Сподели:", "date": "2019.02.06", "title": "ДРАМА: Тита сама на Свети Валентин и без предложение за брак"}
{"url": "https://pik.bg/%D1%85%D0%BE%D0%BB%D0%B0%D0%BD%D0%B4%D0%B5%D1%86-%D0%BE%D1%82-%D0%BA%D1%80%D0%B0%D0%B9%D0%BD%D0%B0%D1%82%D0%B0-%D0%B4%D0%B5%D1%81%D0%BD%D0%B8%D1%86%D0%B0-%D0%BF%D1%80%D0%B8%D0%B5-%D0%B8%D1%81%D0%BB%D1%8F%D0%BC%D0%B0-news817391.html", "text": "Бивш депутат от холандската крайна десница и дясна ръка на антиислямския политик Герт Вилдерс разкри, че е станал мюсюлманин, предаде АФП. В продължение на седем години Йорам ван Клаверен се бори неуморно срещу исляма като депутат от Партията на свободата на Вилдерс. По-рано Ван Клаверен настояваше за забрана на бурките и джамиите, заявявайки, че иска колкото се може по-малко ислям в Холандия, припомня местната преса. В родината си бе известен с изказвания като „Ислямът е лъжа“ и „Коранът е отрова“. Сега обаче 40-годишният политик заяви, че драстично е променил възгледите си, докато пишел антиислямската книга „От християнство към ислям във времена на светски терор“. Ван Клаверен се раздели с Вилдерс през 2014 г. след спорния коментар на крайнодесния лидер, запитал свои привърженици дали искат по-малко мароканци в Холандия. Сподели:", "date": "2019.02.06", "title": "Холандец от крайната десница прие исляма"}
{"url": "https://pik.bg/%D0%B8%D0%BC%D0%B0-%D0%BB%D0%B8-%D1%88%D0%B0%D1%88%D0%BC%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D1%84%D0%B0%D0%BB%D1%88%D0%B8%D0%B2%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%B0-%D0%B1%D0%BE%D0%BB%D0%BD%D0%B8%D1%86%D0%B0-news817501.html", "text": "Районната прокуратура в Бургас ще проверява случай на операция на пациент в местната кардиохирургична болница. Бивш лекар в лечебното заведение сигнализира Здравната каса за описана, но неизвършена ангиопластика. В края на ноември д-р Горан Миланов подава сигнал до Касата, че на пациент, който той е оперирал, е описана ангиопластика, която той не е извършил. \"Той съобщава, че е дописвано в оперативния протокол дейност, която той не е правил – ангиопластика на асцендентна аорта. Ние извършихме проверка. Наистина се потвърди това, което лекарят съобщава за тази пластика“, поясни пред БНР директорът на Районната здравна каса Стефко Георгиев. \"Тя е описана в епикризата, но не и в медицинския журнал и сестринския протокол. На болницата ще ѝ бъде наложена санкция, а парите от клиничната пътека (около 13 000 лв), трябва да бъдат върнати на Касата. Не твърдим, а и не можем да докажем дали е извършвана подобна пластика\", подчерта Георгиев. Обжалваме решението на Здравната каса, коментира от своя страна управителят на бургаската кардиоболница Мариана Контева. \"Нашето мнение е отнесено към по-висшестоящи органи, така че проверките още не са приключили. Категорично обжалваме. Още повече, че по случая е направена проверка от Медицинския одит, откъдето констатацията е изключително подкрепяща болницата“, изтъкна тя. Сподели:", "date": "2019.02.06", "title": "ИМА ЛИ ШАШМА: Прокуратурата проверява фалшива операция в бургаска болница"}
{"url": "https://pik.bg/%D0%BB%D0%B0%D1%80%D0%B6-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8%D0%BD-%D0%BF%D0%BE%D0%B4%D0%B0%D1%80%D1%8F%D0%B2%D0%B0-%D0%B2%D0%B8%D0%BD%D0%B5%D1%82%D0%BA%D0%B0-%D0%BD%D0%B0-%D0%BD%D0%B5%D0%BF%D0%BE%D0%B7%D0%BD%D0%B0%D1%82%D0%B8-news817506.html", "text": "Пловдивски шофьор по погрешка въведе друг номер, докато си купуваше винетка и изгоря с 97 лева. Въпреки това обаче, като истински филибелия, човекът реши да направи щедър жест към някой от съгражданите си. Във фейсбук групата \"Забелязано в Пловдив“ Малин Томов публикува погрешно въведения от него номер, за да може късметлията да се възползва от вече издадената електронна винетка. \"Здравейте, има ли в групата собственик на автомобил с рег. номер PB0990PX. Да знае, че по погрешка му е платена годишна венетка, от АПИ ми отговориха че при объркан номер не връщат пари, така че да му е честита!“. Сподели:", "date": "2019.02.06", "title": "ЛАРЖ: Пловдивчанин подарява винетка на непознати"}
{"url": "https://pik.bg/%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D1%80%D0%BE%D0%B6%D0%B5%D0%BA%D1%82%D0%B8%D1%80%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%BD%D0%B0%D0%B9-%D0%B3%D0%BB%D0%B5%D0%B4%D0%B0%D0%BD%D0%B8%D1%82%D0%B5-%D0%B4%D0%B5%D1%82%D1%81%D0%BA%D0%B8-%D1%84%D0%B8%D0%BB%D0%BC%D0%B8-news817486.html", "text": "Децата на Пловдив ще могат напълно безплатно в Дом на киното всяка събота и неделя от 9 февруари до 17 март, да гледат най-гледаните детски филми от последните години. В програмата са включени специално селектирани анимационни 3D и 2D детски филми, сред които \"Астерикс: Тайната на вълшебната отвара“, \"Капитан Шарки“, \"Ману Бързолета“, \"Пепеляшка: Тайната на принца“, \"Откраднатата принцеса“, \"Чаровният принц“ и много други хитове, дублирани на български език. Програмата на Детски кинофестивал през 2019 година фокусира върху родното детско кино, с прожекции на последните български игрални продукции – \"Смарт Коледа“, \"Случаят Кюри“ и \"Лили рибката“. Специален подарък за всички деца и родители ще бъде напълно безплатната за всички извънредна прожекция на обичания от поколения българи филм от 1982 година \"Куче в чекмедже“. С нея организаторите целят да запознаят най-малките с годините на златното българско кино и да ги потопят в детството на своите родители навръх Националния празник 3 март. В шестте поредни уикенда на Детския филмов фестивал ще се състоят общо 53 прожекции от 11:00 и 13:00 часа в Първа зала и от 11:30 и 13:15 часа във Втора зала. Организаторите са предвидили и допълнителна програма в празничния 3 март. Входът за възрастни е 4 лева, безплатните билети за деца се получават от касата на Дом на киното след 10:00 часа в деня на прожекциите. Детски филмов фестивал е част от Културния календар на Община Пловдив за 2019 година и дава възможност на най-малките да се срещнат за първи път с магията на седмото изкуство. Той се организира от фирма \"Пловдив Ивент“, с финансовата подкрепа на Община Пловдив. Събитието се провежда от 2013 година, като още от първото си издание се радва на огромен интерес. За шестте си години на провеждане, Детски кинофестивал е бил посетен от над 40 000 души. Сподели:", "date": "2019.02.06", "title": "В Пловдив прожектират безплатно най-гледаните детски филми"}
{"url": "https://pik.bg/%D0%BF%D0%B0%D0%BD%D0%B8%D0%BA%D0%B0-%D0%B2-%D0%B1%D1%81%D0%BF-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%B1%D1%8F%D0%B3%D0%B0%D1%82-%D0%BE%D1%82-%D0%B4%D0%B5%D0%B1%D0%B0%D1%82%D0%B8-%D1%81-%D0%B3%D0%B5%D1%80%D0%B1-%D0%B0%D0%BD%D1%82%D0%BE%D0%BD-%D1%85%D0%B5%D0%BA%D0%B8%D0%BC%D1%8F%D0%BD-%D0%B3%D0%B8-%D0%BF%D0%BE%D1%80%D1%8F%D0%B7%D0%B0-%D0%B6%D0%B5%D1%81%D1%82%D0%BE%D0%BA%D0%BE-news817561.html", "text": "Депутати от Българската социалистическа партия бягат от дискусии със свои колеги от ГЕРБ. Това стана ясно в ефира на Би Ти Ви, където тази сутрин гостува народният представител Десислава Атанасова. Представителката на ГЕРБ трябваше да дебатира с колега от БСП относно Изборния кодекс и предстоящите евроизбори. Припомняме, че вчера левицата сътвори нов скандал, след като обвини най-голямата парламентарна партия у нас, че прави опити за фалшифициране на изборите. Именно по тази тема трябваше да се състои днес и дебат между ГЕРБ и БСП. От \"Позитано\" 20 обаче са заявили пред телевизията, че в една подобна дискусия не могат да се чуят аргументите и на двете страни и затова те няма да изпратят свой представител. \"Ще ви уведомяваме всеки път, когато каним политически представители за такива дискусии, а те откажат да дойдат\", обяви водещият Антон Хекимян и по този начин се закани да разкрива публично всеки път паническото бягство на социалистите от дебати. \"Явно от БСП не желаят да водим конструктивен дебат\", каза депутатката от ГЕРБ Десислава Атанасова. \"БСП търси алиби за загуба и това е удобното алиби на г-жа Нинова, която ще трябва да обяснява за поредната загуба\", заключи тя на въпрос опитва ли се наистина ГЕРБ да фалшифицира изборите. Сподели:", "date": "2019.02.06", "title": "ПАНИКА В БСП: Социалистите бягат от дебати с ГЕРБ, Антон Хекимян ги поряза жестоко"}
{"url": "https://pik.bg/%D0%B4%D0%B2%D0%B0%D0%BC%D0%B0-%D0%BC%D1%8A%D0%B6%D0%B5-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D0%B5-news817357.html", "text": "Според съобщението на полицията в щата Куинсланд двамата мъже на 21 и 23 години, чиито тела са открити край градската библиотека, били видени за последно вчера по време на пика на наводнението. По данни на противопожарните и аварийните служби, под вода в Таунсвил са се озовали \"стотици и може би хиляди\" жилищни сгради. Магистралата към града е била отворена днес за движение и голям брой транспортни средства са започнали да доставят на бедстващия 230-хиляден град храна и други помощи. Властите са предупредили гражданите да не влизат във водата, тъй като в предградията са забелязани крокодили и водни змии Министър-председателят на Австралия Скот Морисън посети днес пострадалия район и се срещна с някои местни жители. \"Много млади семейства, изградили с усилен труд своите домове, сега ги виждат съсипани. Това е сърцераздирателно\", каза той пред репортери. Метеоролозите прогнозират, че проливните дъждове и силните ветрове в района ще продължат, носейки риска от ново наводнение. Телата на двама мъже бяха намерени днес в отводнителен канал в североизточния австралийски град Таунсвил, където проливните дъждове предизвикаха мащабно наводнение, предаде БТА, цитирайки ДПА и АП. Сподели:", "date": "2019.02.06", "title": "Двама мъже загинаха при наводнение"}
{"url": "https://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D0%BE%D0%B4%D1%85%D0%B2%D0%B0%D1%89%D0%B0%D1%82-%D0%BD%D0%BE%D0%B2-%D0%B7%D0%B0%D0%BA%D0%BE%D0%BD-%D0%B7%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0%D1%82%D0%B0-%D1%82%D0%B0%D0%B9%D0%BD%D0%B0-news817546.html", "text": "Законопроектът е внесен от Министерски съвет и основната му цел е привеждането на действащата в страната правна закрила на търговските тайни в съответствие с изискванията на европейското законодателство, както и подобряване ефективността на юридическата защита на търговските тайни от незаконно придобиване, използване и разкриване. В законопроекта са дадени определения за ключови понятия, като търговска тайна, притежател на търговска тайна, нарушител и стоки - предмет на нарушение. В законопроекта са предвидени изключенията от обхвата на закона и са посочени критериите, относими към преценката за правомерност или неправомерност на придобиването, използването и разкриването на търговски тайни. Парламентът ще разгледа изцяло нов Закон за търговската тайна на първо четене. Преди разглеждането на този законопроект депутатите ще се занимаят с предложенията на БСП и „Обединени патриоти“ в седмичната програма, тъй като е първа сряда от месеца. От ПГ на „БСП за България“ предлагат първо четене на Закона за отговорността на държавата и общините за вреди. Предложенията на опозицията са свързани с нормативния режим за отговорността на държавата и общините за причинени вреди. Чрез измененията от БСП предлагат да се разшири обхватът, като се допълва, че държавата и общините носят отговорност и за вреди, причинени от действието на отменени или обявени за нищожни подзаконови нормативни актове. БСП предлагат правни основания за хората за търсене на обезщетения на вреди, причинени от държавата чрез нейните разследващи органи и органите на съдебната власт. На вниманието на депутатите се поставят и измененията в Закона за местното самоуправление и местната власт, внесени от „Обединени патриоти“. С предложенията се цели създаване на правна възмжност, а не задължение, общините да изграждат звена за контрол по изпълнението на актовете на общинския съвет и на кмета на общината, свързани с опазването на обществения ред, общинското имущество и организацията на движението в населените места. „Обединени патриоти“ предлагат да се предоставят минимални правомощия на служителите на тези звена като да изискват документ за самоличност, да съставят протоколи за предупреждения и временно да ограничават правото на свободно придвижване на лице до пристигане на полицейските органи и да връчат предписания за отстраняване на извършено нарушение. Предложените промени ще създадат условия за подобряване на контролната и административно-наказателна дейност на общините. Сподели:", "date": "2019.02.06", "title": "Депутатите подхващат нов Закон за Търговската тайна"}
{"url": "https://pik.bg/%D0%BE%D0%B3%D1%80%D0%BE%D0%BC%D0%B5%D0%BD-%D1%80%D1%8A%D1%81%D1%82-%D0%B2-%D0%BD%D0%BE%D0%B2%D0%BE%D1%82%D0%BE-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE---%D0%B6%D0%B8%D0%BB%D0%B8%D1%89%D0%B0%D1%82%D0%B0-%D0%BC%D0%BE%D0%B6%D0%B5-%D0%B4%D0%B0-%D0%BF%D0%BE%D0%B5%D0%B2%D1%82%D0%B8%D0%BD%D0%B5%D1%8F%D1%82-news817545.html", "text": "Новото строителство отбелязва огромен ръст. С 69% повече жилища са построени само в София през 2018 г. Това показват данните на една от големите агенции за недвижими имоти. Навсякъде в страната цените са се повишили за последната година - най-много във Велико Търново, Пловдив и Добрич, но за 2019 г. прогнозата е в една дума: стабилност. В последните месеци експертите отчитат по-малко сделки и ако това продължи, жилищата може дори да поевтинеят. тносно лихвите финансовите експерти очакват леко повишение, но не сега, а в края на годината или в началото на 2020-та. Василена Енева ходи на оглед за нов дом от почти година. Търси в центъра на София. „Искаме среден етаж, парко място, което в центъра е много трудно, разбира се, ако може асансьор, което вече е съвсем невъзможно, обаче нас ни привличат високите тавани. Даваме 200 000 евро.”, казва Василена. Хората вече купуват по-бавно, защото искат да видят всичко, обясняват експертите. „Клиентите идват със списък с изисквания, в един момент сме видели 5-6 жилища, виждат едно и се влюбват. До 10-12 огледа би трябвало да намери подходящото жилище”, казва Костадин Чолаков, брокер на недвижими имоти. За пръв път от пет години има по-малко ипотечни кредити. В София - с почти 17%, а средно в страната - с над 23 на сто по-малко заеми са изтеглени през 2018 г. „Неминуемо ако имаме няколко тримесечие със спад на сделките, със спад на ипотеките, няма как това да не повлияе на цените”, казва Гергана Тенекиджиева. Финансовите консултанти препоръчват да не се нагърбваме с кредит, ако вноската му, заедно с другите сметки, превишава 40 на сто от доходите ни. „Да не се тегли на ръба на възможностите. Това, че банката го одобрява, не значи, че е здравословно за нас”, коментира Десислава Николова. За евентуалното повишаване на лихвите по кредитите догодина специалистите дават пример: ако лихвите се повишат с 0,25 на сто, за кредит от 100 000 лева, изтеглен за 20 години, при 3,5% - месечната вноска би се увеличила с 13 лева. „Съветвам хората да си купуват жилище сега, защото стойността на имотите е стойност и сега, и след 10 години”, казва още Гергана Тенекиджиева. „Ако ви се струва, че цените са високи в момента за тази покупка, по-скоро се въздържайте”, съветва Десислава Николова. Сподели:", "date": "2019.02.06", "title": "Огромен ръст в новото строителство - жилищата може да поевтинеят"}
{"url": "https://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%BB%D0%BE%D1%88%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D0%B1%D0%B0%D0%BD%D0%B5%D0%B2%D0%B8---%D0%BE%D0%BB%D0%B8%D0%B3%D0%B0%D1%80%D1%81%D0%B8%D1%82%D0%B5-%D0%BF%D1%80%D0%BE%D1%81%D0%BF%D0%B0%D0%BB%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B8%D0%B7%D0%B1%D0%BE%D1%80%D0%BD%D0%B8%D1%8F-%D0%BA%D0%BE%D0%B4%D0%B5%D0%BA%D1%81-%D0%B4%D0%BE%D1%80%D0%B8-%D0%B4%D0%B0-news817562.html", "text": "Нов прецедент е на път да се случи, след като Евгения Банева е готова да се кандидатира за евродепутат от килията в ареста. \"Въпросът е решен от Наказателния кодекс и няма пречка да се кандидатира от ареста за евродупат. Това, че тя ще поиска по-лека мярка е свързано с разпоредбите на НПК, а там няма текст, че ако се кандидатира някой за депутат трябва да бъде с изменена мярка\", заяви адвокат Марин Марковски и допълни, че ако Банева успее да стигне да кандидатиране, то тя ще трябва да води кампанията от килията си. Професор Михаил Константинов уточни, че от няколко години насам, когато човек вече е задържан не може да се позове на неприкосновеност. \"Когато вече си задържан, това че вече си кандидат не те освобождава от ареста\", заяви Константинов и допълни, че Баневи не са запознати с Изборния кодекс. Марковски допълни, че дори от ареста ще може да има медиини изяви. Тя ще има достъп до вестници, радио и нейното право да се кандидатира означава, че ще има определени привилегии. На въпрос, ако има телефон и компютър дали Банева ще води кампания, а не да си помага за делото, Марковски заяви, че трябва да има контрол на охраната, но подчерта че всичко е твърде хипотетично, защото звучи направо нереално. \"Банева през 2014 участва в изборите взе около 6 хиляди гласа. Те са си мислели, че нещата са като преди 5 години, защото помним какво се случи с Галеви\", заяви Константинов. Той припомни куриозен случай с покойния Иво Карамански. \"Неговите хора донесоха подписи и документите, които трябваше съдържат три имена и ЕГН, като се оказа че са напълно измислени, а те не знаели, че не е случаен набор от 10 цифри, неговото излизане не се случи\", каза още Константинов. Марковски припомни делото на Сергей Станишев, който беше с висящо дело и повдигнато обвинение, като тогава главния прокурор поиска да му се свали имунитета. \"Кандидатира се за евродупат, избраха го и спряха процедурата по наказателното производство, защото имунитета го има за евродепутатите.Но е възможно и този имунитет да бъде отнет\", допълни още Марковски. Сподели:", "date": "2019.02.06", "title": "БОМБА В ЕФИР: Лоши новини за Баневи - олигарсите проспали промени в Изборния кодекс. Дори да се кандидатира за Брюксел, Евгения ще остане зад решетките"}
{"url": "https://pik.bg/%D0%B3%D0%B5%D0%BD%D0%B5%D1%80%D0%B0%D0%BB-%D0%B0%D0%BD%D0%B4%D1%80%D0%B5%D0%B9-%D0%B1%D0%BE%D1%86%D0%B5%D0%B2-%D0%B7%D0%B0%D0%BF%D0%BE%D1%87%D0%B2%D0%B0-%D0%B4%D0%B2%D1%83%D0%B4%D0%BD%D0%B5%D0%B2%D0%BD%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-news817547.html", "text": "Темата на форума е: „Тенденции и предизвикателства при организационното изграждане и развитие на въоръжените сили в условията на динамично променяща се среда на сигурност и реалностите с окомплектоване на Въоръжените сили на Република България“. На конференцията ще присъстват заместник министър-председателят по обществения ред и сигурността и министър на отбраната Красимир Каракачанов, народни представители, висшият команден състав, генерали и офицери от видовете въоръжени сили, национални представители в командните структури на НАТО, Европейския съюз и структури на силите на НАТО от Балканския регион, директори на дирекции в Щаба на отбраната и Министерството на отбраната, началници и командири на структури на пряко подчинение на министъра на отбраната. През втория работен ден началникът на отбраната генерал Андрей Боцев ще представи „Анализ на подготовката, войсковия ред и дисциплината в Българската армия и структурите на пряко подчинение на министъра на отбраната през учебната 2018 г.“. Поканен е да присъства президентът и върховен главнокомандващ въоръжените сили на Република България Румен Радев. В София започва двудневна конференция на началника на отбраната генерал Андрей Боцев, съобщиха от пресцентъра на Министерството на отбраната. Сподели:", "date": "2019.02.06", "title": "Генерал Андрей Боцев започва двудневна конференция"}
{"url": "https://pik.bg/%D0%BD%D0%BE%D0%B2-%D1%82%D1%80%D1%83%D1%81-3-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%B1%D1%83%D0%B4%D0%B8-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-news817568.html", "text": "Земетресение с магнитуд 3 по скалата на Рихтер е регистрирано малко след 7.00 часа. Трусът е бил между Сандански и Петрич, разкри дежурният сеизмолог Емил Ойнаков. Според БАН магнитудът е бил 3,6 по Рихтер, в Средиземноморския сеизмологичен център е отчетен 3,1. “Това е 11-ото за последните 24 часа на българска територия. Останалите 10 са в Черно море, близо до Емона и са с магнитуд между 1,5 и 2,3. Не се очаква сериозен трус у нас”, каза той. Вчера е имало силно земетресение в Левкос, Гърция, с магнитуд 5,4, разкри още той. Сподели:", "date": "2019.02.06", "title": "Нов трус! 3 по Рихтер разбуди Сандански"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B3%D0%B4%D0%B1%D0%BE%D0%BF-%D0%B8-%D0%B6%D0%B0%D0%BD%D0%B4%D0%B0%D1%80%D0%BC%D0%B5%D1%80%D0%B8%D1%8F%D1%82%D0%B0-%D1%81-%D0%B0%D0%BA%D1%86%D0%B8%D1%8F-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news817603.html", "text": "Акция на ГДБОП и Жандармерията се провежда в момента в района на Кърджали и околни населени места, съобщава БНР. По предварителна информация е заловена организирана престъпна група ,действала от доста време в региона. Маскирани служители на ГДБОП извършват обиски на определени адреси. Информация ще бъде дадена след приключване на акцията. Сподели:", "date": "2019.02.06", "title": "ОТ ПОСЛЕДНИТЕ МИНУТИ: ГДБОП и Жандармерията с акция в Кърджали"}
{"url": "https://pik.bg/%D0%B8%D0%BD%D1%82%D0%B5%D1%80%D0%BF%D0%BE%D0%BB-%D0%B8%D0%B7%D0%B4%D0%B8%D1%80%D0%B2%D0%B0-%D1%83%D0%B1%D0%B8%D0%B5%D1%86-%D0%BE%D1%82-%D1%88%D1%83%D0%BC%D0%B5%D0%BD%D1%81%D0%BA%D0%BE-%D1%80%D1%8F%D0%B7%D0%B0%D0%BB-%D1%87%D0%B0%D1%81%D1%82%D0%B8-%D0%BE%D1%82-%D0%B6%D0%B5%D1%80%D1%82%D0%B2%D0%B0%D1%82%D0%B0-%D1%81%D0%B8-%D0%B8-%D0%BE%D0%BF%D0%B8%D1%82%D0%B0%D0%BB-%D0%B4%D0%B0-%D1%8F-%D0%B7%D0%B0%D0%BF%D0%B0%D0%BB%D0%B8-news817193.html", "text": "21-годишният Юзджан Раим от Шуменско е обявен за издирване с червена бюлетина на Интерпол. Той беше заподозрян за жестокото убийство на 34-годишния Рейхан Джевджет Мехмед от шуменското село Вълнари. Трупът му беше открит близо седмица след изчезването на 16 септември м.г., пише в. \"Труд\". Въпреки дългия престой на открито в гориста местност стана ясно, че е бил удрян по главата и цялото тяло. Черепно-мозъчна травма е причинила смъртта, а след това убиецът пробвал да заличи следите по най-зловещия начин – опитал да реже части от тялото, дори и да го запали. Още при намиране на трупа криминалисти имаха насока за извършителя, но той беше напуснал страната. Веднага задочно е привлечен като обвиняем, каза прокурор Яна Николова от Окръжната прокуратура в Шумен. Сега е последното издирвано лице с българско гражданство от масива на Интерпол. Съмненията бяха, че Юзджан е избягал в Англия. Сега обаче, се говори, че е в Турция. Жена и ревност са причините за кървавия инцидент. Убитият Рейхан гостувал на жената, а тя се обадила на Юзджан да му се похвали. Когато гостът напускал къщата, бил пребит смъртоносно. След ДНК-експертиза бил погребан. Сподели:", "date": "2019.02.06", "title": "Интерпол издирва убиец от Шуменско, рязал части от жертвата си и опитал да я запали"}
{"url": "https://pik.bg/%D0%B4%D0%B0-%D0%BC%D0%B5%D0%B6%D0%B4%D1%83-%D0%B7%D0%B0%D1%80%D0%B0%D0%BB%D0%B8%D0%B8-%D0%B8-%D0%BC%D0%BB%D0%B0%D0%B4-%D0%B7%D0%B0%D1%89%D0%B8%D1%82%D0%BD%D0%B8%D0%BA-news817384.html", "text": "Берое подписа договор с 20-годишния защитник Надим Ангелов. Той идва в отбора, след като през есента игра в сателита на старозагорци - Миньор (Раднево), акцентира \"Топспорт\". \"Футболистът изкара целия лагер с нас, предлагаме му договор, с което практически слагаме край на търсенето за заместник на Камен Хаджиев. Изключително сме доволни от представянето на момчето в тренировките и контролите в Турция. Други футболисти в ариергарда няма да се взимат\", коментира спортният директор на Берое Валентин Грудев. \"Казаното от мен за Надим важи за всички играчи, които бяха с нас на лагера в Турция\", добавя шефът на старозагорския клуб. Сподели:", "date": "2019.02.06", "title": "\"ДА\" между заралии и млад защитник"}
{"url": "https://pik.bg/%D1%85%D0%B0%D1%81%D0%B0%D0%BD-%D0%B0%D0%B4%D0%B5%D0%BC%D0%BE%D0%B2-%D0%BE%D0%B1%D1%8F%D1%81%D0%BD%D0%B8-%D0%BA%D0%B0%D0%BA-%D0%BC%D0%BE%D0%B3%D0%B0%D1%82-%D0%B4%D0%B0-%D1%81%D0%B5-%D0%BF%D1%80%D0%B5%D1%81%D0%B5%D0%BA%D0%B0%D1%82-%D0%B7%D0%BB%D0%BE%D1%83%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5-%D1%81-%D1%82%D0%B5%D0%BB%D0%BA-news817601.html", "text": "Районната прокуратура в Ямбол се самосезира за драстични злоупотреби с ТЕЛК. От обвинението възложиха проверка по случая. Подобни проверки започнаха и в други региони, има вече и задържани служители на експертни лекарски комисии. \"И преди години имаше проверки и дела, но нищо не се случи\", обяви пред Би Ти Ви председателят на парламентарната социална комисия Хасан Адемов. \"В самата система има пробойна – в момента няма онлайн връзка между съставилите на експертните решения, лечебните заведения и НЗОК. Ако има обвързаност между системите им, поне 90% от порочните практики ще бъдат прекратени\", смята Адемов. Сподели:", "date": "2019.02.06", "title": "Хасан Адемов обясни как могат да се пресекат злоупотребите с ТЕЛК"}
{"url": "https://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81%D1%8A%D1%81-%D1%81%D1%82%D0%B0%D1%80%D1%88%D0%B8-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B0-%D0%BF%D0%BE-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D0%B8-%D1%80%D1%83%D1%81%D0%BA%D0%B8%D1%82%D0%B5-%D0%B2%D1%8A%D0%BF%D1%80%D0%BE%D1%81%D0%B8-%D0%B2-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D0%BD%D0%B0%D1%86%D0%B8-news817576.html", "text": "Председателят на Парламентарната група на ГЕРБ и заместник-председател на партията Цветан Цветанов се срещна със старши директора по европейските и руските въпроси в Съвета за национална сигурност на Белия дом Фиона Хил. Двамата разговаряха във Вашингтон. Цветанов е в американската столица за участие в традиционната Молитвена закуска с президента на САЩ Доналд Тръмп. По време на срещата си с Фиона Хил, която е една от най-високопоставените фигури в екипа на президента Тръмп по въпросите на националната сигурност, Цветан Цветанов обсъди различни аспекти на сигурността в региона. И двете страни изразиха задоволство от факта, че това е втората среща помежду им в рамките на по-малко от три месеца. В хода на разговора беше изразена обща загриженост от повишаване на напрежението в Черноморския басейн и по-специално Азовско море и Керченския пролив. Цветанов и Хил се обединиха около мнението, че правилата на международното право следва да се прилагат в пълен обем, като е недопустимо нарушаването на суверенитета на която и да било държава. И двете страни изразиха силно безпокойство от нарастването на асиметричните заплахи в района, както и поставянето под въпрос на основни демократични ценности, в т.ч. свободата на придвижване на хора и транспортни средства. В тази връзка Фиона Хил даде висока оценка за позицията на българското правителство около ситуацията във Венецуела, изразена по време на вчерашното заседание на Съвета по сигурността към министър-председателя на България. Хил изрази благодарност към премиера Бойко Борисов за изразената позиция, която е в синхрон със стратегическите партньори на България - държавите от ЕС и САЩ. Председателят на ПГ на ГЕРБ Цветан Цветанов изрази съжаление, че българските институции не са действали в пълен синхрон по този въпрос. В България има гласове и в подкрепа на Мадуро, което е в рязък контраст с изразените от основните стратегически партньори на България позиции, подчерта Цветанов. По време на срещата бяха обсъдени и въпроси, касаещи енергийната сигурност и диверсификацията на газови и петролни доставки до България. Американската страна изрази подкрепа за газовия интерконектор между България и Гърция, като Цветан Цветанов увери, че двете страни работят активно по този въпрос. В края на срещата заместник-председателят на ГЕРБ Цветан Цветанов и старши директорът по европейските и руските въпроси в Съвета за национална сигурност на Белия дом Фиона Хил изразиха желание да търсят възможности за нова среща след две седмици, по време на Форума по сигурността в Мюнхен, където са поканени да участват. Двамата изразиха готовност да продължат редовно да обменят информация по конкретни въпроси от международния и регионалния дневен ред. Сподели:", "date": "2019.02.06", "title": "Цветанов се срещна със старши директора по европейските и руските въпроси в Съвета за национална сигурност на Белия дом"}
{"url": "https://pik.bg/%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D0%BA%D0%B0%D1%81%D0%B0%D0%B1%D0%BE%D0%B2-%D0%B6%D0%B5%D0%B3%D0%BD%D0%B0-%D0%BE%D1%81%D1%82%D1%80%D0%BE-%D1%81%D0%B8%D0%B4%D0%B5%D1%80%D0%BE%D0%B2-%D0%B4%D0%B0-%D1%82%D0%B2%D1%8A%D1%80%D0%B4%D0%B8-%D1%87%D0%B5-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B4%D1%8A%D0%BB%D0%B6%D0%B8-%D0%BA%D0%B0%D1%80%D0%B8%D0%B5%D1%80%D0%B0%D1%82%D0%B0-%D1%81%D0%B8-%D0%BD%D0%B0-%D0%BD%D0%B5-news817590.html", "text": "Да се твърди, че Валери Симеонов дължи политическата си кариера на „Атака“ е все едно кравата да суче от телето. Това каза заместник-председателят на НФСБ и депутат от ПГ на „Обединени патриоти“ Валентин Касабов пред журналисти в парламента. Поводът е първа страница на партийния вестник на Волен Сидеров, където се твърди, че Валери Симеонов е станал депутат и вицепремиер благодарение на „Атака“ . „Това е абсурдно. Началото беше 2004 г. - някъде там, когато дойде Волен Сидеров в „Скат“ и на първата година започна да прави партия. Да питам колеги, журналисти, по-младите и по-старите могат ли да направят партия без знанието на собственика, без парите на собственика, без помощта на телевизия „Скат“, попита Касабов. „Атака е отрочето на телевизия „Скат“ и Валери Симеонов“, допълни той. Сподели:", "date": "2019.02.06", "title": "Валентин Касабов жегна остро Сидеров: Да твърди, че Валери Симеонов дължи кариерата си на него е все едно кравата да суче от телето"}
{"url": "https://pik.bg/%D0%B8%D0%B7%D1%82%D0%BE%D1%87%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BC%D0%B5%D1%80%D0%B0-%D0%B2%D0%B5%D1%87%D0%B5-%D0%B5-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0%D0%BD-%D0%B1%D0%B8%D0%B7%D0%BD%D0%B5%D1%81-news817565.html", "text": "12 897 незаконни връзвания към елмрежата, шунтирания и манипулации на измервателни уреди са хванали трите електроразпределителни дружества на Енерго про, ЕВН и ЧЕЗ през 2018 г. Загубите от консумираната и неплатена енергия е по-голяма, като се добавят и неразкритите незаконни посегателства. ЕРП-та освен това  могат да дотаксуват загубената заради кражба енергия само за три месеца назад, а посегателството може да е продължило по-дълго. 3500 са установените случая на незаконно потребление в Североизточна България и заради тях са дотаксувани 17 000 мвтч. за над 2,5 млн. лева . 2751 кражби на 7 589,8 мвтч. електроенергия за 1,12 милиона лева са хванати в Югоизточна България. 6646 са констатираните посегателства в Западна България, заради които са начислени 4,9 млн. лева санкции. Кражбата на ток с помощта на квалифицирани специалисти е вече организиран бизнес, съобщиха електроразпределителните дружества. На клиентите се предлагат не само услуги за манипулации на електромера или заобикалянето му. На пазара за \"икономисване\" на ток могат да се получат технически съвети, информация за нормативната база, за писане на жалби до институциите и дори осигуряване на юридическа подкрепа при съдебен спор, обясниха от ЧЕЗ. Най-много са крадците на ток сред битовите клиенти, но откраднатият от фирмите и бизнеса ток е в пъти повече, твърдят дружествата. Електроенергия за 8 милиона лева е открадната в страната през 2018 г. В киловатчасове това излиза колкото месечното потребление на един град от 100 000 души с околните села, изчислиха експерти, пише в. \"Телеграф\". Сподели:", "date": "2019.02.06", "title": "Източването на електромера вече е организиран бизнес"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D1%85%D0%B0%D1%80%D0%B0%D0%BB%D0%B0%D0%BD-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%B0%D0%BD%D0%B0%D0%BB%D0%B8%D0%B7-%D0%B7%D0%B0-%D0%B0%D1%82%D0%B0%D0%BA%D0%B8%D1%82%D0%B5-%D0%BD%D0%B0-%D0%B1%D1%81%D0%BF-%D0%B8-%D1%80%D0%B0%D0%B4%D0%B5%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news817534.html", "text": "Социалният антрополог Харалан Александров даде ексклузивно интревю за ПИК TV, в което коментира шумните скандали, вдигнати от БСП, както и поведението на държавния глава Румен Радев. Как ще се отрази политическото напрежение между ГЕРБ и БСП на гласоподавателите и с какво впечатление остават те от бурните атаки на президента срещу правителството на Бойко Борисов? \"Скандалите носят умерен успех на БСП. Те имат стратегия да свалят час по-скоро ГЕРБ от властта и те да се покачат там. И следват тази стратегия с всички възможни средства\", коментира пред ПИK TV Харалан Александров. \"Имаме една много нездрава публична среда, която се храни от скандалите. Останалата част от обществото, слава Богу това е по-голямата част от обществото, е омерзена и отегчена и се отдръпва от тези скандали\", обясни той. \"Стратегията е много категорична - всяко добро нещо, направено от правителството, трябва да бъде омаскарено и окепазено. И те са царе в това\", категоричен е социалният антрополог по повод поредните политически скандали, завихрени от БСП. \"БСП няма избор. Видимо в партията има интелигентни хора, които едва се въздържат. Но аз ги разбирам. Как да свалят ГЕРБ? На територията на миналото БСП е тотална щета. Направиха плах опит да ни насочат вниманието към бъдещето. Сътвориха нещо, което нарекоха \"Визия за България\". Написано е на евтина хартия. В него няма нищо съществено\", отсече Харалан Александров. \"В БСП няма нищо ляво. Тя е ретроградно консервативна. Всичко това много сваля нивото. Ще видим кой кого ще надвика. Такива ще бъдат следващите избори\", смята той. \"Имам много добро отношение към Елена Йончева като документалист. Не знам защо си го причинява, не знам защо се вкарва в такъв филм. Всеки пък, когато човек се вкара в подобно нещо, аз го преживявам лично\", коментира Александров на въпрос за компроматите, изкарани от Елена Йончева през последните месеци. Антропологът коментира и скандалите около Румен Радев и позицията му за Венецуела. \"Отказвам да повярвам, че е възможно държавният глава целенасочено да води политика, която е в ущърб на България. Той е тръгнал в такава посока - конфронтация на всяка цена, която да привлече внимание върху неговата фигура. Краткосрочно това е сполучлива тактика, но в дългосрочен план е безотговорна позиция\", заяви той. \"Много се надявам на здравия разум на президента. Очевидно той започва да губи подкрепа от по-активната, по-образованата част на населението. От друга страна вероятно сплотява протестния вот\", каза още Харалан Александров. \"Според мен той вярва в тези неща, които говори. Според мен има една дълбока и вътрешна лоялност към Русия, към братския народ. Разбирам ги тези хора\", сподели социалният антрополог по повод позицията на Радев за случващото се във Венецуела. \"Видни представители на Европейския съюз казват, че у нас се правят стъпки на развитие. Някак си интуитивно здравият разум на българина удържа и отказва да върви към самоунищожение\", коментира експертът. \"Трява да имаме обединяващи идеи. Тук съм съгласен с президента, друг е въпросът дали действията му подкрепят тези думи, което според мен не е така. Ще имаме различен Европейски съюз и предстоящите избори ще са много важни в това отношение\" разкри Харалан Александров. \"Имаме добър ресурс да намерим добро място в Европейския съюз. Предстои да се включи в обществения и политическия живот огромната българска диаспора. Надявам се, че ще поемем в по-голяма степен авторство в Европейския съюз и ще станем субект в него\", добави той. \"Всеки път, когато се опитваш да употребиш човешката природа, това е много тежка злоупотреба и е абсолютно непремиемливо от морална гледна точка. Трябва да сме много внимателни с моралните ограничения. Живеем в отворен свят, трябва да се научим да бъде морални агенти. Трябва през цялото време да държим пред очите си другите хора и нашата общност. Това е голямо умение, което се надявам да бъде развито в България\", заключи Харалан Александров. Сподели:", "date": "2019.02.06", "title": "САМО В ПИК TV! Харалан Александров с ексклузивен анализ за атаките на БСП и Радев: Президентът търси конфронтация на всяка цена и започва да губи доверие (ОБНОВЕНА)"}
{"url": "https://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8%D0%BB%D0%B8-%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F-news817614.html", "text": "Не подкрепяте позицията на Европейския съюз за Венецуела. Лобирате за изтребителите „Грипен“, произвеждани от държава извън НАТО. Това ли обещахте на генерал Решетников от КГБ, когато ви номинира пред Корнелия Нинова? Време е да обясните. Време е симпатизантите ви да са наясно и всъщност подкрепят. Явно ще превъртаме часовника 30 години назад. „Румен Радев може да изиграе важна роля в излизането на България от НАТО и ЕС“, пояснява в прав текст Решетников в интервю за Георги Коритаров. Това ли се случва нагледно? Изпълнявате поръчението на КГБ и Кремъл ли? В такъв случай е под въпрос дали имате морално и законово право да сте главнокомандващ на българската армия, която е длъжна да съблюдава съюзническите си задължения към Алианса. Не разбрах мотивите за отказа. Аз също смятам, че е неподходящо летище София да се преименува на летище „Желю Желев“, при положение че един от бащите на световното авиоинженерство – Асен Йорданов, е българин. Далеч по-логично е аеропортът да носи неговото име, ако изобщо трябва да носи нечие име – какво му е на обикновеното летище София? Обаче… Бяхте длъжен, г-н президент, заради етиката и добрия тон, да поясните защо отказвате да е „Желю Желев“. Иначе излиза, че става въпрос за нещо лично, че сте изначално против личността Желев. А може би е така? Може би в стила на подмяната, която налагате, трябва да изличите всеки спомен и всяка личност, олицетворяващи прехода към демокрация в България? Тъжно е, че политически лилипут и случайник на обществената сцена като вас се превръща в арбитър на какъвто и да е казус, свързан с първия свободно избран президент на републиката. Вие сте всичко онова, срещу което се бореше д-р Желев. Срещу което се бореше д-р Дертлиев. Срещу което се бореха архитектите на многострадалния ни преход. От маниерите и мисленето ви се носи потната, лепкава смрад на казармения социализъм от съветски тип. Президент на ината, президент на ветото. Президент, който реши да води собствена външна политика, противно на конституционните разпоредни. Президент „напук“, отказал диалог с останалите власти, излъчващ негация, олицетворяващ националното … Народът днес ни е пред съдбовен избор, алтернативата е ясна – демокрация или Румен Радев. Оставането на Радев на поста му представлява опасност за системния път на развитие на държавата. Затова сега, докато още може и докато още не се е въплътил в ролята на абсолютен диктатор, се налага Румен Радев да бъде свален от власт по законен път, с процедура на импийчмънт. Независимо от различията си, изповядващите демократични ценности българи от целия политически регистър трябва да се обединят в съпротивлението срещу надвисналото зло. Сподели:", "date": "2019.02.06", "title": "РУМЕН РАДЕВ ИЛИ ДЕМОКРАЦИЯ"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D0%B2%D1%8A%D1%80%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B2-%D0%BF%D1%8A%D1%80%D0%B2%D0%B8-%D0%BA%D1%83%D1%80%D1%81-news817623.html", "text": "Това стана по време на обсъжданията на годишния доклад на министъра на правосъдието по изпълнението на решенията на Европейския съд по правата на човека по дела срещу Република България за 2017 година. Депутатът от ГЕРБ Спас Гърневски отговори на изказването на Корнелия Нинова. \"Г-жо Нинова, да не отивате на поклонения на жертвите, избити от народния съд, че толкова бързате. Ще ви върна в първи курс, но не на Юридическия факултет, а на Историческия. Не е истина, че народът не е видял, как управлявате. Вие сте наследници на БКП, исторически наследници. Българският народ е видял как управляват вашите предци\", обяви Гърневски. Пореден горещ дебат се сътоя в парламента днес. Сподели:", "date": "2019.02.06", "title": "ИЗВЪНРЕДНО В ПИК TV: ГЕРБ върна Корнелия Нинова в първи курс"}
{"url": "https://pik.bg/%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BF%D0%BE-%D1%82%D0%B0%D0%B2%D0%B0%D0%BD-%D0%BA%D1%80%D0%B0%D0%B9-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news817622.html", "text": "В резултат на инцидента, с порезна рана на главата и без опасност за живота, е пострадал 23-годишен мъж, пътуващ в автомобила. Пробата с техническо средство е отчела наличие на 2,02 промила алкохол в издишания въздух на водача на автомобила, който е задържан със заповед за задържане до 24 часа. Около 00:35 часа на 6 февруари 2019 г. на тел. 112 е получен сигнал за това, че в село Габрене, лек автомобил „Фиат Пунто“, управляван от С. Г. (19 г.) от селото, движейки се с несъобразена с пътните условия скорост се отклонява в ляво от пътя, блъска се в предпазни съоръжения, ограничаващи тротоара и се преобръща. Това съобщиха от ОДМВР - Благоевград. Сподели:", "date": "2019.02.06", "title": "Пиян шофьор се обърна по таван край Благоевград"}
{"url": "https://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%B0%D0%B4%D0%B2%D0%BE%D0%BA%D0%B0%D1%82-%D1%81%D0%B8-%D1%81%D0%B2%D0%B0%D0%BB%D0%B8-%D0%B3%D0%B0%D1%89%D0%B8%D1%82%D0%B5-%D0%B8-%D0%BF%D0%BE%D0%B8%D1%81%D0%BA%D0%B0-%D0%BE%D1%80%D0%B0%D0%BB%D0%BD%D0%B0-%D0%BB%D1%8E%D0%B1%D0%BE%D0%B2-%D0%BE%D1%82-%D0%BA%D0%BB%D0%B8%D0%B5%D0%BD%D1%82%D0%BA%D0%B0-%D0%B2%D0%B8%D0%B4%D0%B5%D0%BE%D1%81%D0%BD-news817610.html", "text": "Скандален случай разтърси Бяла Слатина. 22-годишна жена обвини адвокатa си в сексуален тормоз. За шокиращото изживяване в кантората на Калин Кънчев в центъра в града разказа самата потърпевша Селесте Емилова, която вече е подала жалба в полицията. Вчера сутринта младата жена посетила адвокат Кънчев, за да оформят документите по делото срещу бившия й съпруг за издръжка на децата им. По думите й обаче визитата не минала според очакванията, съобщава \"Булнюз\". „Направи ми впечатление, че през цялото време Кънчев ме гледа странно и се подсмихва. След като написахме всичко станах да си ходя, а той ме спря и ми каза: „Аз казвал ли съм ти, че те харесвам“. Заключи вратата и седна до мен, хвана ми ръцете и започна да ме дърпа, да ме мачка и да се опитва да ме целуне. Опита се да ми съблече блузата, като не преставаше да ме целува и да ми говори, че ме харесал отдавна. Изведнъж си свали дънките, извади си пениса и поиска да му правя орална любов с думите „една свирка ще ми направиш само“. Казах му, че нищо няма да му направя и се молех да отключи вратата и да ме пусне, а той взе да ме подканя да легнем на дивана и само да се целуваме“, разказва Селесте. Тя казала на адвоката, че роднините й я чакат в кола пред офиса и го заплашила, че ще крещи, ако не я пусне. Тогава той отключил вратата и Селесте веднага побягнала и разказала на роднините си за станалото, след което подала жалба в полицията. По-късно същия ден младото момиче и роднините й се върнали в кантората на адвоката, за да му пискат сметка за стореното /на видеото/. По думите на Селесте адвокатът бил употребил алкохол, а в края на срещата им се качил в джипа си и потеглил на някъде. В града адвокат Калин Кънчев е известен като любител на чашката, като преди три години е имал проблеми със закона и срещу него е била подадена жалба. Репортер се свърза с него, за да коментира случката и подадената жалба срещу него. По думите му обаче, обвиненията на момичето са измислица. „Всеки може да се оплаква от каквото си иска. Нищо не е ставало в кантората ми, нищо не е имало. Това са някакви измислици и глупости“, заяви Кънчев и допълни, че и той ще подаде жалба срещу Селесте и роднините й за заплахи за убийство, които му били отправили. В момента в полицията в Бяла Слатина е започнато разследване по сигнала на 22-годишната жена. Сподели:", "date": "2019.02.06", "title": "СТРАШЕН СКАНДАЛ: Известен адвокат си свали гащите и поиска орална любов от клиентка (ВИДЕО/СНИМКИ)"}
{"url": "https://pik.bg/%D0%BD%D0%BE%D0%B2%D0%BE-20-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B5-%D0%BE%D0%B1%D1%81%D1%8A%D0%B6%D0%B4%D0%B0%D0%BB%D0%BE-%D0%BE%D1%82%D0%BB%D0%B0%D0%B3%D0%B0%D0%BD%D0%B5-%D1%81-8-%D1%81%D0%B5%D0%B4%D0%BC%D0%B8%D1%86%D0%B8-%D0%BD%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D1%82%D0%B2%D1%8A%D1%80%D0%B4%D0%B8-%D1%82%D0%B5%D0%BB%D0%B5%D0%B3%D1%80-news817548.html", "text": "Британското правителство тайно е обсъждало планове за отлагане на брекзита с 8 седмици – от 29 март за 24 май, пише британският вестник „Телеграф”, цитиран от Би Ти Ви. Министрите се надяват Европейският съюз да се съгласи на тази отсрочка, ако споразумението на премиера Тереза Мей бъде прието в парламента, за да има достатъчно време за приемане на нужните нормативни актове за излизането от съюза. Мей ще бъде в Брюксел утре, за да поиска от лидерите на общността да приемат законово обвързващи поправки в „предпазния механизъм” за ирландската граница или да бъдат изправени пред възможността за хаотичен брекзит без споразумение. Лондон и Брюксел спорят дали постигнатото през ноември споразумение за излизането на Великобритания от ЕС, което бе отхвърлено в този му вид от британските депутати, може да бъде предоговорено. Сподели:", "date": "2019.02.06", "title": "НОВО 20: Британското правителство е обсъждало отлагане с 8 седмици на Брекзит, твърди 'Телеграф\""}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%80%D1%83%D0%BC%D1%8F%D0%BD%D0%B0-%D0%BA%D0%BE%D0%BB%D0%B0%D1%80%D0%BE%D0%B2%D0%B0-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D1%81%D0%B8%D0%BD%D1%85%D1%80%D0%BE%D0%BD%D1%8A%D1%82-%D0%BC%D0%B5%D0%B6%D0%B4%D1%83-%D0%BF%D0%BE%D0%B7%D0%B8%D1%86%D0%B8%D0%B8%D1%82%D0%B5-%D0%BD%D0%B0-%D0%B1%D1%81%D0%BF-%D0%B8-%D0%BF%D1%80%D0%B5-news817604.html", "text": "Позицията на България за Венецуела стана повод за нов сблъсък между президент и правителство, между управляващи и опозиция. България официално подкрепи опозиционния лидер във Венецуела Хуан Гуайдо, въпреки че президентът Радев призова страната ни да се въздържа от позиция. Това стана повод за размяна на остри реплики между БСП и ГЕРБ. От ГЕРБ подкрепиха позицията на правителството за Венецуела. От БСП пък се обявиха \"против\". И се доближиха по-скоро до мнението на президента Радев за неутралитет. \"Международният правов ред е доста разтегливо понятие. Идеята за ненамесването във вътрешните работи на една страна отдавна не се спазва. Във Венецуела има тежък политически конфликт. За да се реши този проблем, трябва да има демократични избори\", сигурен е д-р Борислав Цеков от Института за модерна политика пред \"България он еър\". Той е на мнение обаче, че българската държава не е категорична и солидна в своите позиции. \"Ние нямаме солидна държавност, защото се нарушават базисни конституционни точки. Трябва да се търси съгласие по всички възможни точки. Министърът на външните работи няма право сам да формира решението на държавата. Този начин на функциониране на държавата не е добър\", допълни експертът. Доц. Румяна Коларова е категорична, че от разединението на институциите у нас губи само държавата. \"Италия може да се е противопоставила на позицията на ЕС, но там властва яростен популизъм. Съвсем спокойно може да сравним ситуацията във Венецуела с тази от България в края на XX век\", коментира още политологът. Коларова е на мнение, че синхронът между позициите на БСП и президента Радев подкопават ценностите на институцията на държавния глава. Сподели:", "date": "2019.02.06", "title": "ГОРЕЩА ТЕМА! Румяна Коларова за скандала с Венецуела: Синхронът между позициите на БСП и президента Радев подкопава институцията на държавния глава"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%BE%D0%BB%D0%B8-%D0%B3%D0%BE%D1%80%D1%8F%D1%82-%D0%BA%D0%B0%D1%82%D0%BE-%D1%84%D0%B0%D0%BA%D0%BB%D0%B8-%D0%B2-%D1%81%D0%BE%D1%84%D0%B8%D1%8F-%D0%B2%D0%B8%D0%B4%D0%B5%D0%BE-news817632.html", "text": "Най-малко две коли изгоряха след пожар в столичния квартал \"Фондови жилища\", видя ПИК. Пламъците са възникнали в ранните часове на днешния ден. От кадрите, разпространени във фейсбук групата \"Забелязано в София\", се вижда, че пожарът напълно унищожава автомобилите. Очевидци споделят, че все пак от пожарната са реагирали изключително бързо и са пристигнали на място за 3 минути. ВИЖТЕ ВИДЕОТО Сподели:", "date": "2019.02.06", "title": "ПЪРВО В ПИК: Коли горят като факли в София (ВИДЕО)"}
{"url": "https://pik.bg/%D0%BE%D1%81%D1%82%D0%B0%D0%B2%D0%B0-%D1%87%D0%B0%D1%81%D1%82%D0%B8%D1%87%D0%BD%D0%BE%D1%82%D0%BE-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D1%81%D0%B0%D0%B4%D0%BE%D0%B2%D0%BE-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BA%D0%B0-%D1%87%D0%B0%D1%8F-news817626.html", "text": "Остава частичното бедствено положение в Садово заради скъсаната дига на река Чая, която заплашва да залее Катуница, предава Би Ти Ви. Спешното укрепване на пропуканата подпорна стена продължава. Въпреки че стената е извън регулация, община Садово предприема действия, преди да се откачи и реката да наводни района. Бетонната стена, изградена преди десетки години да пази селото, е компрометирана в участък от 100 метра. Очакваното снеготопене ще повиши нивото на реката, а най-близките къщи са на 200 метра разстояние. Сподели:", "date": "2019.02.06", "title": "Остава частичното бедствено положение в Садово заради река Чая"}
{"url": "https://pik.bg/%D0%B3%D0%BE%D0%BB%D1%8F%D0%BC-%D0%B4%D0%B5%D0%BD-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D0%BE%D0%B4%D0%BF%D0%B8%D1%81%D0%B2%D0%B0-%D0%BF%D1%80%D0%BE%D1%82%D0%BE%D0%BA%D0%BE%D0%BB%D0%B0-%D0%B7%D0%B0-%D1%87%D0%BB%D0%B5%D0%BD%D1%81%D1%82%D0%B2%D0%BE-%D0%B2-%D0%BD%D0%B0%D1%82%D0%BE-news817580.html", "text": "В сряда в Брюксел Македония ще подпише Присъединителния протокол за членство в НАТО. След това този документ трябва да бъде ратифициран от парламентите на всичките 29 страни-членки на Алианса, а дотогава Скопие ще има представител на срещите на организацията като поканена страна, като все още няма да има право на глас, отбелязва скопският телевизионен канал „Сител“. От Брюксел Присъединителният протокол отива в Атина. Председателят на местния парламент Никос Вуцис заяви, че още в четвъртък документът ще влезе в комисията за национална отбрана и външни работи, а в петък и на пленарно заседание. Предвижда се комисията и пленарната сесия да траят по един ден, а за ратификацията на Протокола ще са нужни гласовете на 151 народни представители, които премиерът Ципрас вече осигури при гласуването за Преспанския договор. Ден преди срещата на Алианса от Вашингтон пристигат ясни послания. Помощник-държавният секретар за Европа Уес Мичъл оцени, че сключването на споразумението от Преспа и членството на Македония в НАТО са исторически моменти и изключителни постижения, с които страната трябва да се гордее. Той очаква тези достижения да имат положително въздействие върху стабилността и развитието на целия регион. Външният министър на Македония Никола Димитров използва срещата с Мичъл, за да изрази надежда, че ратификацията на Протокола в Сената ще бъде ускорена. Обикновено процесът на присъединяване към най-големия военен съюз отнема около 18 месеца, но съобщенията от централата на Алианса са, че Македония може да очаква пълноправно членство на срещата на върха през юли. Сподели:", "date": "2019.02.06", "title": "ГОЛЯМ ДЕН: Македония подписва протокола за членство в НАТО"}
{"url": "https://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81-%D0%BB%D0%BE%D1%88%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news817624.html", "text": "Генерал Боцев смята, че с оглед на динамичната променяща се обстановка на Балканите, страната има нужда от нов стратегически преглед на отбраната и визия за развитието на въоръжените сили в дългосрочен план. Средата на сигурност на Балканите се влошава, заяви министърът на отбраната Красимир Каракачанов по време на годишна конференция на началника на отбраната. Началникът на отбраната генерал Андрей Боцев отбеляза, че предизвикателство в регионален план остава и бежанският поток. Според него потенциалът на военния инструмент не е достатъчен, необходими са допълнителни дипломатически, политически и разузнавателни инструменти. Сподели:", "date": "2019.02.06", "title": "Вицепремиерът Каракачанов с лоша прогноза за сигурността на Балканите"}
{"url": "https://pik.bg/%D0%BC%D1%8A%D0%B6-%D0%BE%D1%82%D0%BF%D1%80%D0%B0%D0%B2%D0%B8-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B8-%D0%B7%D0%B0%D0%BA%D0%B0%D0%BD%D0%B8-%D0%BA%D1%8A%D0%BC-%D1%81%D0%BE%D1%86%D0%B8%D0%B0%D0%BB%D0%BD%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-news817625.html", "text": "Около 11.30 часа на 5 февруари служители на социално подпомагане трябвало да извършват проверка в имот на ул. “Цар Борис I“ в село Троица. Ш.З. не ги допуснал да изпълнят служебните си ангажименти. Мъжът отправил закани, обиди, сексуални намеци и заплахи към тях. След приет сигнал в дежурната част на полицейското управление във Велики Преслав на място за решаване на проблема бил насочен полицейски екип. За грубо нарушаване на обществения ред и извършените непристойни действия мъжът бил задържан за срок до 24 часа в РУ- Велики Преслав. 46-годишен мъж е задържан в полицейски арест във Велики Преслав след като извършил груби и непристойни действия и отправял обиди към служители на социално подпомагане. Това съобщиха от ОДМВР- Шумен. Сподели:", "date": "2019.02.06", "title": "Мъж отправи сексуални закани към социални служители"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-16-%D0%B3%D0%BE%D0%B4%D0%B8%D1%88%D0%B5%D0%BD-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%B2-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-news817639.html", "text": "По първоначални данни между двамата е възникнал скандал. И жертвата и момчето са роми и най-вероятно са се познавали. Снощи в 16.54 ч., в РУ - Казанлък е получено съобщение, че на втория етаж на жилищна сграда в гр.Казанлък, на бул.\"Ал. Батенберг\" е намерено тялото на 59-годишен мъж, по което има видими травматични наранявания. Образувано е досъдебно производство. Работата по случая продължава под ръководството на Окръжна прокуратура - Стара Загора. Момче на 16 години е в ареста. Той е заподозрян за убийството на 59 годишен мъж, извършено снощи в Казанлък, потвърдиха за БТА от Областната дирекция на МВР в Стара Загора. Сподели:", "date": "2019.02.06", "title": "ИЗВЪНРЕДНО: Задържаха 16-годишен за убийството в Казанлък"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%82%D1%83%D0%BD%D0%B5%D0%BB-%D1%82%D0%BE%D0%BF%D0%BB%D0%B8-%D0%B4%D0%BE%D0%BB-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%85%D0%B5%D0%BC%D1%83%D1%81-news817619.html", "text": "Това съобщиха от пресцентъра на Агенция \"Пътна инфраструктура\" (АПИ). Шофьорите е необходимо да се движат с повишено внимание, като спазват стриктно поставената сигнализация. До 15.30 ч. движението в тунел \"Топли дол\" на АМ \"Хемус\" в посока Варна ще се осъществява само в изпреварващата лента поради ремонт на пожароизвестителната система на тунела. Сподели:", "date": "2019.02.06", "title": "ВАЖНО: Променят движението в тунел \"Топли дол\" на магистрала \"Хемус\""}
{"url": "https://pik.bg/%D1%81%D1%83%D0%BF%D0%B5%D1%80-%D0%BC%D0%B0%D1%87%D0%BE%D0%B2%D0%B5-%D0%BD%D0%B0-%D1%81%D0%BE%D1%84%D0%B8%D1%8F-%D0%BE%D1%83%D0%BF%D1%8A%D0%BD-%D0%BF%D1%80%D0%BE%D0%B3%D1%80%D0%B0%D0%BC%D0%B0-news817606.html", "text": "Александър Лазаров ще се изправи срещу Фернандо Вердаско, днес. Организаторите на \"София Оупън\" 2019 поставиха срещата да бъде от програмата на централния корт, която ще бъде открита в 12:00 часа от дуела между Мирза Башич и Мартин Клижан. Башич триумфира в миналогодишното издание на надпреварата. Адриан Андреев и Димитър Кузманов пък ще започнат участието си в надпреварата на двойки, акцентира \"Тенис 24\". Ето и пълната програма за сряда и реда на игра: Мирза Башич (БИХ) vs Мартин Клижан (Свк) [Q] Aлександър Лазаров (Бъл) vs [6] Фернандо Вердаско (Исп) [WC] Aдриан Андреев (Бъл) / Димитър Кузманов(Бъл) vs [4] Р. Хаасе (Хол) / M. Мидълкооп (Хол) Не преди 18:00 часа: [4] Роберто Баутиста Агут (Исп) vs Матю Ебдън (Авл) [1] Карен Хачанов (Рус) vs Матео Беретини (Ит) Ласло Джере (Сърб) vs Михаил Кукушкин (Каз) Мортон Фучович (Унг) vs [8] Андреас Сепи (Ит) [3] Р. Бопана (Инд) / Д.  Шаран (Инд) vs [PR] М. Павич (Хърв) / Н. Зимонич (Сърб) Н. Мектич (Хърв) / Ю. Мелцер (Ав) vs С. Гонзалес (Мекс) / A. Куреши (Пак) Дж. Недунчежян (Инд) / П. Раджа (Инд) vs Р. Галоуей (САЩ) / Н. Ламонс (САЩ) Сподели:", "date": "2019.02.06", "title": "Супер мачове на \"София Оупън\" (ПРОГРАМА)"}
{"url": "https://pik.bg/%D1%81%D0%BE%D1%84%D0%BA%D0%B0-%D0%BD%D0%B0-%D0%BA%D1%80%D1%8A%D1%87%D0%BC%D0%B0-%D0%B4%D0%BE-%D0%B7%D0%BE%D1%80%D0%B8-%D0%BF%D1%80%D0%B5%D0%B4%D0%B8-%D0%B4%D0%B0-%D1%81%D0%B5-%D0%BE%D0%BC%D1%8A%D0%B6%D0%B8-%D0%B7%D0%B0-%D0%B3%D1%80%D0%B8%D0%BD%D0%B3%D0%BE-%D1%81%D0%BD%D0%B8%D0%BC%D0%BA%D0%B8-news817593.html", "text": "Софи Маринова била на кръчма до ранни зори, преди да се омъжи за своя Гринко. Както снощи първо ПИК съобщи, по-рано през деня Ромската перла стана официално госпожа Давидова на бутикова церемония в ритуалната зала на бул. \"Витошка\". Единствените свидетели бяха кумовете Преслава и Павел, синът на Софи - Лоренцо, трите им шаферки - \"Мисис Баба Вселена\" Дони Чачова, дизайнерката София Борисова, кметът на Владая Таня Иванова и гримьорът Бони. Преслава разказа, че много е държала и сестра и да присъства, но тя в момента е на турне в Америка. Роклята, с която Софи избра да каже заветното \"Да\", е дело на София Борисова. Шаферските тоалети, изработени отново от дизайнерката, бяха съобразени стилово и цветово със стайлинга на булката. Гринго заложи на класически костюм, който призна, че Софи му го е избрала. Младоженците ще носят халки по дизайн, разработен специално за тях, с надписи от черни диаманти - \"Софи\" на неговата, и \"Гринго\" на нейната. Изборът на дата се оказал огромно предизвикателство за организаторката на сватбата, предвид пълните графици на булката и кумата. И двете гласовити певици, признаха, че са имали участия вечерта преди церемонията. \"Важното е, че уцелихме един ден в който да сме свободни, че иначе нямаше да можем да се оженим с Гринго\",  сподели с усмивка Софи. Кулминацията на любовната история на Софи и Гринго ще е пищно тържество на 24 март. Поканени са повече от 350 приятели на булката и младоженеца, сред които логично мнозинство са топ-изпълнителите от поп-фолк гилдията. За този ден организаторката на сватбата Дони Чачова е подготвила много изненади, както за младоженците, така и за гостите. Сподели:", "date": "2019.02.06", "title": "Софка на кръчма до зори преди да се омъжи за Гринго (СНИМКИ)"}
{"url": "https://pik.bg/%D0%B8-%D1%82%D0%B0%D0%BC-%D1%82%D1%80%D1%8A%D0%B3%D0%BD%D0%B0%D1%85%D0%B0-%D1%82%D1%80%D0%B0%D0%BD%D1%81%D0%B4%D0%B6%D0%B5%D0%BD%D0%B4%D1%8A%D1%80-%D0%B4%D0%B8%D0%B7%D0%B0%D0%B9%D0%BD%D0%B5%D1%80-%D0%B4%D0%B5%D0%B1%D1%8E%D1%82%D0%B8%D1%80%D0%B0-%D0%BD%D0%B0-%D1%81%D0%B5%D0%B4%D0%BC%D0%B8%D1%86%D0%B0%D1%82%D0%B0-%D0%BD%D0%B0-%D0%BC%D0%BE%D0%B4%D0%B0%D1%82%D0%B0-%D0%B2-%D0%BD%D1%8E-%D0%B9%D0%BE%D1%80%D0%BA-%D1%81%D0%BD%D0%B8%D0%BC%D0%BA%D0%B8-18-news817595.html", "text": "Дизайнерът от Лос Анджелис Пиер Дейвис дебютира в Ню Йорк тази седмица, ставайки първият транссексуален дизайнер, който представя колекцията си на Седмицата на модата . Съветът на модните дизайнери в Америка, който представлява повече от 500 дизайнери, обяви миналия месец, че марката на трансджендъра Дейвис No Sesso „ще направи Седмицата на модата незабравима“. Събитието започна с акцент върху мъжкото облекло, като след това се прехвърли и на дамското. „Нужна е и човечност“, допълни още Дейвис. Сподели:", "date": "2019.02.06", "title": "И там тръгнаха: Трансджендър дизайнер дебютира на Седмицата на модата в Ню Йорк (СНИМКИ 18+)"}
{"url": "https://pik.bg/%D1%86%D1%8F%D0%BB-%D0%BA%D0%BE%D0%B7%D0%BB%D0%BE%D0%B4%D1%83%D0%B9-%D0%BE%D1%81%D1%82%D0%B0%D0%B2%D0%B0-%D0%B1%D0%B5%D0%B7-%D1%82%D0%BE%D0%BA-%D0%B7%D0%B0%D1%80%D0%B0%D0%B4%D0%B0-%D0%B0%D0%B2%D0%B0%D1%80%D0%B8%D1%8F-%D0%B7%D0%B0%D1%85%D1%80%D0%B0%D0%BD%D0%B2%D0%B0%D1%82-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%BD%D0%BE-news817684.html", "text": "Поради авария по съоръжение, собственост на Електроенергийния системен оператор (ЕСО), днес, 06.02.2019 г., в 14.50 часа, ще бъде изключено електрозахранването на град Козлодуй. Изключването ще продължи до приключване на ремонтните дейности на ЕСО. ЧЕЗ Разпределение осигурява алтернативно електрозахранване на болницата в град Козлодуй. Сподели:", "date": "2019.02.06", "title": "Цял Козлодуй остава без ток зарада авария, захранват болницата алтернативно"}
{"url": "https://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BE%D1%81%D0%BA%D0%B0%D1%80-%D0%B8%D1%82%D0%B5-%D0%BE%D1%81%D1%82%D0%B0%D0%B2%D0%B0%D1%82-%D0%B1%D0%B5%D0%B7-%D0%B2%D0%BE%D0%B4%D0%B5%D1%89-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%BE%D1%82-30-%D0%B3%D0%BE%D0%B4%D0%B8%D0%BD%D0%B8-news817572.html", "text": "За първи път от 30 години и едва за втори път в историята на Оскарите, церемонията за най-престижните филмови награди ще бъде без водещ. Това обявиха официално от Ей Би Си - телевизионната компания, която държи правата за събитието. Дотук се стигна, след като актьорът Кевин Харт се отказа да е водещ заради бурната реакция около негови хомофобски коментари от миналото. Американската филмова академия ще заложи на известни имена, които да връчват наградите. 91-ата церемония ще се проведе на 24 февруари в Лос Анджелис. Сподели:", "date": "2019.02.06", "title": "ОФИЦИАЛНО: \"Оскар\"-ите остават без водещ за първи път от 30 години"}
{"url": "https://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D0%BA%D0%BE%D0%BB%D0%B0-%D1%81-2-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%BF%D1%80%D0%BE%D0%BF%D0%B0%D0%B4%D0%BD%D0%B0-%D0%B2-10-%D0%BC%D0%B5%D1%82%D1%80%D0%BE%D0%B2-%D1%81%D0%BA%D0%B0%D1%82-%D0%B2-%D1%80%D1%83%D1%81%D0%B5-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news817698.html", "text": "Автомобил с дете, паркиран на стръмен участък в района на Университетската болница \"Канев\" в Русе, е потеглил сам днес по обяд и е пропаднал в 10-метров скат в близост до кея на река Дунав. Двегодишното момченце било извадено от колата невредимо от собствената му майка и от свидетел на инцидента, който се притекъл на помощ. От областната дирекция на МВР съобщиха, че сигналът е подаден в 12.30 часа. Веднага на мястото пристигнали екипи на полицията, на противопожарната служба и на Спешна помощ. Колата била паркирана на стръмния участък от майката на детето. \"Видях автомобила как премина пред мен, прескочи бордюра и пропадна по ската. След него бягаше жена\", каза 55-годишният Ивайло Кьосев , свидетел на инцидента. Колата спряла в храстите и дърветата, на няколко метра от жп линията, по която преминават само товарни влакове. \"Слязохме долу с майката, извадихме детето и заедно се изкачихме\", разказа Кьосев, цитиран от БТА. Детето все пак било откарано за преглед в Спешното отделение на болницата. Директорът на противопожарната служба комисар Димитър Павлов, който бе на мястото на инцидента, благодари на Ивайло Кьосев за помощта, която е оказал. Павлов обясни, че предстои с алпийски способ екип на противопожарната служба да обезопаси автомобила, след което с кран колата ще бъде изтеглена на пътя. Движението на влаковете по линията временно е спряно. Причините за инцидента се изясняват. Сподели:", "date": "2019.02.06", "title": "УЖАСЯВАЩО: Кола с 2-годишно дете пропадна в 10-метров скат в Русе (ВИДЕО/СНИМКИ)"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%BB%D1%8A%D1%81%D0%BD%D0%B0---%D0%B5%D1%82%D0%BE-%D0%BA%D0%B0%D0%BA-%D0%B3%D0%B5%D1%80%D0%B1-%D0%B1%D0%B8%D0%B5-%D0%B1%D1%81%D0%BF-%D0%BA%D0%B0%D1%82%D0%BE-%D0%BC%D0%B0%D1%87%D0%B5-%D1%83-%D0%B4%D0%B8%D1%80%D0%B5%D0%BA-%D0%BD%D0%B0-%D0%B8%D0%B7%D0%B1%D0%BE%D1%80%D0%B8-news817427.html", "text": "През последните седмици различни социологически проучвания и най-вече близките до Корнелия Нинова дават преднина на червените за предстоящите местни избори. Последният гвоздей беше проучване на Кольо Колев от \"Медиана\", който реши, че БСП, начело с Корнелия Нинова, решително води пред ГЕРБ. Истината обаче е съвсем друга и тя ясно се вижда на проста графика, без харчене на излишни средства, а това е резултатът от последните частични избори. На тях ясно се вижда, е че ГЕРБ води на БСП с 9 на 1. \"Толкоз за \"социологическите изследвания\" на Червен Кольо от \"Медиана\" и на брата на Станишев от АФИС!\", написа кратко и ясно Антон Тодоров във Фейсбук, като припомни на БСП, че е добре да се мечтае, но реалността е съвсем друга и бият като маче у дирек, както казва народът. Сподели:", "date": "2019.02.06", "title": "ПЪРВО В ПИК! Истината лъсна - ето как ГЕРБ бие БСП като маче у дирек на избори"}
{"url": "https://pik.bg/%D0%B6%D0%B8%D1%82%D0%B5%D0%BB-%D0%BD%D0%B0-%D0%B2%D1%8A%D1%80%D1%88%D0%B5%D1%86-%D0%B3%D1%80%D1%8A%D0%BC%D0%BD%D0%B0-%D0%BA%D1%83%D1%87%D0%B5%D1%82%D0%BE-%D0%BD%D0%B0-%D0%BA%D0%BE%D0%BC%D1%88%D0%B8%D1%8F%D1%82%D0%B0-%D1%81-%D0%BB%D0%BE%D0%B2%D0%BD%D0%B0-%D0%BF%D1%83%D1%88%D0%BA%D0%B0-news817615.html", "text": "62-годишен местен жител застрелял кучето на негов съселянин с ловна пушка. При извършеното претърсване в дома на 62-годишния е намерено и иззето ловното огнестрелно оръжие успоредка \"ИЖ 58\", кал. 12 и боеприпаси за него. Собственикът му е задържан за срок до 24 часа в РУ Берковица. Работата по случая продължава РУ Вършец. Служители на полицията във Вършец задържаха мъж, убил куче със законно притежавано оръжие. Сигнал е подаден вчера около обяд от с. Долно Озирово. Сподели:", "date": "2019.02.06", "title": "Жител на Вършец гръмна кучето на комшията с ловна пушка"}
{"url": "https://pik.bg/%D0%BD%D0%BE%D0%B2-%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D1%80%D0%B8-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81%D0%B5-%D0%BF%D0%BE%D0%B4%D0%B8%D0%B3%D1%80%D0%B0-%D0%BD%D0%B0-%D0%B0%D1%82%D0%B0%D0%BA%D0%B0-%D0%B0%D0%B1%D1%81%D1%83%D1%80%D0%B4-%D0%B5-%D0%B4%D0%B0-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0%D0%BC-%D0%BC%D0%B0%D0%BB%D0%BE-news817627.html", "text": "Абсурд е да коментирам малотиражката на партия \"Атака\". Това каза пред журналисти лидерът на НФСБ Валери Симеонов във връзка със заглавната страница на вестник \"Атака\", на която е поместено заглавие, че той дължи политическата си кариера на политическа партия \"Атака\". \"Недейте ме сваля на това ниво. Не ме обиждайте. Нека си казват каквото си искат\", допълни той. Припомняме, че по-рано днес темата коментира и зам.-председателят на НФСБ Валентин Касабов. \"Да се твърди, че Валери Симеонов дължи политическата си кариера на „Атака“ е все едно кравата да суче от телето\", заяви той. Сподели:", "date": "2019.02.06", "title": "НОВ СКАНДАЛ ПРИ ПАТРИОТИТЕ: Валери Симеонов се подигра на \"Атака\": Абсурд е да коментирам малотиражката им"}
{"url": "https://pik.bg/%D0%BC%D0%BE%D0%BD%D0%B0-%D0%B3%D0%BE%D1%87%D0%B5%D0%B2%D0%B0-%D0%BF%D0%BE%D0%BA%D0%B0%D0%B7%D0%B0-%D1%81%D0%B8%D0%BD%D0%B0-%D1%81%D0%B8-%D0%BD%D0%B8%D0%BA%D0%BE%D0%BB%D0%B0---%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D1%81%D0%B2%D0%B0%D0%BB%D0%B8-12-%D0%BA%D0%B8%D0%BB%D0%B0-%D0%B7%D0%B0-%D1%82%D1%80%D0%B8-%D1%81%D0%B5%D0%B4%D0%BC%D0%B8%D1%86%D0%B8-%D1%81%D0%BD%D0%B8%D0%BC%D0%BA%D0%B0-news817605.html", "text": "Актрисата Мона Гочев показа първородния си син за първи път. Малкият Никола, който се роди преди три седмици, яде по 12 пъти на ден и понякога обича да заспива с биберона си. Почитател е на разходките навън, въпреки че засега е бил само три пъти извън дома си. Майка му смело споделя опита си от отглеждането на пеленачето със своите почитатели в социалните мрежи и води дълги дискусии за важни проблеми като ползите от биберона. Тя постна и със закъснение и фото от изписването от родилното с бащата на хлапето Радослав Гочев. Мона и синът на продуцента Димитър Гочев се ожениха през лятото на 2017 г. Миналия август пък стана ясно, че семейството е в очакване на първото си дете. Мона през цялото време държеше информирани със състоянието си не само близките си, а и последователите си в мрежата. Тя продължава в същия стил и споделя и личните си проблеми, като признава, че понякога се чувства уморена и тъжна, но никога не се взима на сериозно, пише \"Хотнюз\". Красавицата обаче има повод и за гордост, защото тежи с 12 кг по-малко. По време на бременността си пък качила цели 22. \"Вече 14 дни съм мама и въпреки леката умора и недоспиването, никога не съм се чувствала по щастлива, пълноценна и значима. Нямам много време да се грижа за външния си вид, и всъщност единствената глезотия, която мога да си позволя, откакто родих, е бърз душ и скоростно омазване с лосион и крем за лице\", сподели Мони. Сподели:", "date": "2019.02.06", "title": "Мона Гочева показа сина си Никола - актрисата свали 12 кила за три седмици (СНИМКА)"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D1%81%D0%B5-%D1%80%D0%B5%D1%88%D0%B5%D1%82%D0%BD%D0%B8%D0%BA%D0%BE%D0%B2-%D1%85%D0%B2%D0%B0%D0%BB%D0%B8-%D1%80%D0%B0%D0%B4%D0%B5%D0%B2-%D0%B7%D0%B0-%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%BC%D1%83-%D0%B7%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news817751.html", "text": "Ще има американска намеса във Венецуела. Това прогнозира в предаването „Свободна зона“ на телевизия Европа директорът на руския институт за стратегически изследвания генерал Леонид Решетников. Той коментира и позицията на българския президент Румен Радев, както и призива му България да се въздържи от подкрепа на предложената европейска позиция за признаването на Хуан Гуайдо за легитимен президент на Венецуела. Преди две години руският генерал-лейтенант, който е бивш резидент на КГБ у нас, разкри, че е обсъждал с Корнелия Нинова кандидатурата на Радев за президент. Тогава лидерката обвини Решетников в лъжа и корупция. Позицията на Радев скандализира общественото мнение у нас, редица анализатори я определиха като неконституционна и отдалечаваща ни от Европа, както и за откровено прокремълска, което поставя под въпрос кой му диктува и ползва президентската институция за лични цели. Сподели:", "date": "2019.02.06", "title": "РАЗКРИХА СЕ: Решетников хвали Радев за позицията му за Венецуела"}
{"url": "https://pik.bg/%D0%BF%D0%B8%D1%8F%D0%BD-%D0%BD%D0%B0%D0%BF%D0%B0%D0%B4%D0%BD%D0%B0-%D0%BB%D0%B5%D0%BA%D0%B0%D1%80%D0%BA%D0%B0-%D0%B2-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-%D1%81%D0%B5%D0%BB%D0%BE-news817612.html", "text": "На 5 февруари, 13:00 часа в лекарски кабинет село Лехчево, община Бойчиновци, влязъл 37-годишен местен жител, който бил във видимо нетрезво състояние и поискал да бъде прегледан, заради здравословен проблем със сърцето. Пациентът започнал да се държи агресивно спрямо лекарката, след което започнал да крещи и да посяга към нея. При опит на медицинското лице да извърши преглед, мъжът посегнал и я ударил по ръката, при което тя изпуснала слушалките от апарата за измерване на кръвно налягане и те се счупили на земята. Лекарката и двете й колежки се изплашили от грубите и непристойни действия на пияния. Служители на Участък Бойчиновци са съставили акт на мъжа за извършено нарушение по Указа за борба с дребното хулиганство. Работата по случая продължава. За инцидент с нападната лекарка, съобщават от ОД на МВР-Монтана. Сподели:", "date": "2019.02.06", "title": "Пиян нападна лекарка в монтанско село"}
{"url": "https://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%80%D0%B0%D0%B7%D1%81%D1%82%D1%80%D0%B5%D0%BB%D1%8F%D1%85%D0%B0-%D0%B4%D0%B2%D0%B0%D0%BC%D0%B0-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD%D1%81%D0%BA%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D0%B2-%D0%B5%D1%84%D0%B8%D1%80-news817704.html", "text": "Двама журналисти са убити от стрелци, който са нахлули в радиостанция в Северен Афганистан, съобщават местните власти, предаде БГНЕС. И двамата загинали са мъже на около 20 години и са били застреляни в студиото на радио „Хамсада”, частно радио в провинция Такхар. Никой не е поел отговорност за атаката, а разследващите отиват към мястото на стрелбата, заяви говорителят на властите в провинцията Джавад Хежри. „Двама неидентифицирани стрелци са влезли в радиостанцията около 06:00 ч. във вторник. Те са открили огън по двамата репортери, които са били зад микрофоните в този момент и са излъчвали”, каза Хежри. Това е втората атака над афганистански журналисти за тази година. Сподели:", "date": "2019.02.06", "title": "БРУТАЛНО: Разстреляха двама афганистански журналисти в ефир"}
{"url": "https://pik.bg/%D0%B4%D0%B0%D0%BD%D0%B0%D0%B8%D0%BB-%D0%BA%D0%B8%D1%80%D0%B8%D0%BB%D0%BE%D0%B2-%D0%BE%D1%82-%D0%B1%D1%81%D0%BF-%D1%81%D0%B5-%D0%B3%D0%BE%D1%82%D0%B2%D1%8F%D1%82-%D0%B7%D0%B0-%D0%BF%D0%B0%D1%80%D1%82%D0%B8%D0%B7%D0%B0%D0%BD%D1%81%D0%BA%D0%B0-%D0%B2%D0%BE%D0%B9%D0%BD%D0%B0-%D1%81-%D0%BA%D0%BE%D1%8F%D1%82%D0%BE-%D0%B4%D0%B0-%D1%81%D0%B0%D0%B1%D0%BE%D1%82%D0%B8%D1%80%D0%B0%D1%82-%D0%B8%D0%B7%D0%B1%D0%BE%D1%80%D0%BD%D0%B8%D1%8F-%D0%BF%D1%80%D0%BE%D1%86%D0%B5%D1%81-news817763.html", "text": "Не мога да знам защо от опозицията искат да сменят сегашния състав на ЦИК, тъй като това е орган, в който те имат мнозинство. Може би от БСП се готвят за партизанска война, с която да саботират изборния процес или пък сегашните членове от комисията са от опозицията на Нинова и тя иска да ги смени. Това заяви депутатът от ГЕРБ и председател на правната комисия в парламента Данаил Кирилов в предаването \"Още от деня\" по БНТ. \"Промените в Изборния кодекс не произтичат от нас като парламентарна или политическа сила, а от доклада на ЦИК. Ние не отстъпваме от нито един от видовете гласуване. Правото на жалби в изборния процес остава, то няма да бъде отнето, както алармира Корнелия Нинова. В крайна сметка по никакъв начин не можем да променим съдебната практика на Върховния административен съд. Изглежда, че госпожа Нинова въобще не разбира, че Изборният кодекс урежда 4 вида избори, като за местните има съвсем друг регламент\", обясни председателят на правната комисия. \"С промените в Наказателния кодекс ще се фокусираме върху защитата от домашното насилие. Вече ще има ясна дефиниция за домашното насилие за нуждите на наказателното законодателството. Въпросните промени ще бъдат гласувани в утрешния ден като втора точка от дневния ред на парламента\", сподели Данаил Кирилов. Сподели:", "date": "2019.02.06", "title": "Данаил Кирилов: От БСП се готвят за партизанска война, с която да саботират изборния процес"}
{"url": "https://pik.bg/%D1%83%D1%87%D0%B5%D0%BD%D0%B8-%D1%83%D1%81%D1%82%D0%B0%D0%BD%D0%BE%D0%B2%D0%B8%D1%85%D0%B0-%D0%BF%D0%BE%D0%B2%D0%B5%D1%87%D0%B5-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0---%D0%BF%D0%BE%D0%B2%D0%B5%D1%87%D0%B5-%D0%B4%D0%B5%D1%86%D0%B0-news817664.html", "text": "Екипът на д-р Хорхе Чаваро провел опити с 600 мъже, посетили клиника за изкуствено оплождане. Специалистите изследвали качеството на тяхната сперма и участниците трябвало да попълнят въпросници. В тях трябвало да заявят дали са употребявали марихуана. Хората, употребили в миналото канабис, се оказали с по-жизнена сперма и съответно по-плодовити. Учените обаче предупреждават да не се прави причинно-следствена връзка между употребата на канабис и по-голямата плодовитост. По думите на автора на изследването д-р Хорхе Чаваро нещата се обясняват с тестостерона. Мъжете с по-високи нива на този хормон обикновено са с по-добро качество на спермата. Едновременно с това тестостеронът ги тласка към рискови поведения, каквото е пушенето на канабис. От направените изследвания било установено, че пушачите на марихуана притежавали концентрация на сперматозоиди в размер на 62,7 милиона за милилитър. При хората, които никога не били употребявали леката дрога, това число се оказало 45,4 милиона. Учени от Харвардския университет установиха, че мъжете, които са пушили марихуана или само са я опитвали, са по плодовити и с по-качествена сперма, съобщава в \"Дейли мейл\". Сподели:", "date": "2019.02.06", "title": "Учени установиха: Повече марихуана - повече деца"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B4%D0%B2%D0%B0-%D0%B0%D0%B2%D1%82%D0%BE%D0%B1%D1%83%D1%81%D0%B0-%D1%81%D0%B5-%D0%B1%D0%BB%D1%8A%D1%81%D0%BD%D0%B0%D1%85%D0%B0-%D0%B2-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8-%D0%B3%D1%80%D0%B0%D0%B4-%D0%B7%D0%B0%D1%80%D0%B0%D0%B4%D0%B8-%D0%B1%D1%83%D0%B9%D1%81%D1%82%D0%B2%D0%B0%D1%89-%D0%BF%D1%8A%D1%82%D0%BD%D0%B8%D0%BA-%D1%81%D0%BD%D0%B8-news817762.html", "text": "Два автобуса от линиите 280 и 94 са се блъснали на бул. „Осми декември“ в Студентски град. Това съобщиха от Центъра за градска мобилност. Предното стъкло на автобус 280 е счупено. Инцидентът е станал, заради пътник в 94, който се е заяждал с водача. Той е ритал седалката на шофьора и е дръпнал волана. Това е причината водачът да изпусне управлението и да се удари в автобус 280. Счупеното стъкло е наранило ръката на шофьора. Той е прегледан от Бърза помощ и е освободен. Мъжът, причинил инцидента, е задържан от 7-мо РПУ. Сподели:", "date": "2019.02.06", "title": "ОТ ПОСЛЕДНИТЕ МИНУТИ: Два автобуса се блъснаха в Студентски град заради буйстващ пътник (СНИМКА)"}
{"url": "https://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%B5-%D0%B3%D1%80%D0%B8%D0%BF%D1%8A%D1%82-%D1%83%D0%B1%D0%B8-89-%D0%B4%D1%83%D1%88%D0%B8-%D0%B2-%D1%80%D1%83%D0%BC%D1%8A%D0%BD%D0%B8%D1%8F-news817760.html", "text": "Броят на смъртните случаи в резултат на грипния вирус в Румъния вече достигна 89 души, съобщава \"Аджерпрес\", позовавайки се на данни на Националния център за наблюдение и контрол на заразните болести в рамките на Института за обществено здраве. Последните две жертви на грипа, връхлетял северната ни съседка станаха мъж на 51 години от южния окръг Прахова и жена на 94 години от Букурещ. От института уточняват, че и двамата не са били ваксинирани срещу грип. Сподели:", "date": "2019.02.06", "title": "СТРАШНО Е: Грипът уби 89 души в Румъния"}
{"url": "https://pik.bg/%D0%BA%D0%B0%D1%81%D1%82%D0%B8%D0%BD%D0%B3-%D0%BC%D0%B8%D1%82%D0%BA%D0%BE-%D0%BF%D0%B0%D0%B9%D0%BD%D0%B5%D1%80%D0%B0-%D1%82%D1%8A%D1%80%D1%81%D0%B8-%D0%BD%D0%BE%D0%B2%D0%B8-%D1%87%D0%B0%D0%BB%D0%B3%D0%B0-%D0%B4%D0%B8%D0%B2%D0%B8-news817727.html", "text": "Митко Пайнера търси нови попълнения на чалга империята си. От \"Пайнер\" обявиха кастигн \"Търсим новите звезди\". Прослушването ще бъде през пролетта и е безплатно за участниците. Кандидатите могат за изпълняват песни по свой избор без жанрови ограничения. Единственото условие е да са на възраст от 16 до 26 години. Кастингът ще се проведе на три етапа - изпращане на записи, изпълнение пред жури и прослушване в студиото на компанията в Димитровград. Участниците, които преминат успешно и трите етапа, могат да очакват предложение за договор с \"Пайнер\". Срокът за изпращане на записите и другите материали за участие в първия етап на кастинга е до 28 февруари 2019 г. Сподели:", "date": "2019.02.06", "title": "КАСТИНГ: Митко Пайнера търси нови чалга диви"}
{"url": "https://pik.bg/%D0%BF%D1%80%D0%B8%D0%BA%D0%BB%D1%8E%D1%87%D0%B8-%D1%80%D0%BE%D0%B4%D0%BD%D0%BE%D1%82%D0%BE-%D1%83%D1%87%D0%B0%D1%81%D1%82%D0%B8%D0%B5-%D0%BD%D0%B0-%D1%81%D0%B8%D0%BD%D0%B3%D1%8A%D0%BB-%D0%BD%D0%B0-%D1%81%D0%BE%D1%84%D0%B8%D1%8F-%D0%BE%D1%83%D0%BF%D1%8A%D0%BD-2019-news817686.html", "text": "Александър Лазаров се представи достойно срещу един от фаворитите за титлата на \"София Оупън\" 2019 Фернандо Вердаско. Нашето момче взе три гейма на испанеца и отстъпи с 2-6, 1-6 за 51 минути игра. Избраният за \"Мистър Sofia Open\" Вердаско ще срещне утре във втория кръг финалиста от миналата година Мариуш Копил (Румъния). След този мач приключи участието на четиримата българи на сингъл в \"Арена Армеец\". Испанецът влезе мощно в срещата и реализира втората си възможност за пробив за 2-0. Лазаров успя след това на два пъти да вземе геймовете, в които сервира. Българинът дори успя да стигне до възможност за връщане на брейка при 2-4, но не можа да осъществи ценен пробив. Вердаско използва момента и с втори брейк спечели първия сет с 6-2 за 27 минути. Във втората част тонуса в играта на Лазаров спадна. Испанецът много бързо отново поведе с 3-0. Алекс успя все пак да счупи геврека, спечелвайки четвъртия гейм. Александър Лaзаров се представи отлично на \"София Оупън\" 2019. Той стана вторият българин, спечелил мач на родния турнир от ATP 250. Алекс постигна две победи в квалификациите и взе 12 точки за новата ранглиста на ATP. Лазаров е четвъртият българин в класацията, след като от нея отпаднаха нискоразрядните турнири. Мястото му в понеделник ще бъде в Топ 500, акцентира \"Топспорт\". Сподели:", "date": "2019.02.06", "title": "Приключи родното участие на сингъл на \"София Оупън\" 2019"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%BD%D1%83%D0%BA%D1%8A%D1%82-%D0%BD%D0%B0-%D0%B4%D0%BE%D0%B3%D0%B0%D0%BD-%D1%81-%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%BD%D0%BE-%D0%BF%D0%B0%D1%80%D1%82%D0%B8-%D0%B7%D0%B0-40-%D0%B8%D1%8F-%D1%81%D0%B8-%D0%B4%D0%B5%D0%BD-news817749.html", "text": "Първородният внук на Ахмед Доган се радва на особено внимание и 40-ият ден от раждането му бе отбелязан с грандиозно парти от неговите родители Памела и Демир. По стара традиция, която повелява точно 40 дни след появата на новороденото да му бъде направена погача, младото семейство използва повода отново да почерпи за здравето на малкия Адмир. Според поверието след 40-ия ден на бебето всички хора вече могат да го навестяват, а на майката ѝ е позволено да го извежда навън. Но все пак първите, които го виждат, са само най-близките до семейството жени. Гостите трябва да дойдат по светло и да си тръгнат по светло. Желателно е да са млади раждали жени или бременни. Обикновено това са роднини и близки приятелки. Тъй като ритуалът е чисто женски, с организацията се заела снахата на Сокола Памела. Красивата брюнетка отново не изневерила на стила си и поръчала пищна украса за тържеството, като наела специалисти от агенция за декорации, които се постарали да направят атмосферата в дома им с Демир истински празнична. Балони, транспаранти и бутикови лакомства очаквали всички поканени на погачата на новородения Ади, както го наричали на галено в семейството. На таткото, според традицията, не му било позволено да присъства на дамското парти в чест на Адмир и той използвал възможността да избяга от бащинските задължения и се отдал на любимото си зимно хоби – ските, шпорейки пистите на Витоша до тъмни доби. За 40-ия си ден внукът на Сокола отново получил куп луксозни подаръци, сред които бебешки бижута от бяло злато, златна лъжичка, маркови дрехи и обувчици, ръчно правени поръчкови албуми и висулки за стаята му с неговите инициали и датата му на раждане. Наследникът на почетния председател на ДПС проплака на 13 декември 2018 г. Момченцето се роди с перфектни мерки – 51 см и 3250 грама, точно в деня на термина на майката. Младото семейство решило да му даде име, започващо с буквата „А“, за да отдаде почит на дядо му. Самият Доган пък изрично настоял да не го кръщават на него, защото не вярвал в традицията с предаването на имената. Сподели:", "date": "2019.02.06", "title": "ЕКСКЛУЗИВНО В ПИК И \"РЕТРО\": Внукът на Доган с грандиозно парти за 40-ия си ден"}
