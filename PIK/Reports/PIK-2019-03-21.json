{"url": "https://pik.bg/%D1%81%D1%83%D0%B5%D0%B2%D0%B5%D1%80%D0%B8%D0%B5-%D0%BE%D1%82%D0%BA%D0%B0%D0%B7%D0%B2%D0%B0%D1%82-%D1%82%D0%B0%D0%B9%D1%84%D1%83%D0%BD%D0%B8%D1%82%D0%B5-%D1%81-%D0%B8%D0%BC%D0%B5%D0%BD%D0%B0-%D0%BC%D0%B0%D0%B9%D0%BA%D1%8A%D0%BB-%D0%B8-%D1%84%D0%BB%D0%BE%D1%80%D1%8A%D0%BD%D1%81-news828251.html", "text": "Световната метеорологична организация (СМО) вече няма да дава имената Майкъл и Флорънс на бури и урагани в Карибско море, Мексиканския залив, в Северния Атлантик и североизточната част на Тихия океан, предава ТАСС. Въпросните имена са извадени от списъка, след като едноименните природни явления причиниха миналата година големи щети и гибелта на около 100 души в САЩ. От бедствията бяха засегнати региони от северната част на щата Флорида до щата Вирджиния. Имената Майкъл и Флорънс бяха свалени от Комитета по ураганите към Световната метеорологична организация. Защо ураганите получават имена? Практиката е, когато тези природни явления са особено смъртоносни и разрушителни, те да бъдат изключени от списъка и да се заменят с други имена. Тяхното повторно използване би било признак на \"безчувствие\", поясниха метеоролозите. На мястото на Флорънс и Майкъл бяха внесени съответно имената Франсин и Милтън. Те ще могат да бъдат приписвани на урагани, които възникнат през 2024 година. Досега от списъка на СМО от 1953 година насам са отпадали имена на 88 урагана. Сподели:", "date": "2019.03.21", "title": "СУЕВЕРИЕ: Отказват тайфуните с имена Майкъл и Флорънс"}
{"url": "https://pik.bg/800-%D0%B4%D0%B2%D0%BE%D0%B9%D0%BA%D0%B8-%D1%81%D0%BD%D0%B8%D0%BC%D0%B0%D0%BD%D0%B8-%D0%B4%D0%B0-%D0%BF%D1%80%D0%B0%D0%B2%D1%8F%D1%82-%D1%81%D0%B5%D0%BA%D1%81-%D0%B2-%D0%BC%D0%BE%D1%82%D0%B5%D0%BB%D0%B8-news828210.html", "text": "Над 800 двойки са били снимани без тяхното знание в мотели в Южна Корея и кадрите са били излъчвани директно в интернет, предадоха световните агенции. В повечето случаи двойките са били снимани, докато правят секс. Според полицията четирима души са заподозрени, че са инсталирали тайно миниатюрни камери в 42 стаи в 30 мотела в цялата страна. Камерите са били укрити в телевизори, контакти и в поставки за сешоари. Кадрите, заснети с миниатюрните камери, са били излъчвани 24 часа в денонощието в интернет сайт с 4000 абонати. Сървърът на сайта е бил в чужбина. Някои от абонатите плащали месечна добавка от 50 000 вона (40 евро), за да получат достъп до ексклузивни кадри. Престъпната банда е събрала 7 милиона вона. Засега са задържани двама души. Други двама се разследват все още. В Южна Корея има епидемия от скрити камери, така наречените \"молка\". През 2017 г. над 5400 души бяха арестувани заради това, че са поставяли скрити камери, но само два процента от тях бяха пратени в затвора. Сподели:", "date": "2019.03.21", "title": "800 двойки снимани да правят секс в мотели"}
{"url": "https://pik.bg/%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D0%B5%D0%B2%D0%B0%D0%BA%D1%83%D0%B8%D1%80%D0%B0-2000-%D0%B4%D1%83%D1%88%D0%B8-%D0%B7%D0%B0%D1%80%D0%B0%D0%B4%D0%B8-%D0%BC%D0%BE%D1%89%D0%B5%D0%BD-%D1%86%D0%B8%D0%BA%D0%BB%D0%BE%D0%BD-news828099.html", "text": "Австралия евакуира около 2000 души заради приближаването на мощен циклон, който се очаква да връхлети страната в събота, предаде Асошиейтед прес. Евакуацията се извършва в Северната територия. Хората се извозват до централния град на региона - Дарвин. Австралийската метеорологична служба съобщава, че циклонът Тревър е с пориви на вятъра, достигащи 260 километра в час. Той ще донесе проливни дъждове и високи вълни. Бурята е от четвърта категория по петстепенната скала за мощността на циклоните. Заради приближаването й в Северна Австралия беше обявено извънредно положение. Сподели:", "date": "2019.03.21", "title": "Австралия евакуира 2000 души заради мощен циклон"}
{"url": "https://pik.bg/%D0%B5%D0%B4%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-%D0%BF%D0%BE%D0%B4%D0%BF%D0%B8%D1%81%D0%B0%D1%85%D0%B0-%D0%BF%D0%B5%D1%82%D0%B8%D1%86%D0%B8%D1%8F%D1%82%D0%B0-%D0%B7%D0%B0-%D0%BE%D1%82%D0%BC%D1%8F%D0%BD%D0%B0-%D0%BD%D0%B0-%D0%B1%D1%80%D0%B5%D0%BA%D0%B7%D0%B8%D1%82-news828267.html", "text": "Повече от един милион души подписаха петиция , поместена вчера на сайта на британския парламент, с искане правителството да оттегли заявлението си за излизане от Европейския съюз и да остане в блока, предаде Ройтерс. Само за няколко минути петицията събра хиляди подписи , след като късно снощи министър-председателката Тереза Мей направи телевизионно обръщение. Тя упрекна законодателите, че не са успели да се споразумеят по стратегия за Брекзит и призова парламента да направи окончателен избор. Крайно време е да вземем решение\", каза Мей на британците и добави: \"аз съм на ваша страна\". Говорител на камарата на общините каза, че парламентарният сайт се е сблъскал с \"технически проблеми\", заради значителното и продължително натоварване на системата\", предаде Франс прес. Сред подписалите е и актьорът Хю Грант . \"Подписах като всеки разумен човек в страната. Налице е извънредна ситуация\", написа Грант в Туитър. Сподели:", "date": "2019.03.21", "title": "Един милион подписаха петицията за отмяна на Брекзит"}
{"url": "https://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%BE%D1%82%D1%87%D0%B5%D1%82%D0%B5-31-%D1%80%D1%8A%D1%81%D1%82-%D0%BD%D0%B0-%D1%82%D1%83%D1%80%D0%B8%D1%81%D1%82%D0%B8-%D0%BF%D1%80%D0%B8-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-news828206.html", "text": "Изключително много държим на диалога с местната власт, като винаги сме декларирали и заявявали, че резултатите в сектора се постигат и идват, само когато усилията са съвместни. Това каза министърът на туризма Николина Ангелкова по време на среща в Бургас на работещите в сферата на туризма по Южното Черноморие, предаде „Фокус“. „Винаги разчитаме на диалог, на обратна връзка и се радваме, когато такива покани биват отпратени към нас, като винаги организираме различни инициативи, които дават възможност да се чуят всички идеи, предложения и да се споделят проблемите“, добави министър Ангелкова. По думите й - откакто Министерството на туризма има самостоятелна администрация от 2014 година благодарение на волята и усилията на премиера на Република България, за тези 3 години, благодарение на общите усилия чуждестранните туристи към България са нараснали с 31%. „Приходите от туризъм за това време също са нараснали – с 34%, и за миналата година те достигнаха 8,4 млрд. лева., което е ръст от 6,7%. Общо реализираните нощувки за миналата година от българи и чужденци са над 27 млн., като от тези 27 млн. над 9,4 млн. са само българи, което е много малък ръст - от 2%, но все пак показва една положителна тенденция“, посочи още Николина Ангелкова. По думите й минимум година по-рано се правят резервациите за следващата година, за да може да се гарантира някакъв процент на сигурност. „За тази година всички сме наясно, че ни очаква едно доста трудно лято с една изключителна динамика на процесите. Към момента ранните записвания вървят трудно, някои от пазарите са със спадове“, добави министър Ангелкова. Тя поясни, че по отношение на Южното Черноморие заявките за ранни полети на летището в Бургас са с около 1% ръст в сравнение с миналата година, но според нея това не бива да успокоява никого, защото процентът е много малък, като в последния момент винаги може да има анулации, но може да има и допълнителни заявки. „За първи път на летище Бургас има и полети от 9 града от Великобритания“, допълни още Николина Ангелкова. Сподели:", "date": "2019.03.21", "title": "Ангелкова отчете 31% ръст на туристи при управлението на Борисов"}
{"url": "https://pik.bg/%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B0-%D0%BD%D0%B0%D0%BF%D0%B8%D1%82%D0%BA%D0%B0-%D1%81-%D0%B5%D1%84%D0%B5%D0%BA%D1%82-%D0%BD%D0%B0-%D0%B2%D0%B8%D0%B0%D0%B3%D1%80%D0%B0-news828265.html", "text": "Властите в Замбия са забранили енергийна напитка, след като мъж от Уганда се оплакал, че му причинила прекалено продължителна ерекция, предаде Би Би Си. Произвежданата в Замбия напитка не се рекламира официално като стимулираща сексуалната мощ. Но разследване на угандийските власти разкрило през декември, че тя съдържа веществото силденафил цитрат – активен компонент в препарата виагра. Оттогава новината за страничния ефект засилила популярността на Power Natural High Energy Drink SX. Журналистът Кенеди Гондве от зимабабвийската столица Лусака заяви за неимоверно търсене на безалкохолната напитка, която се продава в цялата страна. Той каза, че въпреки забраната напитката все още се продава в магазини в Лусака. На опаковката ѝ пише, че тя засилва мъжкото либидо. Сподели:", "date": "2019.03.21", "title": "Забраниха енергийна напитка с ефект на виагра"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B7%D0%B0-%D0%B0%D1%84%D0%B5%D1%80%D0%B0%D1%82%D0%B0-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%BE%D1%82%D0%BE-78-%D0%BC%D0%BE-%D1%83%D1%87%D0%B8%D0%BB%D0%B8%D1%89%D0%B5---%D0%BF%D1%8A%D0%BB%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD-news827639.html", "text": "Скандално поведение на директорка на училище взриви социалните мрежи със забрани преподавателите в учебното заведение да се съобразяват с мнението на родителите и изобщо да ги изслушват. Сигналът за необяснимите поведение и изявления на педагога бе получен в ПИК и ПИК TV тръгна по следите на аферата, която потресе родителите. Видео, записано по време на педагогически съвет в столичното 78-мо СУ „Христо Смирненски“, стана повод недоволството на родители от образователната ни система да ескалира. Във видео материала, който беше качен в youtube, ясно се чува как директорката Весела Неделчева раздава категорични заповеди на целия учителски състав да не се обръща никакво внимание на родителите и да не се зачита тяхното мнение. Мнения на потресени родители заляха социалните мрежи. Възмутени майки коментираха, че този начин на ръководство е недопустим и абсурден. Весела Неделчева е дългогодишен директор и повече от 15 години заема тази длъжност. Докато е на поста са подавани десетки сигнали, както за нейната работа, така и за отношението й към учителите и родителите. Наш екип се опита да се срещне с директорката Весела Неделчева, но тя категорично заяви, че отказва да застане пред камерата ни. В неофициален разговор с нея разбрахме, че шефката на СУ „Христо Смирненски“ смята, че въпросният скандален запис е манипулиран и не отговаря на истината. Тя заяви, че ще си търси правата, заради оронване както на нейния авторитет, така и  авторитета на училището. Потърсихме Инспектората по образованието в София и Министерството на образованието, за да ги попитаме какви жалби са подавани през годините срещу въпросната директорка, както пише в тях и дали изобщо са разглеждани. Пред камерата ни застана лично министърът на образованието Красимир Вълчев. Сподели:", "date": "2019.03.21", "title": "САМО В ПИК TV! Истината за аферата в столичното 78-мо училище - пълни разкрития за скандалната директорка, родителите и мнението на министър Вълчев"}
{"url": "https://pik.bg/%D0%BD%D0%B5%D0%BF%D1%80%D0%B8%D1%8F%D1%82%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%BF%D0%BB%D0%B0%D0%BC%D0%B5%D0%BD-%D0%B8%D0%BB%D0%B8%D0%B5%D0%B2-%D1%82%D0%B8%D0%B3%D1%8A%D1%80%D0%B0-news828268.html", "text": "Селекционерът на националния отбор на България Петър Хубчев освободи Пламен Илиев, като на негово място беше повикан вратарят на Дунав Благой Макенджиев. Причината е, че стражът на Лудогорец ще трябва да претърпи спешна операция заради скъсан менискус. Интервенцията ще бъде извършена утре, а очакванията са, че Илиев ще отсъства от терените около три седмици, акцентира \"Топспорт\". Това означава, че почти сигурно титуляр под рамката срещу Черна гора и Косово ще е Николай Михайлов. Сподели:", "date": "2019.03.21", "title": "Неприятна новина за Пламен Илиев-Тигъра"}
{"url": "https://pik.bg/%D0%BF%D0%B5%D1%81%D0%BA%D0%BE%D0%B2-%D0%BE%D0%B1%D1%8F%D0%B2%D0%B8-%D1%87%D0%B5-%D0%BF%D1%83%D1%82%D0%B8%D0%BD-%D0%BD%D1%8F%D0%BC%D0%B0-%D0%B4%D0%B0-%D0%B5-%D0%BF%D0%BE%D0%B6%D0%B8%D0%B7%D0%BD%D0%B5%D0%BD-%D0%BB%D0%B8%D0%B4%D0%B5%D1%80-news828198.html", "text": "Ние нямаме никакви планове да обявяваме Владимир Путин за пожизнен лидер на нашата страна, заяви прессекретарят на Кремъл Дмитрий Песков. Говорителят на държавния глава в Москва отрече статия на \"Блумбърг\". Американската медия по-рано в обширен материал написа, че в администрацията на Путин се е разработвал план, който би могъл да позволи на президента да остане начело на Русия и след 2024 г. (когато той трябва да напусне поста си окончателно, както пише във федералната Конституцията). \"Тази статия е плод на журналистическа фантазия. Тя по никакъв начин не отговаря на реалността\", категоричен бе Песков. В материала на \"Блумбърг\" се посочваше, че Путин може да оглави Съюзната държава (Русия и Беларус). \"Назначаването на Путин за лидер на новото образувание би му позволило да избегне ограниченията в основния закон\", посочи още медията от Ню Йорк. Според журналистите в Кремъл са започнали дискусиите след оставката на казахстанския президент Нурсултан Назарбаев. Той се оттегли на 19 март, след като бе начело на страната 28 години. Въпреки оставката Назарбаев запази титлата си \"Баща на нацията\". Сподели:", "date": "2019.03.21", "title": "Песков обяви, че Путин няма да е пожизнен лидер"}
{"url": "https://pik.bg/%D0%BA%D1%80%D0%B8%D0%B7%D0%B0-%D1%83%D1%87%D0%B8%D1%82%D0%B5%D0%BB%D0%B8%D1%82%D0%B5-%D0%B2-%D1%81%D1%80%D0%B5%D0%B4%D0%BD%D0%BE%D1%82%D0%BE-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5-%D1%81%D0%B2%D1%8A%D1%80%D1%88%D0%B2%D0%B0%D1%82-%D0%B4%D0%BE-2032-%D0%B3%D0%BE%D0%B4%D0%B8%D0%BD%D0%B0-%D1%81%D1%82%D0%B0%D0%B2%D0%B0%D1%82-%D0%BC%D0%B0%D0%B3%D0%B0%D0%B7%D0%B8%D0%BD%D0%B5%D1%80%D0%B8-news828143.html", "text": "През 2032 г. се очаква заетите във възрастовата група от 15 до 64 години да са с 3,4% по-малко от работещите през 2018 г. 2 965 700 души. Прогнозите показват, че работната сила и икономическо активното население ще намаляват. Тази тенденция изисква по-ефективно използване и повишаване на квалификацията на заетите, както и ограничаване на двете тенденции - недозаетостта и свърхзаетостта. Данните представи социалният министър Бисер Петков на конференция, посветена на представянето на резултатите от средносрочни и дългосрочни прогнози за развитието на пазара на труда в България до 2032 г. Положителна тенденция до 2032 г. се очаква да има в сферите на преработващата промишленост, образованието (с около 30 700 души) и в сектора на хуманното здравеопазване и социалната работа (нарастване с около 12 800 души или 9,1%). Най-голяма заетост до 2032 г. се очаква да има при професиите продавачи в магазини (162 900 заети), административните специалисти (121 000 заети), водачите на тежкотоварни автомобили и автобуси (105 600 заети), работници в преработващата промишленост (92 600 заети) и работници в добивната промишленост и строителството (73 700 заети). Очертава се недостиг на кадри със средно образование през 2032 г. с около 94 000 хиляди души. Този недостиг ще бъде запълнен от хора с по-високо образование. Прогнозира се и структурен излишък на работници с основно или по-ниско образование, но и при тези с висше образование. Икономическият ръст изисква вече повече от човешките ресурси в страната. Не можем да си позволим недостиг на работна сила, безработица и неактивни хора, подчерта Бисер Петков. \"Новите технологии изискват образование и учене през целия живот и инвестиции във всеки един човек\", изтъкна Бисер Петков. Той допълни, че за развитието на сектори с висока добавена стойност се изисква осигуряването на необходимата висококвалифицирана работна сила. По думите му всичко това обуславя предприетите стъпки от Министерство на труда и социалната политика да възложи разработването на прогнози на изявен изследователски екип, който доразви българския модел за прогнозиране. Прогнозите са реализирани от изследователски екип по проект на Министерството на труда и социалната политика, финансиран по оперативна програма \"Развитие на човешките ресурси\". Прогнозите обхващат 120 професии, 35 икономически дейност, 28 области и 3 образователни нива по пол и възрастови групи. Сподели:", "date": "2019.03.21", "title": "КРИЗА: Учителите в средното образование свършват до 2032 година, стават магазинери"}
{"url": "https://pik.bg/%D0%B7%D0%B5%D1%82%D1%8F%D1%82-%D0%BD%D0%B0-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D0%BD%D0%B0%D1%87%D0%B5%D0%BB%D0%BE-%D0%BD%D0%B0-%D0%B3%D0%B0%D1%80%D0%B4%D0%BE%D0%B2%D0%B5%D1%82%D0%B0-%D0%BE%D1%82-%E2%80%9E%D0%B0%D1%80%D0%BA%D1%83%D1%81%E2%80%9D-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news828272.html", "text": "Зетят на Митьо Очите работи като организатор-охрана в Слънчев бряг за фирмата „Аркус сигурност Бургас”. Това стана ясно на последното заседание на делото “4 you” срещу групата на Божидар Кузманов-Божо Кравата. Велислав Попов, от който голямата дъщерята на Очите има дете, се яви в Специализирания наказателен съд (СНС) като свидетел. При идентифициране на личността му той обясни, че е неженен, неосъждан и в момента работи като организатор-охрана в „Аркус сигурност Бургас” в Слънчев бряг, съобщава \"Флагман\". Димитър Желязков също се води служител на тази фирма. Припомняме, че на делото бе разпитана и партньорката на Велислав Попов - Станислава Желязкова, щерка на Митьо Очите. Велислав обясни, че е присъствал лично при престрелката в ресторанта “4 you” на 8 юни 2016 г., при която Очите бе тежко ранен. Според свидетеля идеята била да вечерят, а след това да отидат на бар. Шегували се помежду си, ситуацията не предвещавала фаталния развой. На прага на ресторанта ги посрещнал Иван Терзийски – един от подсъдимите като човек на Божо Кравата. Той направил жест, подканвайки компанията да влезе в заведението, като се засмял ехидно. „Бате Митко беше първи отпреде”, каза Велислав Попов, - „Сашо, лека му пръст, отдясно, а Кольо – от лявата му страна, отстрани”. Бате Митко е Митьо Очите; Сашо е Александър Алексиев, който бе убит при престрелката; а Кольо е Никола Маринов-Кольо Магарето, който бе ранен. Зад тях имало още няколко човека, сред които бил и самият Велислав. Митьо Очите бил с бронежилетка, но това не било нещо необичайно. Облечен бил с фланелка с къс ръкав, къси гащета, носел шапка с козирка, пушел пура. „Не вървяхме под строй”, подчерта пред съда Велислав Попов. Разпитът му продължи няколко часа. Сподели:", "date": "2019.03.21", "title": "Зетят на Митьо Очите начело на гардовета от „Аркус” в Слънчев бряг"}
{"url": "https://pik.bg/%D1%83%D0%B5%D1%84%D0%B0-%D0%B2%D0%B7%D0%B5-%D1%80%D0%B5%D1%88%D0%B5%D0%BD%D0%B8%D0%B5-%D0%BF%D0%BE-%D0%BA%D0%B0%D0%B7%D1%83%D1%81%D0%B0-%D1%81-%D1%80%D0%BE%D0%BD%D0%B0%D0%BB%D0%B4%D0%BE-news828271.html", "text": "УЕФА глоби с 20 000 евро нападателя на Ювентус Кристиано Роналдо за неприличния жест срещу Атлетико Мадрид. Португалецът вкара хеттрик за победата на Юве с 3:0, която класира отбора за четвъртфиналите в Шампионска лига. След мача Роналдо отпразнува успеха с неприличен жест, с който отговори на провокацията на старши треньора на Атлетико - Диего Симеоне, който се хвана за гениталиите след победата с 2:0 за \"дюшекчиите\" в първата среща в Мадрид. За жеста Симеоне бе глобен с 20 000 евро от Дисциплинарната комисия на УЕФА, като същата е санкцията и за Роналдо, акцентира \"Гол\". Имаше вероятност Кристиано Роналдо да бъде наказан и с поне една среща и по този начин да пропусне първия мач с Аякс от 1/4 финалите на Шампионската лига. Сподели:", "date": "2019.03.21", "title": "УЕФА взе решение по казуса с Роналдо"}
{"url": "https://pik.bg/%D1%81%D0%BE%D1%86%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D1%81%D1%82%D0%BE%D1%8F%D0%BD-%D0%BC%D0%B8%D1%80%D1%87%D0%B5%D0%B2-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%BD%D1%8F%D0%BC%D0%B0-%D0%BA%D0%B0%D0%BA-%D0%B4%D0%B0-%D0%BF%D1%80%D0%BE%D0%B8%D0%B7%D0%B2%D0%B5%D0%B6%D0%B4%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F-news828223.html", "text": "Това не са просто злоупотреби, а цяла схема. При тези измами държавният бюджет бива ощетен, защото става дума за финансови и данъчни измами. Това заяви пред Нова телевизия народният представител от БСП Стоян Мирчев във връзка със скандалите около апартаментите на властта. \"ГЕРБ превърнаха корупцията в законна, затова и самата държава не функционира. Единствено ние от БСП изкарваме наяве всички тези скандали и сезираме съответните институции. В същото време докато текат тези скандали, забравяме за опита да съсипят пенсионерите и медицинските сестри, скандалите с мюфтийството, с Шабленското езеро. По всички тези нередности имаше реакция именно заради нас, защото сме извън парламента'', коментира Мирчев. \"Корупцията е типична за управляващите, а не за опозицията, защото опозицията няма как да произвежда корупция. Ето защо тази корупционна организация ГЕРБ трябва да си отиде. Естествено, че ще преборим корупцията, ако спечелим изборите'', завърши народният представител от БСП. Сподели:", "date": "2019.03.21", "title": "Соцдепутатът Стоян Мирчев: Опозицията няма как да произвежда корупция"}
{"url": "https://pik.bg/%D0%BE%D0%B1%D0%B2%D0%B8%D0%BD%D1%8F%D0%B2%D0%B0%D1%82-%D0%B2-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-%D0%BA%D0%B0%D1%81%D0%B0%D0%BF%D0%B8%D0%BD%D0%B0-%D0%BE%D1%82-%D1%83%D1%82%D1%80%D0%B5%D1%85%D1%82-news828177.html", "text": "Холандската прокуратура ще обвини заподозрения за нападението в трамвай в Утрехт в „терористични“ убийства, като първото заседание по делото срещу него ще бъде в петък, предава AFP. „37-годишният заподозрян ще се яви пред съдията в петък и ще обвинен за няколко убийства с терористична цел, както и в опит за убийство и терористична заплаха“, заявиха от прокуратурата на Нидерландия чрез съобщение в четвъртък. Прокурорите и полицията продължават да разследват дали заподозреният, който преди това бе идентифициран като родения в Турция Гьокман Танис, „е действал единствено по терористичен мотив или от лични проблеми в комбинация с радикални идеи“. Трима души бяха убити, а седем други бяха ранени след стрелбата в трамвай в Утрехт. Танис бе арестуван след осемчасово издирване, което на практика блокира четвъртия по големина град в Холандия и предизвика увеличаване на мерките за сигурност на летищата и ключовите места в страната, предава Фокус. По-късно полицията арестува втори 40-годишен заподозрян по случая. „Разследва се дали този заподозрян е играл подкрепяща роля в стрелбата“, заяви прокурор. Първото явяване на Танис ще бъде при затворени врата в петък, когато се очаква да бъде задържан за две седмици преди следващото явяване. Сподели:", "date": "2019.03.21", "title": "Обвиняват в тероризъм касапина от Утрехт"}
{"url": "https://pik.bg/%D1%83%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D1%81%D1%80%D0%BE%D0%BA%D0%B0-%D0%B7%D0%B0-%D1%81%D0%BC%D1%8F%D0%BD%D0%B0-%D0%BD%D0%B0-%D1%81%D0%BE%D1%84%D1%82%D1%83%D0%B5%D1%80%D0%B0-%D0%B2-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D0%B8%D1%82%D0%B5-news828124.html", "text": "Така бензиностанциите ще разполагат с допълнителни шест месеца, в които да въведат касови бележки с разбивка за цената на горивото. Според приходната агенция времето ще бъде достатъчно, така че да няма риск от временно затваряне на бензиностанции заради неспазване на изискванията. От Петролната и газова асоциация неведнъж предупредиха за риска от криза на пазара и частично затваряне на обекти, тъй като няма да успеят да въведат новия софтуер до 1 април. От НАП не коментираха съображенията на антимонополната комисия, че детайлната разбивка за цените в касовите бележки може да доведе до картел. Припомняме, от КЗК изразиха следното мнение за идеята на министъра на финансите Владислав Горанов за оповестяване на касовите бележки на цените, на които търговците на дребно купуват горивата. \"Това би намалило стопанската независимост на участниците и би довело до \"създаването на условия, които да улесняват координирането между участниците на пазара\". От Министерството на Владислав Горанов все още няма ответна реакция. До септември да бъде удължен срокът за смяна на софтуера в бензиностанциите. Предложението е на Националната агенция по приходите (НАП), цитирано от bTV. Сподели:", "date": "2019.03.21", "title": "Удължават срока за смяна на софтуера в бензиностанциите"}
{"url": "https://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%B0%D1%80%D0%BC%D0%B8%D1%8F-news828266.html", "text": "Ръководството на ЦСКА обяви на сайта си, че Томас Нойберт вече не е кондиционен треньор на отбора. Неговото място ще бъде заето от Кирил Динчев. Ето какво написаха от клуба: \"Кондиционният треньор Кирил Динчев поема щафетата от Томас Нойберт и вече ще отговаря за физическата подготовка на първия отбор. От лятото на 2016 година досега Динчев получи безценен опит от работата си с германския специалист и вече е готов сам да ръководи кондиционните занимания на тима ни. Благодарим на Томас Нойберт за всеотдайната му работа в ЦСКА и му желаем много успехи за в бъдеще!\", уточняват от \"Армията\". Сподели:", "date": "2019.03.21", "title": "Любопитна промяна на \"Българска армия\""}
{"url": "https://pik.bg/%D0%B5%D1%81-%D0%B4%D0%B0%D0%B4%D0%B5-%D0%BE%D1%82%D1%81%D1%80%D0%BE%D1%87%D0%BA%D0%B0-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%B4%D0%BE-22-%D0%BC%D0%B0%D0%B9-news828260.html", "text": "Европейският съюз даде на Великобритания срок до 22 май за излизане от структурите на Общността, предава телевизионният канал Sky News, цитиран от Агенция \"Фокус\". Съответното решение е взето в рамките на срещата на държавните и правителствените лидери на ЕС в Брюксел, става ясно от проектозаявлението, текстът на което вече бе разпространен сред средствата за масова информация. Очаква се по-късно тази вечер министър-председателят на Обединеното кралство Тереза Мей да направи официално изявление, в което да представи резултатите от първия ден на срещата в Брюксел. Според ТАСС ЕС ще се съгласи да „отложи излизането на Великобритания от Общността до 22 май“, но само при условие, че „британският парламент утвърди съгласуваното с Брюксел споразумение“ за Брекзит, разкрива източник на руската информационна агенция TACC от Брюксел. В случай на трети провал на гласуването на сделката за Брекзит, до края на март ЕС ще свика нова среща на върха за окончателно решение за по-нататъшните действия на Общността. Сподели:", "date": "2019.03.21", "title": "ЕС даде отсрочка за Брекзит до 22 май"}
{"url": "https://pik.bg/%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%B1%D1%80%D0%B0%D1%82%D1%8A%D1%82-%D0%BD%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%BE%D1%82-%D1%81%D0%B2%D0%B8%D0%BD%D0%B5%D1%84%D0%B5%D1%80%D0%BC%D0%B0%D1%82%D0%B0-%D1%81%D1%82%D0%B0%D0%BD%D0%B8%D1%88%D0%B5%D0%B2-%D1%82%D1%80%D1%8F%D0%B1%D0%B2%D0%B0%D1%88%D0%B5-%D0%B4%D0%B0-%D0%B2%D0%BE%D0%B4%D0%B8-%D0%BB%D0%B8%D1%81%D1%82%D0%B0%D1%82%D0%B0-%D0%BD%D0%B0-%D0%B1-news828237.html", "text": "- Да, вие понеже сте звънели тук, в свинефермата. - Слушам ви, кажете. - О, съжалявам... - - Какво значи да победи? - - Тя има всякакви шансове. Първите 5 гарантирано влизат. Въпросът е друг. Какъв е критерият за победа? - Знаете ли, зависи кой брои бюлетините. Това е. Зависи от много неща. Когато няма правила или нещата не са както трябва, какво да коментираме. - Няма да ги коментирам всичките тези неща. Аз смятам, че Сергей трябва да е водач на листата. - Трябва да е водач на листата. - Да. Ами естествено. И тя така смята. Всички смятат така. - Еми защото така. - Вижте, няма да ви давам интервюта, за да пишете после.... Всички знаем вече на какво ниво е журналистиката в България. - Не, не, въобще не искам да ме цитирате. - Не, не, нито ще се виждаме... -  Аз пожелавам въобще успех на демокрацията в България. Пожелавам успех на всички и най-вече на демократичните избори, тоест на свободните избори. - На всички пожелавам успех, разбирате ли. - Какво значи да се блазня? - Сега пак ли интервю продължаваме да правим? Казах ви, че няма да ви дам и не желая да ме цитирате. А вие пак си продължавате същото. - - На вас може да ви е интересно, но аз съм зает сега в момента, освен това не желая да ме цитирате. Разбрахте ли ме. В годините колкото и такива разговора да съм провел, всеки път съм съжалявал след това. Това е. - Имам имейл, всичко имам, но... - Не, не, няма да кореспондираме нито по имейл, нито ще ме цитирате, нито ще пишете, че сте разговаряли с мен или че имате някакво взето мнение от мен или гледна точка. - - Не, аз ви обясних. В годините каквото и интервю да съм дал или коментирал, резултатът след това е плачевен. Съжалявам, но не желая нито да ме цитирате, нито да ме споменавате, че въобще някакво мнение сте взели от мен. - Никак не е странно. Когато по свобода на словото се качим на някакво европейско равнище, тогава може да коментираме. - Не, аз подкрепям демокрацията в България. Това подкрепям аз. Включително и нея, включително и всички. Но когато свободата на словото дойде на европейско равнище и се качим в класациите, тогава може да коментираме. Ако ме разбирате какво искам да ви кажа. - Не, не, не. Нито имейл ще пращам, нито ще ме цитирате, ако обичате. - Не е жалко, никак не е жалко. За ситуацията в България е жалко, вярно е. Вярно, че е жалко. Добре, всичко хубаво, лек ден ви желая. Сподели:", "date": "2019.03.21", "title": "БОМБА В ПИК! Братът на Елена Йончева от свинефермата: Станишев трябваше да води листата на БСП, не сестра ми! (АУДИО)"}
{"url": "https://pik.bg/%D0%BF%D1%80%D0%BE%D1%84-%D0%BC%D0%B8%D1%85%D0%B0%D0%B8%D0%BB-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BA%D0%BB%D0%B0%D1%81%D0%B0-%D1%80%D0%B5%D0%B6%D0%B5-%D0%BA%D0%BB%D0%BE%D0%BD%D0%B0-%D0%BD%D0%B0-%D0%BA%D0%BE%D0%B9%D1%82%D0%BE-%D1%81%D1%82%D0%BE%D0%B8-news828258.html", "text": "Политическата класа реже целия клон, на който стои. Това заяви пред Фокус проф. Михаил Константинов. Оказва се, че ръководствата на големите партии са пълни с хора, купили апартаменти на ниски цени, каза проф. Константинов, като добави, че явно политиците са забравили, че има нещо, което се нарича „Имотен регистър“ и декларации за имущество на властта. Михаил Константинов припомни излязлата информация, че и кадри на БСП са купували жилища на 4 пъти по- ниска цена. Той заяви, че причините за това могат да бъдат 2. „Първото е - пишете данъчната оценка, за да спестите държавната такса, която трябва да платите и съответно данъците, които дължите върху жилището, което означава, че цената е доплатена. Другият вариант е, че всъщност е получен подарък от фирмата производител. Двете хипотези не са лицеприятни. Аз очаквам в съвсем скоро време правоохранителните органи да се произнесат, но засега може да се каже, че тези сделки ще се окажат в рамките на закона. Силно неморални и в рамките на закона. Това засяга политическата класа, а скоро ще бъде ударена и юридическата“, прогнозира той. Професор Михаил Константинов добави, че тук не става дума за секретна информация, защото информацията присъства в Имотния регистър и декларациите. Според него се набляга на тази информация заради евроизборите. Сподели:", "date": "2019.03.21", "title": "Проф. Михаил Константинов: Политическата класа реже клона, на който стои"}
{"url": "https://pik.bg/%D1%83%D0%B1%D0%B8%D0%B2%D0%B0%D1%88-%D0%BA%D1%83%D1%87%D0%B5-%D0%BB%D0%B5%D0%B6%D0%B8%D1%88-3-%D0%B3%D0%BE%D0%B4%D0%B8%D0%BD%D0%B8-%D0%BE%D1%81%D1%8A%D0%B4%D0%B8%D1%85%D0%B0-%D0%BF%D0%B5%D1%80%D0%BD%D0%B8%D1%87%D0%B0%D0%BD%D0%B8%D0%BD-%D1%83%D0%BC%D1%8A%D1%80%D1%82%D0%B2%D0%B8%D0%BB-%D0%B4%D0%BE%D0%BC%D0%B0%D1%88%D0%BD%D0%B8%D1%82%D0%B5-%D1%81%D0%B8-%D0%BB%D1%8E%D0%B1%D0%B8%D0%BC%D1%86%D0%B8-news828193.html", "text": "Мъж от Перник ще отговаря за множество умъртвени кучета. Това съобщиха от пресцентъра на МВР. На 5 април минала година, служители от Първо районно управление на МВР - Перник и представители на Общинския инспекторат провериха имот в областния град, в който в лоши условия били отглеждани кучета. Инспекцията бе по сигнал на граждани и в хода й контролните органи се натъкнаха на ужасяваща картина - множество починали четириноги и много слаби и недохранени животни. В резултат на започналото разследване и проведени множество процесуално-следствени действия под ръководството на Районна прокуратура – Перник привлече 27-годишният мъб като обвиняем по чл. 325 „б“, ал. 1 от НК. При доказване на вината му, го заплашва наказание лишаване от свобода до 3 години и глоба от 1 000 до 5 000 лева. Сподели:", "date": "2019.03.21", "title": "Убиваш куче, лежиш 3 години. Осъдиха перничанин, умъртвил домашните си любимци"}
{"url": "https://pik.bg/%D0%BF%D0%B5%D1%82%D0%B8%D1%86%D0%B8%D1%8F-%D1%81-%D0%BD%D0%B0%D0%B4-700-000-%D0%BF%D0%BE%D0%B4%D0%BF%D0%B8%D1%81%D0%B0-%D0%B7%D0%BE%D0%B2%D0%B5-%D0%B7%D0%B0-%D0%BE%D1%82%D0%BC%D1%8F%D0%BD%D0%B0-%D0%BD%D0%B0-%D0%B1%D1%80%D0%B5%D0%BA%D0%B7%D0%B8%D1%82-news828207.html", "text": "Петиция, призоваваща Тереза Май да отмени Brexit чрез отмяна на член 50, събра повече от половин милион подписа, съобщават Би Би Си и БГНЕС. Уебсайтът за петициите на парламента се срина тази сутрин поради големия обем трафик. В петицията, наречена \"Отменете член 50\" гласуванията достигнаха повече от 1 000 на минута. Петицията трябва да бъде гласувана от парламента, ако премине прага от 100 000 подписа, като до момента тя е подкрепена от над 700 000 души. Лидерите на ЕС на среща в Брюксел Случилото се е в момент, когато премиерът е в Брюксел, за да поиска от ЕС отлагане на датата на Brexit до следващия петък. Министърът на външните работи Джереми Хънт заяви пред BBC Radio 4, че отмяната на член 50 е възможна, но \"е много малко вероятна\". Великобритания няма да напусне ЕС на 29 март През декември Европейският съд постанови, че Обединеното кралство може едностранно да отмени член 50 от Договора за Европейския съюз. Това означава, че Обединеното кралство може да реши да остане в ЕС без съгласието на 27-те други държави-членки. Малцина депутати споменаха това като потенциален вариант досега. Сподели:", "date": "2019.03.21", "title": "Петиция с над 700 000 подписа зове за отмяна на Брекзит"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B8%D1%81%D0%BA%D1%80%D0%B0-%D1%84%D0%B8%D0%B4%D0%BE%D1%81%D0%BE%D0%B2%D0%B0-%D0%B2%D0%B4%D0%B8%D0%B3%D0%B0-%D1%81%D0%B2%D0%B0%D1%82%D0%B1%D0%B0-%D1%81%D1%8A%D1%81-%D1%81%D1%80%D1%8A%D0%B1%D1%81%D0%BA%D0%B0-%D0%B7%D0%B2%D0%B5%D0%B7%D0%B4%D0%B0-news827841.html", "text": "Пищна сватба стяга легендарната юристка и сив кардинал на ГЕРБ от близкото минало Искра Фидосова. Синът на монтанската правистка Франсоа е предложил брак на дългогодишната си любима Лора Стойкова на 12 февруари тази година. Официално двойката е оповестила новината в социалната мрежа „Фейсбук“, където под публикацията за годежа вече месец продължават да валят поздравления и пожелания за дълъг и безоблачен семеен живот. Синът на Фидосова се оказал прикрит романтик и паднал на колене пред избраницата си по мечтания за всяка млада дама начин. Франсоа и Лора имали предварително запланувана ваканция на Малдивите, но девойката не подозирала, че в багажа си, освен бански, любимият ѝ носи и пръстен с лъскав диамант. След като пристигнали и се установили в ултралуксозния ризорт, където имали резервация, Фидосов я завел на плажа и ѝ предложил да се омъжи за него на брега на океана. Монтанчани издават, че влюбените са двойка от цели седем години, а Фидосова още от пръв поглед одобрила Лора за бъдеща снаха. Красивото момиче, което кове бъдещето си на блестящ архитект, веднага била приета като част от семейството в дома на бившата депутатка и съпруга ѝ Томислав Живкович. Майката на булката също от години се знаела с кандидат-сватовете и одобрявала горещо връзката на дъщеря си с Франсоа. И двете фамилии вече крояли планове за самата сватба, която се очаквало да се случи още идното лято. Искра и мъжът ѝ навивали младежите да се венчаят в родната Монтана, защото там Томислав менажира два оборотни ресторанта. Така на булката и младоженеца нямало да им се наложи да се занимават с ангажиране на ресторанти, подготвяне на меню и решаване на десетки казуси като цвета на салфетките, а освен това щяло да им излезе и доста по-евтино. Мъжът на Фидосова им гарантирал, че ще им спретне луд купон, тъй като той е близък приятел с най-ярките сръбски музикални звезди, а чести гости в заведенията му са певци от ранга на Неда Украден, Драгана Миркович, Миле Китич и редица други. Сватбата на влюбените щяла да е пищна, но дискретна, тъй като Фидосова от години не иска да попада повече под светлините на прожекторите и пази както сина си, така и бъдещата си снаха от медийни изяви и папараци. Затова и настоявала тържеството да е в Монтана, въпреки че Лора и Франсоа имали последната дума. Бъдещият младоженец в момента е студент по право в УНСС и уверено ходи по стъпките на майка си. Въпреки че учи и живее в столицата, той все още е регистриран по лична карта в Монтана, където имал желание да се върне след дипломирането, макар годеницата му да е софиянка. Сподели:", "date": "2019.03.21", "title": "САМО В ПИК И \"РЕТРО\": Искра Фидосова вдига сватба със сръбска звезда"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B2%D0%B5%D0%B7%D0%B4%D0%B0-%D0%B2-%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0---%D0%B4%D0%B5%D1%81%D0%B5%D1%82%D0%BA%D0%B8-%D1%87%D0%B8%D0%BD%D0%BE%D0%B2%D0%BD%D0%B8%D1%86%D0%B8-%D1%81%D0%B5-%D1%80%D0%B5%D0%B4%D1%8F%D1%82-%D0%B7%D0%B0-%D1%81%D0%BD%D0%B8%D0%BC%D0%BA%D0%B0-%D1%81-%D0%BF%D1%80%D0%B5%D0%BC%D0%B8-news828263.html", "text": "Десетки чиновници се подредиха да се снимат с премиера Бойко Борисов в Брюксел. Министър-председателят публикува близо 30 снимки със свои почитатели от Европарламента и написа на страницата си във Фейсбук: \"С приятели\". Днес п ремиерът Бойко Борисов и председателят на Европейския парламент Антонио Таяни обсъдиха въпроса с разглеждането на пакета „Мобилност“ от членовете на Европейския парламент. Борисов даде изявление и за дебатите по Брекзит. Сподели:", "date": "2019.03.21", "title": "ПЪРВО В ПИК: Борисов звезда в Европарламента - десетки чиновници се редят за снимка с премиера (ГАЛЕРИЯ)"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%B1%D0%B8%D0%B2%D1%88%D0%B8%D1%8F%D1%82-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%85%D1%80%D0%B8%D1%81%D1%82%D0%BE-%D0%B8%D0%B2%D0%B0%D0%BD%D0%BE%D0%B2-%D0%B1%D1%80%D1%8A%D0%BA%D0%BD%D0%B0%D0%BB-%D0%B2-%D0%BA%D0%B0%D1%86%D0%B0%D1%82%D0%B0-%D1%81-%D0%BC%D0%B5%D0%B4-%D0%BA%D1%83%D0%BF%D0%B8%D0%BB-%D1%81%D0%B8-news828168.html", "text": "Известни хора от движение \"Да, България\" здраво настъпват във Фейсбук срещу евтината покупка на луксозните имоти на Цветан Цветанов, Цецка Цачева и Вежди Рашидов, но са пропуснали да погледнат сделките на лидера си. рез 2005 г. чрез покупка 70 кв м ателие в София за 21060 лв или за около 301 лв / кв. м. По същото време цената на квадрат в столицата се движи между 1150-1250 лева за квадратен метър, както личи от графиката за четирите тримесечия на съответната 2005 година. В този смисъл цената от 301 лева на квадрат е четири пъти по-ниска от средната за града и е меко казано скандална. Бившият правосъден министър, лидер на \"Да, България\" и съпредседател на „Демократична България” Христо Иванов. Както става ясно от декларацията му, Иванов е придобил п Сподели:", "date": "2019.03.21", "title": "РАЗКРИТИЕ НА ПИК: Бившият правосъден министър Христо Иванов бръкнал в кацата с мед: Купил си ателие на четири пъти по-ниска цена от пазарната"}
{"url": "https://pik.bg/%D0%BE%D1%82-%D0%B1%D0%B5%D1%80%D0%BD%D0%B0%D0%B1%D0%B5%D1%83-%D0%B8-%D0%BA%D0%B0%D0%BC%D0%BF-%D0%BD%D0%BE%D1%83-%D0%BD%D0%B0%D0%B4%D0%B4%D0%B0%D0%B2%D0%B0%D1%82-%D0%B7%D0%B0-%D0%B6%D0%B5%D0%BB%D0%B5%D0%B7%D0%B5%D0%BD-%D0%B1%D1%80%D0%B0%D0%BD%D0%B8%D1%82%D0%B5%D0%BB-news828269.html", "text": "Бранителят на Интер - Милан Шкриниар, е следен под лупа от 13-кратния европейски шампион Реал (Мадрид). Това предаде пред испански медии импресариото на словенеца - Митат Халъш. Агентът обаче довери, че големият враг на Реал - Барселона, също желае да закупи футболиста на италианския тим, акцентира \"Топспорт\". 24-годишният Шкриниар се утвърди при \"нерадзурите\" и е неизменен титуляр в основния състав, а договорът му с Интер изтича през лятото на 2022-а година. \"Реал Мадрид иска да вземе моя клиент през лятото, но Барселона също се интересува от него\", доверява Митат Халъш. Сподели:", "date": "2019.03.21", "title": "От \"Бернабеу\" и \"Камп Ноу\" наддават за железен бранител?"}
{"url": "https://pik.bg/%D1%80%D1%83%D1%81%D0%BA%D0%B8-%D0%BA%D0%B8%D0%BB%D1%8A%D1%80-%D1%81%D0%B5-%D0%BF%D1%80%D0%B5%D0%B4%D0%B0%D0%B4%D0%B5-%D1%81%D0%BB%D0%B5%D0%B4-%D0%B4%D0%B2%D0%B0-%D0%BD%D0%B5%D1%83%D1%81%D0%BF%D0%B5%D1%88%D0%BD%D0%B8-%D0%B8%D0%B7%D1%81%D1%82%D1%80%D0%B5%D0%BB%D0%B0-news828160.html", "text": "Руски наемен убиец се предаде на полицията, след като не  можа да изпълни поръчката, написа лайф.ру. Килърът причакваше своята жертва в Северна Москва вчера. \"Аз насочих пушката с оптически мерник към човека, натиснах спусъка, но не улучих. Вторият опит за убийство на човека също бе неуспешен. Тогава чух сирените на патрулка, уплаших се и реших да се предам\", каза пишманубиецът. Сподели:", "date": "2019.03.21", "title": "Руски килър се предаде след два неуспешни изстрела"}
{"url": "https://pik.bg/%D0%BE%D1%82%D1%81%D1%82%D1%80%D0%B0%D0%BD%D0%B8%D1%85%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%BE%D1%82-%D0%B4%D1%83%D0%BF%D0%BD%D0%B8%D1%86%D0%B0-%D0%B7%D0%B0%D1%80%D0%B0%D0%B4%D0%B8-%D0%B1%D0%B8%D1%82-%D0%B0%D1%80%D0%B5%D1%81%D1%82%D0%B0%D0%BD%D1%82-news828243.html", "text": "Съдът е уважил направеното от прокурор в Районна прокуратура - Дупница, искане за вземане на мярка за процесуална принуда за отстраняване от длъжност на С.П. и В.С. Двамата обвиняеми са били служители - полицаи в Участък - Бобошево, към Районно управление на на МВР - Дупница, при ОДМВР – Кюстендил, съобщиха от Апелативна прокуратура - София. П. и С. са били привлечени към наказателна отговорност за извършено от тях престъпление по 131, ал. 1 т. 2, пр. 3-то в сл. на чл. 130, ал. 1, вр. с чл. 20, ал. 2 от НК. През август 2018 г. в Районно управление на на МВР - Дупница, в съучастие, в качеството им на полицейски орган, при изпълнение на службата си те нанесли побой на задържания в полицейското управление С. Б. На пострадалия били причинени множество леки телесни повреди, изразяващи се в охлузвания и кръвонасядания. Обвиняемият П. е привлечен и за това, че освен тези травми, чрез нанасяне на ритник в главата на Б., му причинил и средна телесна повреда, изразяваща се в счупване на долна челюст. Определението подлежи на обжалване пред Окръжен съд - Кюстендил. Сподели:", "date": "2019.03.21", "title": "Отстраниха полицаи от Дупница заради бит арестант"}
{"url": "https://pik.bg/%D0%B4%D0%BE%D1%80%D0%B8-%D0%BC%D0%B0%D0%BB%D0%BA%D0%B0%D1%82%D0%B0-%D1%84%D0%B8%D0%B7%D0%B8%D1%87%D0%B5%D1%81%D0%BA%D0%B0-%D0%B0%D0%BA%D1%82%D0%B8%D0%B2%D0%BD%D0%BE%D1%81%D1%82-%D0%BF%D1%80%D0%B5%D0%B4%D0%BF%D0%B0%D0%B7%D0%B2%D0%B0-%D0%BE%D1%82-%D1%80%D0%B0%D0%BD%D0%BD%D0%B0-%D1%81%D0%BC%D1%8A%D1%80%D1%82-news828157.html", "text": "Дори само 10-минутна енергична разходка седмично може да намали риска от смърт заради рак, сърдечносъдово или друго заболяване, съобщи в. \"Идипендънт\". Учени от университета на Шандун анализираха данни, събирани от 1997 г. до 2008 г. в САЩ за 88 000 души на възраст от 40 до 85 години и проследиха регистрираните смъртни случаи. Така установиха, че рискът от смърт намалява с 18 процента за занимаващите се с умерена физическа активност 10 до 59 минути седмично. При физическа активност от 150 до 299 минути седмично рискът от смърт намалява почти с една трета (31 процента). За целите на изследването една минута тичане, бързо каране на велосипед и спортуване е приравнена към две минути умерена физическа активност като бързо ходене, градинарство, танцуване. Сподели:", "date": "2019.03.21", "title": "Дори малката физическа активност предпазва от ранна смърт"}
{"url": "https://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BC%D0%B0%D0%BB%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D0%B1%D0%B5%D0%B6%D0%B0%D0%BD%D1%81%D0%BA%D0%B8-%D0%BB%D0%B0%D0%B3%D0%B5%D1%80-%D1%82%D0%BE%D0%B2%D0%B0-%D0%B5-%D0%B3%D1%80%D0%BE%D0%B7%D0%BD%D0%B0-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%B0-%D1%81%D0%BF%D0%B5%D0%BA%D1%83%D0%BB%D0%B0%D1%86%D0%B8%D1%8F-news828236.html", "text": "Категорично няма да има бежански лагер край Малко Търново! След големия медиен интерес, от Отдел „Миграция“ към МВнР ми обясниха, лично на мен, че става въпрос за бежански ПУНКТ - напишете го с големи букви. Той се отнася само за хора, преминали през ГКПП-то, през официалната гранична зона, а не за такива, нелегално преминали  границата на България. Това заяви пред \"Флагман\" Илиян Янчев е кмет на странджанската община Малко Търново, за която вчера се заговори, че предстои изграждането на бежански лагер. \"Там ще влизат бежанци, мигранти, търсещи убежище - както искате така ги наречете,  на които предстои обработка на документи. Става въпрос за няколко фургона, където те ще прекарват не повече от 24 часа. Това е транзитно преминаване през нашата община! През това време ще се обработват документите им и когато срокът изтече, ще бъдат извозвани към вътрешността на страната, където всъщност има вече изградени бежански центрове\", пояснява кметът. Той нарича слуховете за бежанския лагер \"политическа спекулация преди изборите\": \"Забележете как само, когато наближат избори в медиите се заговаря за бежанската криза и се споменава Малко Търново. Явно политическите предизборни кампании са започнали за някои хора и си действат по задачите. Господа, до изборите още има много време, това, което правите е кощунство!\" Слуховете за подготвен протест на местните жители той коментира така: \"Всичко е политически преувеличения преди изборите! Ако имаше в действителност планове да се прави бежански лагер на територията на Малко Търново, аз щях да съм първият, който да знае и да е вече нареден на първите редици на протеста. Искам едно нещо да е ясно – тук в Малко Търново хората не са притеснени. Твърдя, че 80-90% от жителите на общината не са виждали бежанец, а какво остава ситуацията да е такава, както в Елхово например – където хората си пият заедно кафетата с мигранти от Афганистан, Иран и Сирия. Но и там, в Елхово, от доста време картината е спокойна\". Сподели:", "date": "2019.03.21", "title": "Кметът на Малко Търново: Няма да има бежански лагер, това е грозна предизборна спекулация"}
{"url": "https://pik.bg/%D0%BC%D1%8A%D0%B6-%D1%81%D1%82%D0%B0%D0%BD%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D0%BF%D0%BE%D0%B1%D0%BE%D0%B9-%D0%B2-%D0%B3%D0%BE%D1%80%D0%BD%D0%B0-%D0%BE%D1%80%D1%8F%D1%85%D0%BE%D0%B2%D0%B8%D1%86%D0%B0-news828113.html", "text": "27-годишен мъж е станал жертва на побой в Горна Оряховица, съобщиха от ОДМВР – Велико Търново. Вчера в 09,30 часа в полицейското управление е получен сигнал от лицето, което е обяснило, че мъж, който бегло познава, му нанесъл удари с ръце в областта на главата. Посоченият от тъжителя е установен и задържан с полицейска мярка до 24 часа. По случая в полицейското управление в железничарския град е образувано досъдебно производство. Работата по изясняването му продължава. Сподели:", "date": "2019.03.21", "title": "Мъж стана жертва на побой в Горна Оряховица"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B2%D1%8A%D1%80%D1%85%D0%BE%D0%B2%D0%BD%D0%B8%D1%8F%D1%82-%D1%81%D1%8A%D0%B4-%D1%81%D0%BF%D1%80%D1%8F-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D1%86%D0%B0%D1%80%D1%81%D0%BA%D0%B8%D1%82%D0%B5-%D0%B8%D0%BC%D0%BE%D1%82%D0%B8-news828200.html", "text": "След това да се вземе решение на кого е Царска Бистрица. Това решение може да повлияе на всички други съдебни решения за собствеността на имотите на Сакскобурготски. Все още нерешено например, е делото за двореца Врана, което едва след месец ще бъде гледано от Апелационния съд. За първи път Върховният съд спря дело по т.н. Царски имоти. Сега Конституционният съд трябва да отговори на въпроса на какво основание преди години е върнал имотите на Симеон Сакскобурготски с отмяна на еднократен закон. Сподели:", "date": "2019.03.21", "title": "ОТ ПОСЛЕДНИТЕ МИНУТИ: Върховният съд спря делото за Царските имоти"}
{"url": "https://pik.bg/%D1%84%D0%B1%D1%80-%D1%81%D0%B5-%D0%B2%D0%BA%D0%BB%D1%8E%D1%87%D0%B2%D0%B0-%D0%B2-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D1%83%D1%85%D0%BD%D0%B0%D0%BB%D0%B8%D1%8F-boeing-737-max-news828114.html", "text": "Федералното бюро за разследване (ФБР) се е присъединило към течащото криминално разследване относно сертифицирането на самолетите от модела Boeing 737 Max, съобщи изданието The Seattle Times, цитирайки лица, запознати с въпроса. По този начин ФБР ще участва със значителни ресурси във вече течащото разследване от страна на Министерството на транспорта под надзора на Министерството на правосъдието на САЩ относно процеса на сертифициране на самолетите на \"Боинг\" от модела 737 Max от Федералната авиационна администрация (FAA). Това криминално разследване е насочено върху потенциални пропуски във федералните одобрения за безопасността на новия самолет на \"Боинг\" (Boeing). Самото разследване е съсредоточено върху системата за безопасност, която беше замесена в катастрофата на 29 октомври миналата година на самолет от този модел на авиокомпанията Lion Air и при която загинаха 189 души на борда на самолета. Авиационните власти проучват дали автоматичната система във фаза излитане е изиграла роля и при катастрофата на същия модел самолет на Ethiopian Airlines по-рано този месец, при която загинаха всичките 157 души на борда. Сподели:", "date": "2019.03.21", "title": "ФБР се включва в разследването на рухналия Boeing 737 Max"}
{"url": "https://pik.bg/%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0-%D1%81%D1%80%D0%B5%D1%89%D1%83-%D0%BF%D1%83%D1%81%D0%BA%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D0%BD%D0%B0-%D0%BC%D0%B8%D0%BD%D1%8E-%D1%81%D1%82%D0%B0%D0%B9%D0%BA%D0%BE%D0%B2-%D0%BF%D0%BE%D0%B4-%D0%B3%D0%B0%D1%80%D0%B0%D0%BD%D1%86%D0%B8%D1%8F-news828202.html", "text": "Специализираната прокуратура протестира определението, с което съдът измени в по-леки мерките за неотклонение на Миню Стайков и Иван Димитров Специализираната прокуратура протестира определението на Специализирания наказателен съд от 18 март 2019 г., с което мярката за неотклонение на Миню Стайков „Задържане под стража“ бе изменена в „Парична гаранция“ от 500 000 лева. Със същото определение в по-лека бе изменена и мярката за неотклонение „Задържане под стража“ на другия обвинен по делото Иван Димитров – в гаранция в пари от 50 000 лв. Прокуратурата предлага Апелативният специализиран наказателен съд да потвърди взетите най-тежки мерки за неотклонение и за двамата обвинени. Стайков и Димитров бяха задържани с други лица на 5 септември 2018 г. и обвинени за участие в организирана престъпна група за пране на пари, данъчни престъпления и продажба на акцизни стоки без бандерол. Сподели:", "date": "2019.03.21", "title": "Спецпрокуратурата протестира срещу пускането на свобода на Миню Стайков под гаранция"}
{"url": "https://pik.bg/%D0%BA%D1%8A%D1%80%D0%B2%D0%B0%D0%B2%D0%B0-%D0%B4%D1%80%D0%B0%D0%BC%D0%B0-%D0%B3%D1%80%D1%8A%D0%BA-%D0%B7%D0%B0%D0%BF%D0%B0%D1%81%D0%BD%D1%8F%D0%BA-%D1%83%D0%B1%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D1%81%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0-%D0%B8-%D1%81%D0%B5-%D0%B3%D1%80%D1%8A%D0%BC%D0%BD%D0%B0-news828190.html", "text": "Пенсиониран гръцки военен уби българската си любовница и сложи край на живота си, написа атинският в. \"Катемерини\". Сигнал за стрелба бе подаден днес по обяд от жители на южния квартал в гръцката столица \"Вула\". Полицаи и служители на бърза помощ пристигнаха на мястото на престъплението, където намериха 60-годишната жена и десет години по-възрастния от нея мъж. Двамата бяха закарани в местна болница. Въпреки усилията на лекарите, българката и гъркът починаха от раните си. Според разследващите органи трагедията е предшествана от скандал. Сподели:", "date": "2019.03.21", "title": "КЪРВАВА ДРАМА: Грък запасняк уби българската си любовница и се гръмна"}
{"url": "https://pik.bg/%D0%BC%D0%BE%D1%89%D0%BD%D0%B0-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D1%80%D0%B0%D0%B7%D1%82%D1%8A%D1%80%D1%81%D0%B8-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B8-%D0%B7%D0%B0%D0%B2%D0%BE%D0%B4-%D0%B2-%D0%B8%D0%B7%D1%82%D0%BE%D1%87%D0%B5%D0%BD-%D0%BA%D0%B8%D1%82%D0%B0%D0%B9-news828120.html", "text": "Химически завод в Източен Китай беше разтърсен от експлозия. Местни служители проверяват дали има жертви, предаде БГНЕС. Взривът е станал в химическо съоръжение, управлявано от Tianjiayi Chemical в Янченг, провинция Дзянсу, съобщиха градските власти, цитирани от АФП. Видеозапис, публикуван от държавни медии в социални мрежи, показа огромна експлозия, с пламъци поглъщащи върха на химическия завод. Други кадри показаха, че от мястото на взрива се издига сив дим. Промишлените злополуки са често срещани в Китай, където правилата за безопасност често не се прилагат правилно. През ноември камион, пренасящ горивни химикали, избухна на входа на химически завод в северен китайски град, който ще бъде домакин на Зимните олимпийски игри 2022, убивайки 23 души и ранявайки 22 . През юли миналата година взрив в химически завод в югозападната провинция Сечуан остави 19 мъртви и 12 ранени. Компанията е предприела незаконно строителство, което не е преминало проверки за безопасност, според местните власти. През 2015 г. гигантски химически взривове в контейнерно хранилище убиха най-малко 165 души в северния пристанищен град Тянцзин. Взривовете са причинили повече от 1 милиард долара щети и предизвикаха широкоразпространен гняв по отношение на липсата на прозрачност за причините и въздействието върху околната среда. Сподели:", "date": "2019.03.21", "title": "Мощна експлозия разтърси химически завод в Източен Китай"}
{"url": "https://pik.bg/%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D1%81%D1%80%D0%B5%D1%89%D0%B0-%D1%82%D0%BE%D0%BF-%D1%82%D0%B5%D0%BD%D0%B8%D1%81%D0%B8%D1%81%D1%82%D0%B8-%D0%BD%D0%B0-%D0%BA%D1%80%D0%B0%D0%BA%D0%B0-%D0%BF%D1%80%D0%B8-%D1%81%D1%82%D0%BE%D0%B8%D1%87%D0%BA%D0%BE%D0%B2-%D1%81%D0%BD%D0%B8%D0%BC%D0%BA%D0%B0-news828118.html", "text": "Легендата на българския футбол Христо Стоичков никога не е крил, че е огромен почитател на тениса. А сега, след като живее и работи в Маями, ще има възможността да се наслади от първа ръка на изявите на най-големите в този спорт по време на Мастърса там. Камата се срещна с двама от водещите играчи в тура преди началото на участието им в състезанието. Стоичков се снима с носителя на три титли от Големия шлем Стан Вавринка и с четвъртфиналиста от последния Мастърс в Индиън Уелс Карен Хачанов. Те с гордост позираха с футболната легенда, който пък се похвали с кадъра в социалните мрежи, акцентира \"Гонг\". На фотото присъства и председателят на родната тенис федерация Стефан Цветков. На Мастърса в Маями се очаква да играе и българската звезда Григор Димитров, за когото това би трябвало да е първи турнир от януари насам, когато почувства болки в рамото. За последно той участва на Аустрелиън Оупън. Сподели:", "date": "2019.03.21", "title": "ШАМПИОНСКА СРЕЩА: Топ тенисисти на крака при Стоичков (СНИМКА)"}
{"url": "https://pik.bg/%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D1%81-%D0%BC%D0%BE%D1%89%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%83%D0%B4%D0%B0%D1%80-news828273.html", "text": "Отборът на ЦСКА е спечелил надпреварата за подписа на Кристиан Димитров от Ботев (Пд), твърди \"Пловдив Нюз\". Визира се, че двата клуба са уточнили абсолютно всичко около трансфера, а самият футболист също е приел условията на \"червените\". Въпросният играч бе спряган и за трансферния радар на Левски. Кристиан Димитров прави много силен сезон с екипа на \"канарите\", като се ползва със статута на твърд титуляр в селекцията на Николай Киров и  е сочен за един от най-класните родни бранители в момента. Сподели:", "date": "2019.03.21", "title": "\"Армейците\" с мощен трансферен удар?"}
{"url": "https://pik.bg/%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%85%D0%B0-7000-%D0%BB%D0%B5%D0%B2%D0%B0-%D0%BE%D1%82-%D1%87%D0%B0%D1%81%D1%82%D0%B5%D0%BD-%D0%B8%D0%BC%D0%BE%D1%82-%D0%B2-%D0%BB%D0%B5%D1%88%D0%BD%D0%B8%D1%86%D0%B0-news828121.html", "text": "Около 6800 лева са откраднати от частен имот в село Лешница. Това съобщиха от ОДМВР - Благоевград. Кражбата е извършена във времето от 9,30 часа на 19 март до 14,00 часа на 20 март. За случая е уведомена РП - Сандански. Образувано е досъдебно производство. Сподели:", "date": "2019.03.21", "title": "Откраднаха 7000 лева от частен имот в Лешница"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D0%B5%D1%81%D0%B5%D1%82%D0%BA%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%BF%D1%80%D0%B5%D0%BE%D0%B1%D1%80%D1%8A%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D1%84%D0%B5%D1%80%D0%B8%D0%B1%D0%BE%D1%82-news828215.html", "text": "„Десетки“ души са загинали при преобръщането на препълнен ферибот в река Тигър близо до иракския град Мосул, предава телевизионният канал Al Jazeera. Според медийни доклади, базирани на източници от полицията и медиците, при инцидента са загинали най-малко 40 души. По-голямата част от жертвите са жени и деца, които не са можели да плуват. Смята се, че на борда на ферибота е имало около 200 души, когато е потънал. Друга информация към момента не се привежда. Сподели:", "date": "2019.03.21", "title": "ТРАГЕДИЯ: Десетки загинаха при преобръщането на ферибот"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B0-%D0%BD%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%82%D1%8A%D0%B6%D0%BD%D0%BE-%D0%B8-%D0%B3%D0%B0%D0%B4%D0%BD%D0%BE-%D0%BC%D0%B8-%D0%B5-%D0%BF%D0%B8%D1%82%D0%B0%D1%85-%D0%B3%D0%BE-news828212.html", "text": "Казуса с апартаментите на политиците от ГЕРБ и удължаването на срока на Брекзит коментира в Брюксел премиерът Бойко Борисов. Първо ще говоря за Брекзит, защото за това съм тук, посочи той. Хиляда дни се работи по Брекзит, но новините са лоши. Не виждам как може да се подкрепи това, което иска Великобритания. Някаква кратка отсрочка, това обещах на Тереза Мей в два разговора по телефона, иначе не виждам как ще се провеждат евроизбори, коментира от Брюксел премиерът Бойко Борисов. Много тежък разговор ще има днес, допълни той. По думите на българския премиер отсрочката трябва да бъде кратка и с много ясно време. Аз ви казвам къде са предизвикателствата. Британският парламент трябва да е добър партньор, каза още той. На въпрос за нашумелия казус с апартаментите на политиците от ГЕРБ Цветан Цветанов, Цецка Цачева и Вежди Рашидов, Борисов коментира: \"Яд ме е. Тъжно ми е, че в ден, когато дадохме толкова средства за великденски добавки, всичко това потъва, заминава. Тъжно и гадно ми е, обяснение има. Говорих с Цветанов по телефона, той отива в Америка. Ще говоря пак с тях.\" \"Не ми е приятна темата, но според всички случаи и според тях всичко е законно. Ще очаквам и прокуратурата и КОНПИ да се произнесат. Виждам и от други партии взимат за по 200 лева квадрата, посочи Борисов. Мога да ви уверя, че ГЕРБ взима правилните решения. Това, че другите са маскари, нас не ни оправдава, заяви той. Всичко е много добре планирано. Слушах секретаря на президента преди дни. Изумих се, че ГЕРБ за \"Грипен\", а те били за Ф-16. Замислих се, че правят рязък завой в посока Ф-16 и търсят обяснение. Сега Цветанов трябва да си направи изводите откъде дойде тази атака по това време. Можеше да дойде много преди изборите, можеше след тях, каза Борисов и посочи, че вярва, че всичко около апартаментите е законно. Мъчно ми е, че толкова добри неща направихме, отпуснахме 53 милиона за пенсионерите, и цялата гадост, която ни удря е за нещо толкова битово, елементарно, гадно и ненужно, посочи той. \"Ти вече си ял бой за два апартамента в този район и сега кое наложи да го направим това. Цветанов ми обясни, че е заменил два обзаведени за един апартамент на шпакловка и разликата е доплатил с хиляда и кусур евро\", обясни още премиерът. Както ПИК съобщи, председателят на ПГ на ГЕРБ е закупил свръхлуксозен апартамент от над 200 квадрата, с асансьор, в сграда Летера на ул. Латинка 8 от фирма Артекс, която е продала жилището на безценица спрямо пазарните цени, а именно за около 600 евро на квадратен метър. Сподели:", "date": "2019.03.21", "title": "ИЗВЪНРЕДНО И ПЪРВО В ПИК TV! Борисов за апартамента на Цветанов: Тъжно и гадно ми е! Питах го кое наложи това?  Не ни оправдава, че другите са маскари и са взимали евтини имоти (СНИМКИ/ОБНОВЕНА)"}
{"url": "https://pik.bg/%D0%BF%D0%B8%D1%89%D1%8F%D1%89-%D1%81%D0%B2%D0%B5%D1%82%D0%BE%D1%84%D0%B0%D1%80-%D1%82%D0%B5%D1%80%D0%BE%D1%80%D0%B8%D0%B7%D0%B8%D1%80%D0%B0-%D1%86%D1%8F%D0%BB-%D0%BA%D0%B2%D0%B0%D1%80%D1%82%D0%B0%D0%BB-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news828045.html", "text": "Светофар обрича на безсъние цял квартал в Благоевград. Причината е звуковият сигнал, който уредбата издава в помощ на незрящите пешеходци. Той се оказа с твърде високи децибели, а живущите наоколо са принудени да го търпят. Те опитвали да свикнат с новия шум, но писъкът бил толкова остър и пронизващ, че някои от местните не издържали и с кофи с вода опитвали да накарат светофара да замълчи, разказва за неволите им Нова телевизия. Хората потърпели, но накрая подали жалби в общината. Оттам уведомили фирмата-изпълнител за проблема. Било взето решение светофарите да бъдат леко заглушени. Оказало се обаче, че звукът от пискливото устройство е трудно да бъде намален. Тогава е увито изолирбанд. От общината в Благоевград взеха мерки и от сряда светофарът е малко по-тих. Със шумния светофар от общината ще се справят, като изключват звуковото известяване нощем. Така от 23:00 вечерта до 6 сутринта ще бъде въведен жълт мигащ сигнал “Внимание”. Сподели:", "date": "2019.03.21", "title": "Пищящ светофар тероризира цял квартал в Благоевград"}
{"url": "https://pik.bg/%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B0-%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%BE%D0%B3%D1%80%D0%BE%D0%BC%D0%B5%D0%BD-%D0%BA%D0%BE%D1%80%D0%B0%D0%B1-%D0%BB%D0%B5%D1%82%D0%B8-%D0%BA%D1%80%D0%B0%D0%B9-%D0%B7%D0%B5%D0%BC%D1%8F%D1%82%D0%B0-%D0%B2%D0%B8%D0%B4%D0%B5%D0%BE-news828039.html", "text": "Огромен извънземен кораб лети около Земята, съобщава сензационната новина \"Езорайтър.ру\". Руското издание се позовава на уфолози, според които няма никакво съмнение, че пурообразният НЛО е извънземен кораб. Те го наблюдавали с помощта на онлайн услугата Google Sky. Поради това, че е на сравнително близко разстояние от Земята, уфолозите успели дори да определят размерите му. Според тях този мистериозен извънземен кораб е с дължина поне 1,5 км, а диаметърът му е над 100 метра. Сподели:", "date": "2019.03.21", "title": "КОСМИЧЕСКА МИСТЕРИЯ: Огромен кораб лети край Земята (ВИДЕО)"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%B8%D1%80%D0%B8%D0%BB-%D0%B4%D0%BE%D0%B1%D1%80%D0%B5%D0%B2-%D0%B8%D0%BC%D0%BE%D1%82%D0%B5%D0%BD-%D0%B3%D1%83%D1%80%D1%83---%D0%BA%D1%83%D0%BF%D1%83%D0%B2%D0%B0-%D0%B8-%D0%BF%D1%80%D0%B5%D0%BF%D1%80%D0%BE%D0%B4%D0%B0%D0%B2%D0%B0-%D1%81%D0%BA%D1%8A%D0%BF%D0%B8-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-news828191.html", "text": "Доста изкусен в имотните сделки се оказва заместник-председателят на БСП Кирил Добрев. Проверка в имотния регистър показва, че дясната ръка на Корнелия Нинова разполага с имоти в няколко града в България, като Гоце Делчев, Разлог, Благоевград и София. В столицата Добрев вече е продал един апартамент от 215 квадрата, поземлен имот от 730 кв. метра, както и гараж от 41 квадратни метра, всичко това в местност Гърдова Глава до квартал Княжево, което се води ВИП местност, тъй като там има само луксозни имоти. Въпросните имоти са купени от него и съпругата му чрез ипотека през 2008 година и са продадени през 2014 година на 70-годишна жена. След това ипотеката на Добрев се заличава, но продажната цена не е упомената. В далечната 1999 година Добрев придобива два малки апартамента в столичния квартал Свобода. Според подадена декларация на Добрев от 2017 година той притежава със съпругата си апартамент от 140 квадрата, парко място, още един апартамент от 100 квадрата и парко място, както и трети апартамент в София от 73 квадрата. В Гоце Делчев има къща с двор, във Варна Добрев на свое име има апартамент от 93 квадрата. Част от имотите извън София са наследство на бившия червен депутат, сочи още справката на ПИК с имотния регистър. Сподели:", "date": "2019.03.21", "title": "ПЪРВО В ПИК: Кирил Добрев имотен гуру - купува и препродава скъпи апартаменти (ДОКУМЕНТИ)"}
{"url": "https://pik.bg/%D0%BF%D1%8A%D1%80%D0%B2%D0%B8-%D0%BA%D0%B0%D0%B4%D1%80%D0%B8-%D0%BE%D1%82-%D0%BC%D0%BE%D1%89%D0%BD%D0%B0%D1%82%D0%B0-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%B2-%D0%BA%D0%B8%D1%82%D0%B0%D0%B9-%D0%B8%D0%BC%D0%B0-%D0%BC%D0%BD%D0%BE%D0%B3%D0%BE-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D1%80%D0%B0%D0%BD%D0%B5%D0%BD%D0%B8-%D1%81%D1%80%D0%B5%D0%B4-%D1%82%D1%8F%D1%85-%D0%B8-%D0%B4%D0%B5%D1%86%D0%B0-%D1%81%D0%BD%D0%B8%D0%BC%D0%BA-news828178.html", "text": "Първи кадри от мощната експлозия в Китай се появиха в мрежата. Както ПИК съобщи, силна експлозия разтърси химически завод в Източен Китай. Шестима са загинали, а 30 са ранени, съобщи „Ройтерс”, като се позова на местните власти. Сред ранените има и деца, пишат местни медии. Взривът е отекнал около 14,50 ч. местно време в обект на компанията „Тянцзяи кемикъл”, намиращ се в град Янчън, на около 260 километра северно от Шанхай, съобщават общинските власти на града в социалната мрежа „Вейбо”. На видео, разпространено в интернет от няколко китайски медии, се вижда огромно огнено кълбо, издигащо се на няколко десетки метра височина над завода и стълб от гъст сив дим. \"След взрива спасителните служби, пожарникари и медицински персонал бяха изпратени на мястото на произшествието за участие в спасителни операции\", се казва в съобщението на общината във Вейбо, цитирано от БТА. \"Жителите на района спонтанно се организираха, за да откарат ранените в болница\", се допълва в съобщението. Националният център по сеизмология на Китай е регистрирал в града в 14,48 ч. местно време земетресение с магнитуд 2,2. Това може да е потенциална индикация за мощността на взрива. Сподели:", "date": "2019.03.21", "title": "ПЪРВИ КАДРИ от мощната експлозия в Китай: Има много загинали и ранени, сред тях и деца (СНИМКИ/ВИДЕО)"}
{"url": "https://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D0%B2-%D0%BF%D0%B8%D0%BA-%D1%81%D1%8A%D0%B4%D1%8F%D1%82-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D0%B0%D0%B2%D0%B5%D1%80%D0%B8%D1%82%D0%B5-%D0%B8-%D0%B4%D1%8A%D1%89%D0%B5%D1%80%D1%8F-%D0%BC%D1%83-%D0%B5%D1%82%D0%BE-%D0%BA%D0%B0%D0%BA-%D1%81%D0%B0-%D0%B8%D0%B7%D0%BC%D1%8A%D0%BA%D0%B2%D0%B0%D0%BB%D0%B8-%D1%82%D0%B0%D0%BA%D1%81%D0%B0-%D1%81%D0%BF%D0%BE%D0%BA%D0%BE%D0%B9%D1%81%D1%82%D0%B2%D0%B8%D0%B5-news828188.html", "text": "Специализираната прокуратура внесе в Специализирания наказателен съд обвинителен акт срещу Димитър Желязков като ръководител на организирана престъпна група за изнудване, принуда чрез заплахи, палежи и разпространение на наркотици, действала от януари 2013 г. до 2 август 2018 г. на територията на Бургас, Ямбол, Несебър и к.к. „Слънчев бряг“. На съд по същото дело са предадени още 12 лица. Деветима от тях - за участие в ръководената от Желязков група, а 3-ма за престъпления, извършени по поръчение на групата. Сред обвиняемите участници е и дъщерята на Желязков – Станислава, обвинена за събиране на „такса спокойствие“ от таксиметрови фирми и собственици на търговски обекти в курорта „Слънчев бряг“. Освен като ръководител на организирана престъпна група, Желязков ще отговаря за 9 деяния, извършени от него и от останалите обвиняеми по негово лично разпореждане (престъпления по чл. 143, чл. 213а, чл. 214, чл. 330 и чл. 354а от НК). От създаването на групата през януари 2013 до края на 2017 г. участниците получили само от две собственички на погребални агенции в Бургас близо 72 000 лв. „такса спокойствие“. Чрез заплахи те били принудени да плащат по 150 лв. за всяко погребение, като се „отчитали“ на групата на всяко 10-о число от месеца. “Ако не ми дадеш парите веднага ще има чупене на капачки, нали знаеш?“, „... ако спреш да плащаш ще съжаляваш - последствията ги знаят всички“.Само през 2013 г. събраната „такса“ възлязла на 20 100 лева. Когато в началото на следващата година те отказали да плащат, едната от тях била заплашена с пистолет в лицето:“Дължиш ми по 150 лв. за погребение... Жива няма да те оставя-не го ли разбра? Ей сега затварям вратата и те почвам. Ей сега ще те обезобразя. Ще те оставя без лице, бе! Давай парите ... мастийо долна“. След случката плащанията продължили. „Такса охрана“, но и „Такса рекет“ бил принуден да отчита на групата предприемач от Ямбол. Най-напред той бил заставен да приеме обектите му в града да бъдат охранявани от „Аркус Сигурност Бургас“ ООД – фирмата, в която Димитър Желязков е бил назначен на длъжност експерт по сигурността. “Остави джипа - виж децата ти. Не можеш да ги пазиш непрекъснато. Има лоши хора – може да им се случи нещо лошо – я ще вземат да ги отвлекат, я някоя беля ще направят“, „съветвали“ бизнесмена хората на Желязков. Иначе „няма да бъдат отвличани децата ти, няма да ти бъдат палени коли“, няма “да ти счупят стъкло на заложната къща или на офиса... да хвърлят нещо вътре и да ги запалят“. Таксата за охрана за обектите на предприемача в града била 2520 лв. месечно. Освен нея обаче, той трябвало да плаща на групата и „Такса рекет“. От 2013 г. до началото на 2018 г. въпросната такса плавно се покачвала, за да достигне до 45 000 лв. месечно. Когато бизнесменът отказвал да плаща повече, му показвали снимката на детето, или отправяли му смъртни заплахи на самия. Бизнесмен от Бургас пък бил изнудван да се откаже от дяловете си в успешно търговско дружество в полза на групата, както и да продаде на ниска цена своите дялове във фирма, стопанисваща казино в Слънчев бряг. Отказът довел до опожаряване на казиното и личния автомобил на бизнесмена. На друг предприемач от Бургас Желязков наложил „глоба“ от 250 000 лева, защото отказал да плаща такса „рекет“, заплашен бил и с убийство. В част от случаите Желязков лично участвал в рекетирането на набелязаните от него жертви. За извършените от него престъпления законът предвижда до 15 г. затвор, глоба от 5 до 10 хиляди лева и конфискация на една втора от имуществото му. Сподели:", "date": "2019.03.21", "title": "ЗЛОВЕЩО В ПИК: Съдят Митьо Очите, аверите и дъщеря му. Ето как са измъквали такса \"Спокойствие\" дебеловратите мъже: Ще те оставя без лице, бе! Давай парите ... мастийо долна!"}
{"url": "https://pik.bg/%D0%B8%D0%BD%D1%82%D0%B5%D1%80%D0%BF%D0%BE%D0%BB-%D0%BD%D0%B5-%D0%B8%D0%B7%D0%B4%D0%B8%D1%80%D0%B2%D0%B0-%D0%B2%D0%B5%D1%87%D0%B5-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%B8-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-news828185.html", "text": "Съпругата и дъщерята на Цветан Василев, подсъдим за фалита на КТБ, вече не се издирват от Интерпол. Това съобщи за БТА адвокатът на Василев Константин Симеонов. По думите му бюрото на Интерпол у нас, което е в системата на МВР, със сигурност е уведомено от поне две седмици за решението, взето на централно ниво. Той отбеляза, че нашите институции знаят отдавна за него, но не са го обявили. На въпрос дали сега Антоанета и Радосвета Василеви, които се намират в Сърбия, ще могат да пътуват свободно, адвокат Симеонов заяви, че те ще могат да правят това единствено в държави, които са членове на Интерпол, но не се намират в ЕС. Тъй като, според него, срещу двете жени има издадени Европейски заповеди за арест. На 11 април 2017 г. прокуратурата обяви, че Антоанета Василева е обвинена задочно за \"пране\" на пари. На 16 август стана известно, че и дъщерята Радосвета Василева е обвинен задочно за същото престъпление. Сподели:", "date": "2019.03.21", "title": "Интерпол не издирва вече съпругата и дъщерята на Цветан Василев"}
{"url": "https://pik.bg/%D1%81%D0%BA%D0%BE%D1%87%D0%B8%D1%85%D0%B0-%D1%82%D0%B0%D0%BA%D1%81%D0%B8%D0%BC%D0%B5%D1%82%D1%80%D0%BE%D0%B2%D0%B8%D1%82%D0%B5-%D1%88%D0%BE%D1%84%D1%8C%D0%BE%D1%80%D0%B8-%D0%B8-%D0%B2-%D0%B1%D1%83%D0%BA%D1%83%D1%80%D0%B5%D1%89-news828152.html", "text": "Масов протест на таксиметрови шофьори се провежда днес на площад \"Виктория\" в Букурещ, съобщи ТАСС. Демонстрантите протестират против алтернативни транспортни компании, които според таксиджиите създават нелоялна конкуренция, информира Аджерпрес. Шофьори на стотици таксита, автобуси и други коли от всички общини в Румъния настояват правителството да одобри две постановления, които да регламентират дейността на транспортни компании като UBER, Taxify или Clever. Протестиращите искат неоторизираните превозвачи на пътници, работещи с помощта на приложения към мобилни телефони, да бъдат наказвани. Протестът е организиран от Асоциацията на оторизираните оператори и превозвачи на Румъния /COTAR/. В района на протеста автомобилното движение е ограничено. Сподели:", "date": "2019.03.21", "title": "Скочиха таксиметровите шофьори и в Букурещ"}
{"url": "https://pik.bg/%D0%B1%D1%81%D0%BF-%D0%BB%D0%B0%D0%BC%D0%BF%D0%B8%D1%82%D0%B5-%D1%81%D0%B2%D0%B5%D1%82%D0%BD%D0%B0%D1%85%D0%B0-%D0%B7%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-news828153.html", "text": "В последните дни независими източници осветиха поредната порочна схема за облагодетелстване на властта. Вторият човек на ГЕРБ, председателят на парламентарната им група Цветан Цветанов, е придобил луксозен имот на силно занижени цени. Всеки ден наяве излизат скандалните факти по тази сделка, които създават основателни съмнения за данъчни измами и други нарушения на закона, се казва в коментар на Изпълнителното бюро на БСП. Самият факт, че в една и съща фирма, при преференциални условия, пазаруват Цветанов, Цачева, Рашидов и други близки на ГЕРБ е достатъчно показателен за системата на властта. Тя покровителства определени фирми и получава подаръци срещу това. Прокуратурата и органите се сезираха по въпроса. Но Бойко Борисов мълчи. Преди време пред актива на ГЕРБ министър-председателят заяви: „Трябва да ви светне червена лампичка, иначе аз ще ви светна синята”. Лампите светнаха за Цветанов. Настояваме Борисов да наруши мълчанието си и да изпълни заканата си, че няма да търпи дори съмнения за корупция около себе си. Сподели:", "date": "2019.03.21", "title": "БСП: Лампите светнаха за Цветанов"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0-%D1%81%D1%8A%D1%8E%D0%B7%D0%B0-%D1%81%D1%8A%D1%81-%D1%81%D0%B4%D1%81-%D0%B8-%D1%89%D0%B5-%D0%BF%D0%BE%D0%B2%D0%B5%D0%B4%D0%B5-%D0%BB%D0%B8-%D0%B3%D0%B5%D1%80%D0%B1-%D0%BA%D1%8A%D0%BC-%D0%B1%D1%80-news828079.html", "text": "- Това са някакви шеги, но не ми се участва в шеговити истории. Макар и болен, пристигнах в Будапеща за годишнината от смъртта на жена ми, с която се обичахме 47 години. Не ми е до смях. - Не съм се чувал с него. Изключено е в главата му да се завърти подобно нещо, а в моята два пъти повече. Имам си дом на пъпа в Будапеща, за да ходя да живея в трета столица и то при джендърите в Брюксел, за да слушам, че дядо Коледа е дядо Мраз, че мама и татко са родител едно и родител две, докато ме гръмне в метрото или трамвая някой ислямист. Будапеща е не само по-красива, но и такива дивотии там няма. Това е сигурна страна. Както и България с Борисов. Ще добавя, че ГЕРБ е перфектно организирана партия. При нея спорове за листи, както при БСП, няма. Като гражданско лице, което не членува в партията, не ми е работа да се меся в реденето на листите. Като ветеран в парламентарната група само бия камбаната, когато ГЕРБ тръгне по нанадолнището, както беше за Истанбулската конвенция при вас в ПИК. - Изключително положително! Това е знаков съюз преди знаковите евроизбори, защото те се провеждат в 30-годишнината от демократичните промени в България. Въпрос на чест е БСП да бъде победена и то в съюз от партията ГЕРБ, която ги бие четири пъти поред на парламентарни избори, с партията СДС, която започна битката комунизъм или демокрация и ги победи първа на 13 октомври 1991 г. Колкото и да се е смалило СДС, този съюз има много символика. Само орлите от Орлов мост да беше сложил ГЕРБ в листите, стигаше. Но те слагат на избираемо място седесар. Поздравих по телефона Румен Христов, поздравявам и Сашо Йорданов – последният жив син председател на парламента и главен редактор на интелигентния опозиционен вестник „21 век” в началото на прехода. Ако покойният първи президент на СДС Желю Желев и покойният първи председател на Народното събрание от СДС Стефан Савов бяха живи, на 19 май те щяха да бъдат в зала „Армеец”. Сигурен съм, че ако не беше политизиран като конституционен съдия, там щеше да бъде и първият премиер на СДС Филип Димитров. Ще посоча, че между другото най-силната в Европа – ФИДЕС на Виктор Орбан, която три пъти побеждава с по две трети мнозинство, винаги в листата си, освен нея, слага и една малка християн-демократическа народна партия. Така Орбан не губи нито един глас. - Тъжна история е, че два месеца преди евровота ЕНП се занимава с легендата Виктор Орбан, а не с ПЕС и Тимерманс. Жалко е, че съществуват такива термини като замразяване. ОРБАН НЕ Е ХЕРИНГА ДА ГО ЗАМРАЗЯВАТ! Специално за ПИК уточнявам, че той е предложил да се самозамрази, по подобие някога на Австрийската народна партия, която се е самозамразила заради критиките, че е в коалиция с националиста Хайдер. Сега народната партия в Австрия е пак в коалиция с националисти, но времената са други и се прие, че може. Орбан заяви на брифинг, че не иска да става причина да се разпадне ЕНП в навечерието на евровота. Интересно е, че ще има трима старейшини от ЕНП и трима старейшини от ФИДЕС, които ще умуват кой крив и кой прав, за да се реши въпросът след евроизборите. Сигурно ще пушат и лули, нали са мъдреци? Въпросът е като са толкова мъдри в ЕНП, защо никой не предупреди Меркел със следната мъдрост – да не казва на мигрантите „Елате, ще се справим”, а „Не идвайте, че не може да се справим, защото не подлежите на интеграция”. Оттам, от 2015 г., тръгнаха раздорите в ЕНП и в Европа. Водач на мъдреците от ЕНП ще бъде прочут австрийски политик от близкото минало, който има опит в замразяванията. Интересно е, защо не може да се критикува Юнкер, затова че е председател на ЕК, както в съветските времена, когато не можеше да се критикува Брежнев. Същевременно обаче може партия-джудже „бай х*й”-ДСБ, да нарича „бай х*й” публично, в национален ефир, премиер от ЕНП и никой не го замразява, което е голяма грешка на Борисов, че е толкова великодушен и си трае. - Чудя му се на Вебер с какво се хвали. Та то ЕНП имаше само пет премиера, а сега без Орбан остават четири – толкова, колкото има и ПЕС. При това и четиримата премиери са във коалиции – Меркел, Бойко, Курц на Австрия и Плеткович на Хърватска. Никой от тях не упрявлава самостоятелно. Три от тези четири страни са с население под 10 млн. души. Това е голям проблем за ЕНП и вместо да се занимават и слагат Орбан във фризера, трябва да поразмислят за печалния факт, че ЕНП Е ВСЕ ПО-МАЛКО ДЯСНА И ВСЕ ПО-МАЛКО ХРИСТИЯНСКА. Всъщност, за християнство в ЕНП говореше само Орбан. Така се откри голямо политическо пространство вдясно в Европа и то вече започва да бъде заемане от нов християнски десен алианс. - Дузина партии-джудета от скандинавските страни и Бенелюкса, които не управляват своите страни. Те са под крилото на г-н Макрон, който искаше да ги отмъкне от ЕНП и да ги вкара в т.нар. негов фронт на прогресивните сили, на прогресистите. Но на Макрон му се зави свят от жълтите жилетки и не можа да направи този фронт. Той публично искаше да разцепи ЕНП с посланието „Не може в ЕНП да са и Меркел, и Орбан. ЕНП трябва да избере с кой от двамата е”. Ще добавя, че в ЕНП и нейната парламентарна франкция в ЕП, има 34 депутата от хранилката на Сорос. Има и такива партии-фантоми и джуджета като нашите „бай х*у”-ДСБ и някакво ДБГ. Това е тъжна картинка в европейската партия и показва, че ЕНП е в сериозна политическа криза. Тя се дължи на ОБЩАТА И ТЕЖКА ПОЛИТИЧЕСКА КРИЗА НА СИСТЕМНИТЕ ПАРТИИ В ЕВРОПА ВЪОБЩЕ, които и вдясно дадоха най-ниските си резултати от Втората Световна война насам. Вече е под въпрос дали социалистическият интернационал и християн-демократическият интернационал не са си изпели песента и не са останали във времето, когато имаше силни социалистически и християн-демократически партии във Франция, Германия и другите Западно- и Централно европейски страни, каквито днес няма. - На обикновения унгарец му е все тая дали Орбан и партията му са в ЕНП или не. Унгарците искат да живеят в сигурност и да са гарантираните животът и здравето им. В Будапеща и унгарската провинция, ислямисти не изнасилват малолетни, не късат гащите на унгарките, не ги премазват с камиони, не ги трепят чрез разстрели. Това е разликата между политиката на Орбан и Меркел. Нека видим в Германия какво се случи в градовете Берлин, Нюрнберг, Фрайбург, Кьотен, Кьолн, Кемниц, Кандел. Това са двете Европи – на Меркел и Орбан. Аз съм за Европата на Орбан. Що се касае до симпатизантите на ФИДЕС, те са категорично за излизането на Виктор от ЕНП и това ще се случи след евровота. Те считат, че ЕНП-то на Меркел, не е ЕНП-то на Кол, който покани унгарската партия в това политическо семейство. Дясномислещите унгарци считат, че Меркел е предала Орбан, както навремето предаде Кол. Орбан и Меркел са от едно и също поколение от бивши социалистически страни: когато през 1988 г. Орбан прави партия за борба с комунизма, Меркел дреме в комсомола на ГДР. Когато 1989 г. Орбан разплака милиони унгарци и призова за предсрочни избори и съветските танкове да напуснат страната, Меркел дреме в комсомола. Когато партията на Орбан ФИДЕС участва в организирането на пикника в град Шопрон, при който хиляди източногерманци избягаха в Австрия, Меркел дреме в комсомола. Когато пада Берлинската стена, свалена от стотици хиляди източногерманци, Меркел е в сауната. Орбан е борец за демокрация според унгарците, а Меркел наследник на демокрацията. Цитират много често Хелмут Кол, който казва: „Имах двама любимци – Меркел и Орбан, остана ми само Орбан. Тя съсипа моята Европа”. Сподели:", "date": "2019.03.21", "title": "САМО В ПИК! Депутатът Георги Марков ексклузивно за съюза със СДС и ще поведе ли ГЕРБ към Брюксел: Живея на пъпа на Будапеща, защо да ходя при джендърите?"}
{"url": "https://pik.bg/%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D0%BD%D0%B5-%D0%BD%D0%B0-%D0%BF%D0%B0%D1%80%D0%BD%D0%BE%D1%82%D0%BE-%D0%B8-%D1%82%D0%BE%D0%BF%D0%BB%D0%B0%D1%82%D0%B0-%D0%B2%D0%BE%D0%B4%D0%B0-%D0%BE%D1%82-1-%D0%B0%D0%BF%D1%80%D0%B8%D0%BB-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-news828123.html", "text": "Не се очаква поскъпване на парното и топлата вода от 1 април. Това стана ясно от думите на председателя на Комисията за енергийното и водно регулиране Иван Иванов. „Увеличението на цената на природния газ във второто тримесечие на 2019 г. ще бъде под 1% или 0,83%, ако разбира се Комисията на своето финално заседание приеме доклада на работната група и предложението за решение“, посочи Иванов. „Това означава, че изменението е толкова малко, че няма да бъде променена нито цената на топлинната енергия, т.е. на парното, нито на топлата вода, нито на електрическата енергия“, допълни той. Сподели:", "date": "2019.03.21", "title": "ПОСЛЕДНО: Поскъпване на парното и топлата вода от 1 април няма да има"}
{"url": "https://pik.bg/%D0%BF%D1%8A%D0%BB%D0%B5%D0%BD-%D0%B0%D0%B1%D1%81%D1%83%D1%80%D0%B4-%D1%81%D1%82%D1%80%D0%B0%D0%BD%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81%D0%BC%D0%B0%D1%8F-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8-news828080.html", "text": "На странна катастрофа странаха свидетели пловдивчани рано сутринта. \"Нисан Микра\" успя да нацели камион, карайки в насрещното. След удара малката кола се заби в мантинелата. Мястото на акробатиката е булевард \"Христо Ботев\", точно до гарата, съобщава \"Марица\". Сподели:", "date": "2019.03.21", "title": "ПЪЛЕН АБСУРД: Странна катастрофа смая пловдивчани"}
{"url": "https://pik.bg/%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%B3%D1%80%D0%B8%D0%B3%D0%BE%D1%80-%D0%B2-%D0%BC%D0%B0%D1%8F%D0%BC%D0%B8-news828082.html", "text": "Дългоочакваното завръщане на Григор Димитров на корта за първи път след Australian Open е напът да се случи в Маями. Гришо трябваше да излезе на корта още в Индиън Уелс, но взе решение да отложи още първия си официален мач от загубата от Франсис Тиафо насам, след която той беше за дълго аут поради контузия в рамото. Към момента българинът изглежда на линия за Маями, а съперникът му във втори кръг със сигурност няма да бъде лек - това ще бъде победителя от мача между Фелисиано Лопес и Беноа Пер, като и двамата са го побеждавали през годините. Димитров започна годината прилично с две победи в Бризбейн и загуба в оспорван двубой от бъдещия шампион Кей Нишикори на четвъртфиналите. Последваха три победи в Мелбърн, когато дойде и загубата от Тиафо. Оказа се, че още там Григор Димитров е имал болки, заради които пропусна следващите два месеца. Григор има общо осем досегашни участия в Маями, като в тях може да се похвали с две победи над играчи от Топ 10, но най-много с достигане на осминафиналите. Това се случва на два пъти - за първи път през 2012-та година, при второто му участие, когато побеждава Михаил Кукушкин и Хуан Игнасио Чела, а в трети кръг успява да надвие световния №7 Томаш Бердих, но след това е спрян от №9 Янко Типсаревич. През 2013-та той започва от втори кръг, побеждава Симоне Болели, но в трети е спрян от световния №3 Анди Мъри. Година по-късно на същата фаза е спрян от Кей Нишикори, а на следващата година, отново в трети кръг - този път от Джон Иснър. Вторият случай, в който Гришо успява да се класира на осминафинал, е през 2016-та, когато тръгва от втори кръг, там побеждава Федерико Делбонис, а в трети е надигран Анди Мъри, като към онзи момент британецът е №2 в света. В четвърти кръг обаче Гаел Монфис печели след обрат. Следва разочарование през 2017-та - загуба още на старта от №158 Гуидо Пея в два сета, а през миналата 2018-та година турнирът в Маями също няма с какво да бъде запомнен от Гришо - той победи във втори кръг Максимилиан Мартерер в три сета, но в трети загуби от №90 в света Жереми Шарди. Общо Димитров има 9 победи и 8 загуби на сингъл в Маями. Всъщност най-доброто представяне на Димитров в Маями идва в схемата на двойки през 2013-та година, когато заедно с Фредерик Нилсен достигат до полуфиналите. Това е и единственото му участие на двойки в този турнир в кариерата. Що се отнася до потенциалните му съперници във първия му мач през тази година, Григор води с 3:2 победи над Фелисиано Лопес, като два от тези мачове са на твърди кортове и са спечелени от Гришо. Другите три са на трева и там Лопес води с 2:1 успеха. В момента 37-годишният Лопес е под №94 в света. Беноа Пер има три мача срещу Димитров, като води с 2:1 победи. Французинът е №67 в света и е спечелил и двата им мача на твърди кортове на открито - през 2012-та на US Open и през 2015-та в Токио, а единственият успех на Гришо е през 2013-та в зала в Стокхолм, акцентира \"Тенис 24\". Сподели:", "date": "2019.03.21", "title": "Историята на Григор в Маями"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D0%BE%D1%82%D0%BA%D1%80%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D1%8E%D1%81%D1%82-%D0%BD%D0%B0-%D0%B0%D1%82%D0%B0%D0%BD%D0%B0%D1%81-%D0%B1%D1%83%D1%80%D0%BE%D0%B2-%D0%B4%D0%B5%D1%86%D0%B0%D1%82%D0%B0-%D0%B8-%D0%B2%D0%BD%D1%83%D1%86%D0%B8%D1%82%D0%B5-%D0%BD%D0%B0-%D1%83%D0%B1%D0%B8%D0%B9%D1%86%D0%B8%D1%82%D0%B5-%D0%BC%D1%83-news828137.html", "text": "За първи път в историята на институциите на ЕС част от Европейския парламент ще носи името на български общественик. Атанас Буров е европейски демократ и държавник, работил усилено за въвеждането на модерни за времето си европейски практики в България. Решението за именуването на част от централната сграда на ЕП в Брюксел на Атанас Буров бе одобрено от ръководството на Европейския парламент в края на миналата година по инициатива на български евродепутати. \"Атанас Буров е казал, че трябва да бъдем приятели с всички, включително и с СССР, но първи е прозрял, че бъдещето на България е свързано с Европа. За съжаление противопоставянето в България продължава. Тези, които избиха цвета на нацията след 1944 година, ги няма днес. Напротив. Техните деца и внуци напъват да дойдат тук като троянски коне. Не искам да си разваляме настроението, но искам да се знае какво означава да се живее в страх. Попитайте наследниците на Буров какво е страх, истински страх. Да не можеш да говориш, да дойдат да ти вземат всичко без съд и присъда. А какво става сега? Децата и внуците на убийците на Буров ще ми говорят за лиспа на медийна свобода, когато са обградени от 100 камери и могат да си говорят каквото си искат. Наследниците на Буров ще ви обяснат какво значи страх. Него са го наричали буржоа. А червената буржоа след 1944 година какво правеше? Кой живееше в най-хубавите апартаменти тогава - на Позитано, на Оборище, в центъра? Те ще говорят сега за апартаменти. А ние в село Банкя си карахме Жигулитата и им гледахме Мерцедесите\", каза ядосано преди откриването на бюста Борисов. \"Стига. Не искам да развалям този хубав празник днес. Още веднъж искам да благодаря на всички тук\", завърши премиерът. Бойко Борисов, евродепутатът Андрей Ковачев, председателят на Европейския парламент Антонио Таяни и председателят на ЕНП Манфред Вебер участват в тържествена церемония в Брюксел по случай откриването на бронзов бюст на Атанас Буров в ЕП. Сподели:", "date": "2019.03.21", "title": "ПЪРВО В ПИК: Борисов на откриването на бюст на Атанас Буров: Децата и внуците на убийците му ще ми говорят за липса на медийна свобода, къде живееха те, ще ми говорят за апартаменти"}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D1%82%D0%BE%D0%BD-%D0%B0%D0%BB%D0%BA%D0%BE%D1%85%D0%BE%D0%BB-%D0%B2-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B0-%D0%B1%D0%B0%D0%B7%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news828083.html", "text": "Имотът е използван от собственика за търговска дейност като туристическа база. При извършената митническа проверка на 10 март тази година, митническите служители са открили в килер на първия етаж десетки пластмасови туби, пълни с общо 480 литра етилов алкохол, за който собственикът на имота не е представил никакви документи за платен акциз, според Закона за акцизите и данъчните складове. Нелегалният алкохол е иззет. Взети са проби от него за лабораторен анализ. Предстои да бъде образувано административнонаказателно производство по случая. 480 литра нелегален етилов алкохол, бутилиран в пластмасови туби, са открили митнически служители от Главна дирекция „Митническо разузнаване и разследване“  в килер на частен имот на територията на село Аспарухово, област Варна. Това съобщават от пресцентъра на Агенция „Митници“. Сподели:", "date": "2019.03.21", "title": "Спипаха половин тон алкохол в туристическа база във Варна (СНИМКИ)"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BF%D0%BE%D0%B3%D0%B1%D0%B0-%D0%BF%D0%BE%D1%81%D0%BE%D1%87%D0%B8-%D0%B7%D0%B0%D1%89%D0%BE-%D0%BE%D1%82-%D0%BE%D0%BB%D0%B4-%D1%82%D1%80%D0%B0%D1%84%D0%BE%D1%80%D0%B4-%D1%83%D0%B2%D0%BE%D0%BB%D0%BD%D0%B8%D1%85%D0%B0-%D0%BC%D0%BE%D1%83%D1%80%D0%B8%D0%BD%D1%8C%D0%BE-news828167.html", "text": "Уволнението на Жозе Моуриньо от Манчестър Юнайтед е една от големите теми на сезона в Премиършип. Мнозина смятаха, че в основата това да се случи е била вътрешна опозиция от играчи, водена най-вече от най-скъпата покупка на \"червените дяволи\" Пол Погба. Три месеца след раздялата със Специалния, французинът най-после коментира темата и посочи причините за уволнението на Моуриньо. Според него, то няма нищо общо с футболистите, а всичко е заради слабите резултати под ръководството на Моу. \"За какви проблеми намеквате? Единствените проблеми бяха, че отборът не печели. Това е причината, поради която ръководството предпочете да смени мениджъра. Резултатите просто са от най-голямо значение за такъв огромен клуб. Ако бяхме спечелили мачовете си и имахме поредица добри резултати, треньорът нямаше да бъде сменен. Това е цялата ситуация\", сподели Погба по отношение на казуса с уволнението на Жозе Моуриньо през декември миналата година, акцентира \"Гонг\". Сподели:", "date": "2019.03.21", "title": "Звездата Погба посочи защо от \"Олд Трафорд\" уволниха Моуриньо"}
{"url": "https://pik.bg/%D0%B3%D0%BD%D0%B5%D0%B7%D0%B4%D0%BE%D1%82%D0%BE-%D0%BD%D0%B0-%D0%B2%D0%BB%D0%B0%D1%81%D1%82%D1%82%D0%B0-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80%D0%BA%D0%B0-%D0%BD%D0%B0-%D1%81%D0%BF%D0%BE%D1%80%D1%82%D0%B0-%D0%B8-%D0%BA%D1%83%D0%BC%D0%B8%D1%86%D0%B0-%D0%BD%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BC%D1%83-%D0%B5-%D1%81%D1%8A%D1%81%D0%B5%D0%B4%D0%BA%D0%B0-%D0%B2-%D0%BB%D1%83%D0%BA%D1%81%D0%BE%D0%B7%D0%BD%D0%B0%D1%82-news828132.html", "text": "Още един човек от властта  е с апартамент от строителна фирма „Артекс” на цени под пазарните. Заместник-министъра на спорта Ваня Колева ще е съседка на Цветан Цветанов в сградата на улица \"Латинка\" в престижния столичен квартал „Изток”, съобщава Би Ти Ви. Цветанов е кум на Колева. Тя е купила апартамент от над 230 квадратни метра и гараж за общо 665 хиляди лева, показва справка от Агенцията по вписванията. Сделката ще се финансира с банков кредит. Сподели:", "date": "2019.03.21", "title": "ГНЕЗДОТО НА ВЛАСТТА: Зам.-министърка на спорта и кумица на Цветанов му е съседка в луксозната сграда на \"Артекс\""}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%B7%D0%B0-%D0%B2%D0%B0%D0%B6%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-news828129.html", "text": "Премиерът Бойко Борисов пристигна в Брюксел за участва в редовното заседание на Европейския съвет. Днес държавните и правителствени ръководители във формат ЕС-27 ще проведат заседание за обсъждане на последните събития след нотификацията от Обединеното кралство съгласно член 50. Преди да започне работната сесия на Съвета, министър-председателят Бойко Борисов и председателят на Европейския парламент Антонио Таяни ще открият изложбено пространство “Атанас Буров” в сградата на ЕП. За първи път в историята на институциите на ЕС част от Европейския парламент ще носи името на български общественик. Атанас Буров е европейски демократ и държавник, работил усилено за въвеждането на модерни за времето си европейски практики в България. Решението за именуването на част от централната сграда на ЕП в Брюксел на Атанас Буров бе одобрено от ръководството на Европейския парламент в края на миналата година по инициатива на български евродепутати. По време на официалната церемония ще бъде открит също бронзов бюст на Атанас Буров и паметна плоча за делото на българския общественик. На 22 март лидерите на страните членки ще се срещнат с министър-председателите на Исландия, Княжество Лихтенщайн и Кралство Норвегия за отбелязване на 25-годишнината от създаването на Европейското икономическо пространство. По-късно на втората работна сесия на Европейския съвет държавните и правителствени ръководители на ЕС ще обсъдят укрепването на европейската икономическа база, изменението на климата, предстоящата среща на върха ЕС-Китай, както и начините за борба с дезинформацията. В началото на заседанието се очаква президентът на Румъния, който представлява текущото ротационно председателство на Съвета на ЕС, да запознае лидерите с работата и напредъка по приоритетите на Румънското председателство. Сподели:", "date": "2019.03.21", "title": "ПЪРВО В ПИК: Борисов пристигна в Брюксел за важно заседание"}
{"url": "https://pik.bg/%D0%BF%D0%B5%D1%80%D0%B2%D0%B5%D1%80%D0%B7%D0%BD%D0%B8%D0%BA-%D0%B1%D0%B0%D1%89%D0%B0-%D1%81%D1%8A%D0%B1%D0%BB%D0%B8%D1%87%D0%B0-%D0%BC%D0%B0%D0%BB%D0%BA%D0%B8%D1%82%D0%B5-%D1%81%D0%B8-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B0-%D0%B7%D0%B0-%D0%B4%D0%B0-%D1%81%D0%B5-%D1%81%D0%BD%D0%B8%D0%BC%D0%B0-%D1%81-%D1%82%D1%8F%D1%85-news828088.html", "text": "Мъж от Пловдив получи съдебна заповед да не доближава съпругата и двете си дъщерички и да се изнесе незабавно от техния дом заради неприлични снимки, пише \"Монитор\". Той карал двете си дъщерички на по 6 и 7 години да се събличат чисто голи, за да ги снима. Таткото също се снимал с децата си и то в неприлични пози. По случая в момента тече проверка от полицията. По гнусния казус са уведомени и прокуратурата, както и социалните служби. Те ще изяснят с каква цел са били правени неприличните снимки и дали са били качени в порнографски сайтове с деца. Това е само един от случаите, по които работят в пловдивска фондация за защита на жертви на домашно насилие. Според експертите на фондацията в последните месеци са зачестили случаите на сексуални посегателства върху деца. От организацията започнали работа по този случай, след като майката на двете момиченца потърсила закрила и помощ от тях. Жената признала на психолозите на фондацията, че мъжът й я е подложил на психически тормоз и че я биел. Майката решила да се обърне за помощ към фондацията, след като намерила гнусните фотоси на голите си дъщери и баща им в неговия компютър и телефон. От фондацията пък уведомили властите за фотосите и с помощта на юристите на неправителствената организация майката на двете момиченца завела дело в съда. Така жената получила заповед за незабавна защита, а таткото бил изведен принудително от семейното им жилище. Според заповедта на него му е забранено да доближава съпругата и децата си на обществени места, на местоработата на жена му и в училището на момиченцата. Той няма право да се връща в семейното жилище в периода на заповедта. Сподели:", "date": "2019.03.21", "title": "ПЕРВЕРЗНИК: Баща съблича малките си момиченца, за да се снима с тях"}
{"url": "https://pik.bg/%D0%BF%D0%B8%D0%BF%D0%BD%D0%B0%D1%85%D0%B0-%D0%B3%D0%BE-%D0%B4%D0%B0%D0%BD%D1%81-%D0%B7%D0%B0%D0%BA%D0%BE%D0%BF%D1%87%D0%B0-%D0%BF%D0%BE%D0%B4%D0%BA%D1%83%D0%BF%D0%B5%D0%BD-%D1%81%D0%BB%D1%83%D0%B6%D0%B8%D1%82%D0%B5%D0%BB-%D0%BE%D1%82-%D0%B4%D0%B0%D0%B8-%D0%B2-%D0%BB%D0%BE%D0%B2%D0%B5%D1%87-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B8%D0%B7%D0%BF%D0%B8%D1%82-news828100.html", "text": "Служител на държавната \"Автомобилната администрация\" в Ловеч е бил задържан за 24 часа. Акцията е проведена вчера и е съвместна на полицията и ДАНС. Подкупният служител е арестуван по време на теоретичен изпит за получаване на шофьорска книжка. Предстои прокуратурата да прецени какво обвинение да повдигне на задържания. Сподели:", "date": "2019.03.21", "title": "ПИПНАХА ГО: ДАНС закопча подкупен служител от ДАИ в Ловеч по време на изпит"}
{"url": "https://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B6%D0%B0%D0%B1%D0%BB%D1%8F%D0%BD%D0%BE%D0%B2-%D0%B4%D0%B6%D0%B0%D1%84%D0%B5%D1%80-%D0%B8-%D1%8F%D1%87%D0%B5%D0%B2-%D1%81%D1%80%D0%B5%D0%B4-%D0%B8%D0%BC%D0%BE%D1%82%D0%BD%D0%B8%D1%82%D0%B5-%D0%BE%D1%82%D0%BB%D0%B8%D1%87%D0%BD%D0%B8%D1%86%D0%B8---%D0%B6%D0%B5%D0%BB%D1%8C%D0%BE-%D0%B1%D0%BE%D0%B9%D1%87%D0%B5%D0%B2-%D1%81%D0%BA%D1%8A%D0%BF-%D0%B3%D0%BE%D1%81%D1%82-%D0%BD%D0%B0--news828134.html", "text": "Валери Жаблянов, Жельо Бойчев, Нигяр Джафер и Борис Ячев са сред имотните отличници от българския политически елит. Темата стана гореща след скандала за новите жилища на Цветан Цветанов, Цецка Цачева, Вежди Рашидов и Елена Йончева. През 2004 г. червеният депутат – Валери Жаблянов, който бе свален от поста зам.-председател на Народното събрание, се сдобива с апартамент с квадратура от 96 квадрата. Обявената в имотната му декларация цена на придобиване е точно 31 000 лева или 322 лева на квадрат. Цената е малко по-висока от тази на Нинова, която декларира жилище за 21 000 лева, но все пак близо четири пъти по ниска от средната за София. Жаблянов също така е собственик на луксозна къща със застроена площ от 300 квадратни метра в столичния квартал \"Драгалевци\", придобита през 2013 г. на стойност 360 000 лв. Не по-малка е разликата между средната пазарна цена на имотите в София и апартаментът на друг виден социалист – депутатът Жельо Бойчев. През 2006 г. Жельо и съпругата му Зорница придобиват апартамент с внушителна квадратура от 175 квадрата. Цената, която семейство Бойчеви плаща, е 57 100 лева или цена от 326 лева на квадратен метър. Отново по данни на НСИ за първото тримесечие на 2006 г. средната цена на квадратен метър в София е била 1313 или четири пъти по-ниска цена. Бойчев е бил и скъп гост на парти на фирма \"Артекс\", която се прочу покрай имотния гейт с властта, видя ПИК на снимка в сайта на компанията. На по-ниска от средната пазарна цена е придобила апартамент в София и депутатът от ДПС Нигяр Джафер. През 2003 г. тя е купила апартамент от 107 квадрата на цена от 65 000 лева. Сметката показва, че цената на квадрат е 607 лева. По данни на НСИ средната цена на квадрат за апартамент в София е била около 850 лева, показва справка на телевизия \"Европа\". От необичайно ниски цени на имотите в София се е възползвал и депутатът от Патриотичния фронт Борис Ячев. Той е купил апартамент от 50 квадратни метра в София през 2009 г. за 37 500 лева. Сметката показва, че имотът е придобит за 750 лева на квадрат. По данните на НСИ средната цена на апартаментите в София през четвъртото тримесечие на 2009 г. е била 1585 лева. Сподели:", "date": "2019.03.21", "title": "НОВИ РАЗКРИТИЯ: Жаблянов, Джафер и Ячев сред имотните отличници - Жельо Бойчев скъп гост на \"Артекс\" (СНИМКА)"}
{"url": "https://pik.bg/%D1%84%D0%BE%D1%82%D0%BE-%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%BC%D0%B8%D0%BB%D0%B8%D0%BE%D0%BD%D0%B5%D1%80%D0%BA%D0%B0%D1%82%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%BE%D1%85%D1%80%D0%B0%D0%BD%D1%8F%D0%B2%D0%B0%D0%BD%D0%B0-%D0%BA%D0%B0%D1%82%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82---%D0%B4%D0%B2%D0%B0%D0%BC%D0%B0-%D0%B3%D0%B0%D0%B2%D0%B0%D0%B7%D0%B8-%D0%BF%D0%B0%D0%B7%D1%8F%D1%82-news828115.html", "text": "Обвинената в пране на пари депутатка от БСП Елена Йончева е по-пазена от лидерката си Корнелия Нинова, видяха папараците на ПИК. Както медията ни съобщи още преди месец, тя е зарязала мощния си военен джип и се движи с нова шкода, досущ като тази на Нинова, която е платена с парите на \"Позитано\" 20. За капак Йончева не върти сама волана, а пътува като важна персона на задната седалка, тъй като ѝ е предоставен шофьор, който също е на заплата в червената централа. От седмица насам пък Елена Йончева се е сдобила и с личен охранител, вероятно след като вече е още по-важна за Нинова като кандидат евродепутат. Припомняме, че тя бе издигната като такава с доста спорно гласуване в Националния съет на БСП и съмнения за манипулации на вота, тъй като низовите структури категорично бяха избрали бившият й любовник и президент на ПЕС Сергей Станишев. Папараците на ПИК засякоха Елена Йончева да върви плътно с охранителя си дори по оживен столичен булевард. Той я придружи до лъскавата партийна кола, която я чакаше чинно. После въпреки сериозния трафик, водачът на шкодата правеше рискови маневри, като изпреварваше отляво и отдясно с висока скорост, напълно в разрез с позволената в града скорост. Както ПИК писа, в края на миналата година лидерката на БСП Нинова обяви, че е разтревожена за Елена и ще ѝ осигури кола и шофьор, а сега й е дала и охрана и е вече пазена досущ като президент. Намерението ѝ било подпечатано с решение на ръководството на парламентарната група. Нинова била притеснена, че след разкритията, които Йончева прави за корупционни практики и злоупотреби в държавата, много хора ѝ били гневни. Затова не искала колежката ѝ да шофира сама с детето си, защото можело да я провокират на пътя. Това е и причината да й назначи и охрана, която да я пази постоянно и ходи с нея дори в телевизионните студиа, както медията ни показа. Червената лидерка посочила още, че тя самата има опит, след като два пъти вече изневиделица я блъскат коли. На 12 септември 2017 г. Нинова претърпя първия странен инцидент. Колата ѝ бе спряла на светофар, когато друга кола удари стоящото зад нея такси, а то от своя страна блъсна колата на Нинова. Заради последствията от камшичния удар тя известно време бе с ортопедична яка на врата. Само месец по-късно автомобилът ѝ отново бе ударен и пак от такси. Веднага след това Нинова тръгна с шофьор и охрана. Преди да се въоръжи с кола и шофьор, Елена Йончева ходеше по служебни дела и возеше малкия си син Тео из София в своя джип с висока проходимост и степен за сигурност, машина от модификациите на „Хамър“.  Наскоро обаче депутатката призна, че и синът й вече има охрана, тъй като била разтревожена и за неговата сигурност. Сподели:", "date": "2019.03.21", "title": "ФОТО БОМБА В ПИК: Милионерката Елена Йончева охранявана като президент - двама гавази пазят депутатката от народната любов (ПАПАРАШКИ СНИМКИ)"}
{"url": "https://pik.bg/%D0%B8%D0%BC%D0%BE%D1%82%D0%B3%D0%B5%D0%B9%D1%82-%D0%B8-%D0%BB%D0%B5%D0%B2%D0%BE%D0%BD-%D1%85%D0%B0%D0%BC%D0%BF%D0%B0%D1%80%D1%86%D1%83%D0%BC%D1%8F%D0%BD-%D1%81-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BE%D1%82-%D0%B0%D1%80%D1%82%D0%B5%D0%BA%D1%81---%D0%BE%D1%82%D0%BF%D1%83%D1%81%D0%BD%D0%B0%D0%BB-%D0%BA%D1%80%D0%B5%D0%B4%D0%B8%D1%82-%D0%BD%D0%B0-%D1%84%D0%B8%D1%80%D0%BC%D0%B0%D1%82%D0%B0-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD-news828149.html", "text": "Известният банкер Левон Хампарцумян също се сдобил с хубав апартамент от фирмата \"Артекс\", показва имотния регистър. Катто и в случаите с Цветан Цветанов, Цецка Цачева и още хора от властта, тук също прави впечатление, че цената на имота е доста занижена и така банкера е горд собственик на имот в кв. \"Изток\", но в сграда \"Диамант 2\". Апартаментът е придобит на също миналата година. На цена от 420 хиляди лева, Левон Хампарцумян придобива жилище от 203 квадрата, озеленена тераса и два гаража. Интересен факт е, че в същия ден фирмата на Пламен и Весела Мирянови получават кредит от \"УниКредит Булбанк\" на стойност малко над 28 милиона лева, съобщава \"Бивол\". Сподели:", "date": "2019.03.21", "title": "ИМОТГЕЙТ: И Левон Хампарцумян с апартамент от \"Артекс\" - отпуснал кредит на фирмата за милиони, купува жилище на безценица (ДОКУМЕНТ)"}
{"url": "https://pik.bg/%D0%BD%D0%B0%D0%B9-%D0%B3%D0%BE%D1%80%D0%B5%D1%89%D0%B8%D1%8F%D1%82-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D1%81%D0%BB%D1%83%D1%85-%D1%87%D0%BB%D0%B5%D0%BD-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81%D0%B3%D0%BE%D1%82%D0%B2%D0%B8%D0%BB-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B7%D0%B0-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B0-%D0%B7%D0%B0-%D1%86%D0%B5-news828125.html", "text": "Историята с прословутия апартамент на Цветан Цветанов е била подхвърлена на медиите от негов колега - високопоставен служител в ГЕРБ и член на правителството. Въпросният член на правителството поддържал от години тесни контакти с групировката около Иво Прокопиев. Част от тази групировка е и българската секция на радио \"Свободна Европа\", което първо публикува документите за апартамента. Това се говори усилено из кулоарите на парламента в последните два дни. ПИК получи потвърждение на тази гореща информация от двама независими един от друг източници в ръководството на партия ГЕРБ. Целта е била Цветанов да бъде \"сготвен\", за да няма решаваща роля при определяне на евролистата на управляващите. Политикът, който стоял в дъното на интригата, претендирал за водеща позиция в листата, но Цветанов се съпротивлявал упорито и лансирал общо-взето непопулярната кандидатура на Мария Габриел. Сега Цецо ще е по-нисък от тревата няколко месеца и няма да смее да се обади, твърдят източниците на ПИК. Опонентът на Цветанов в ГЕРБ активирал и журналистката от Нова телевизия Миролюба Бенатова, която вчера, на пресконференция за имотите в Народното събрание, \"захапа\" особено стръвно темата с апартамента. \"Странна история. Нова телевизия вече е под фактическия контрол на Кирил Домусчиев, който е приближен до правителството и властта. В същото време неговата журналистка Бенатова раздухва истерията. Има нещо гнило, някаква постановка в цялата история. Ударът срещу Цветанов идва отвътре\", разсъждава източник на медията ни. Сподели:", "date": "2019.03.21", "title": "НАЙ-ГОРЕЩИЯТ ПОЛИТИЧЕСКИ СЛУХ: Член на правителството \"сготвил\" Цветанов за апартамента. За целта активирали и Миролюба Бенатова. Залогът е евролистата на ГЕРБ"}
{"url": "https://pik.bg/%D1%82%D1%80%D1%8A%D0%BC%D0%BF-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D1%89%D0%BE-%D1%87%D1%83%D1%80%D1%83%D0%BB%D0%B8%D0%BA%D0%B0-%D0%B2-%D1%82%D1%83%D0%B8%D1%82%D1%8A%D1%80-news828068.html", "text": "Президентът на САЩ Доналд Тръмп заяви, че често ползва Туитър, защото е най-доброто средство за заобикаляне на корумпираните и непочтени медии, предаде Франс прес. \"Туитър е моето средство да отправя посланието си, когато медиите са корумпирани, а те са корумпирани\", каза американският президент от градините на Белия дом. \"Нашите медии са толкова непочтени. Те не предават фактите\", добави държавният глава. По отношение на употребата на Фейсбук, Инстаграм и Туитър Тръмп изтъкна: \"Това за мен е начин да предам посланието си, тъй като има голяма непочтеност сред медиите за фалшиви новини\". Профилът на Тръмп в Туитър има близо 60 милиона последователи, отбелязва Франс прес. Сподели:", "date": "2019.03.21", "title": "Тръмп разкри защо \"чурулика\" в Туитър"}
{"url": "https://pik.bg/%D0%B8%D1%81%D0%BA%D1%80%D0%B8-%D0%B2-%D0%B5%D1%84%D0%B8%D1%80-%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D0%B8-%D0%B0%D0%BD%D0%B4%D1%80%D0%B5%D0%B9-%D1%80%D0%B0%D0%B9%D1%87%D0%B5%D0%B2-%D0%B2-%D1%80%D0%B0%D0%B7%D0%B3%D0%BE%D1%80%D0%B5%D1%89%D0%B5%D0%BD-%D1%81%D0%BF%D0%BE%D1%80-%D0%B7%D0%B0-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D1%86%D0%B2%D0%B5%D1%82%D0%B0%D0%BD-news828052.html", "text": "Питам - давате обзаведени жилища с 200 кв/м, получавате необзаведено жилище от 240 кв/м и доплащате по 1500 евро на квадратен метър. Това разследване на Антикорупционния фонд е една идея по-смешно от онова, че ще се строи магистрала \"Струма\" без поръчка и накрая се оказа, че геолог прави замервания. Така коментира по Нова телевизия Георги Харизанов скандала с новия апартамент на председателя на парламентарната група на ГЕРБ Цветан Цветанов. \"Разликата в квадратурата е доплатена от 1500 евро на кв/м. Фирмата продава на 500 евро и е реализирала добра печалба. Опитът да се предизвика изненада не е успешен. Г-н Велков го познавам. Възпитан човек, дори чак до притеснителен. Той е последният човек, който може да влезе в нещо такова.\", допълни той. \"По принцип всеки път, когато политици се сдобиват с имоти и имущество, това дразни хората\", отчете политическият анализатор, отдавайки това на сиромахомилството. \"Това, че е съшито с бели конци, е ясно. Очевидно е, че това има някаква договорка зад кулисите. За хората е видимо. Не искам да обвинявам когото и да било. Виждаме, че два месеца преди избори имаме нещо такова. Предизборно е. Очевидно е, че наказанието не е по линията на закона, а на избори. И това, че ще се плати тук, е повече от ясно. Историята има елемент на финален акорд. Цветанов влезе в политиката, като заложи апартамента си. Тази демагогия ще се разплати. Въпросът е как ще реагира Бойко Борисов\", включи се в разговора социологът Андрей Райчев. \"Мястото, откъдето идва сигналът, не ме е изненадва. Ако този т.нар. скандал не им изнася на БСП, заравянето сега в кампания няма да им помогне. Ще си припомним разни неща - как г-жа Йончева, по времето когато усвоява рекламно време по БНТ - има 300 кв/м жилище в Бояна, цял живот държавен чиновник - Румен Овчаров има 300 кв/м мезонет в \"Лозенец\". Затова сигналът не идва от в. \"Дума\"\", коментира от своя страна Харизанов. \"Важното е как ще реагира Борисов. Борисов има три стратегии. Първата е да ги защити, но това изглежда неразумно. Да каже, че който си е дробил попарата да си я сърба - това пък е опасно. Третата е да прескочи скандала и да каже \"Дайте да направим проверка и да изчакаме\"\", анализира ситуацията Райчев. \"Според мен най-вероятен е третият сценарий и ще се изчака да минат проверките и тогава ще се вземат някакви решения\", отбеляза Харизанов. \"Това заприличва на детска градина. Хванали са едно дете в детска градина и то вика Иванчо също пуши. Учудва ме ентусиазмът на Цветанов. Цветанов можеше да изчака да мине всичко това. Той обаче явно мисли, че те ще управляват вечно и няма търпение. Те вървят по две линии на замазването, само Путин не е намесен да излезе виновен тук. Цачева сама си изкопа политическия гроб с този изкоп и изведнъж - а, там бил и г-н Цветанов. Съшито е с бели конци\", коментира още Райчев. Сподели:", "date": "2019.03.21", "title": "ИСКРИ В ЕФИР: Георги Харизанов и Андрей Райчев в разгорещен спор за апартаментите на Цветанов и Цецка Цачева! Ами палатът на Елена Йончева в \"Бояна\" и мезонетът на Румен Овчаров..."}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%BB%D0%B5%D0%BD%D0%B0-%D1%81-%D1%82%D0%BE%D0%BF-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-21-%D0%BC%D0%B0%D1%80%D1%82---%D0%BC%D0%B5%D1%87%D1%82%D0%B0%D0%BD-%D0%B4%D0%B5%D0%BD-%D0%B7%D0%B0-%D1%80%D0%B0%D1%86%D0%B8%D1%82%D0%B5-%D1%82%D1%80%D1%83%D0%B4%D0%BD%D0%BE%D1%81%D1%82%D0%B8-%D0%B7%D0%B0-%D1%81%D0%BA%D0%BE%D1%80%D0%BF%D0%B8%D0%BE%D0%BD%D0%B8%D1%82%D0%B5-news828036.html", "text": "Избегнете финансовите загуби като наблюдавате работата на вашите подчинени и не допускате експерименти от тяхна страна. Не отлагайте без причина деловите срещи. Концентрирайте се в задълженията си. Подложени сте на стрес на работното място, защото искате да завършите в срок всичките си задачи. Очаквайте добри приходи. В материално отношение успехът ще бъде с вас заради новина за приходи, които очаквахте дълго. Признанието, което ще получите, е достоен подарък за вашите възможности. На работното място успявате като овладеете прекалената си чувствителност. Желанието ви да се противопоставяте и да спорите ви превръща във врагове за вашите колеги. Сутринта сте ядосани заради проблеми в семейството, които не успяхте да избегнете. Те не са причина за разсеяността ви на работното място, ако искате да се справите със задълженията си. Имате възможност да отхвърлите с лекота всичките си служебни задачи. Денят ви поднася възможности, за каквито отдавна мечтаете. Възползвайте сте от тях и направете на вашите колеги предложение за промени и финансова стабилизация. Начинанията ще бъдат успешни. Покажете на какви професионални подвизи сте способни, когато имате ясна цел и знаете как да я постигнете. За пореден път сте прекалено критични и сте се задълбочили в детайлите на вашата работа до степен да отдалечите колегите си от вас. Не разчитайте на тяхната помощ. Деловите разговори са проблемни. На работното място сте разсеяни, затова се откажете от нови договорености и обсъждане на финансови въпроси. Без особени усилия ще се справите с най-важните си задачи набелязани за този ден. На работното място разчитайте на помощ, но преди всичко на собствените си знания и умения. Ако провеждате делови разговори, се предпазвайте от изказвания, особено от критичните, които неочаквано могат да съсипят деловите ви отношения. Планове ви да започнете нова дейност, която обещава добри приходи ще се осъществят, ако проведете разговорите така, че да събудите доверие във вашите партньори. Не споделяйте намеренията си и резултатите от разговорите преди да сте договорили всичко, защото ще привлечете вниманието на неприятелите си. Трудностите са преодолими, ако не проявявате капризи на работното място и не рискувате. Пазете се от негативното влияние на ваши колеги. Овладейте емоцията. Откажете предложения за инвестиции, за които нямате достатъчно средства и се налага да поискате финансова помощ или кредит. Делови предложения, обещаващи ви успехи и подкрепата на влиятелни хора, са от огромно значение, за да се заредите със самочувствие. Осъществете без бавене набелязаните плановете, дори и ако изведнъж ви се прииска да ги отложите. Прекалено сте чувствителни. Емоцията ви пречи да се изявите. Подобрете материалното си състояние без да разчитате на помощ. Успехът ви ще изненада всички. Очаквайте запознанства, които може да са ви полезни, ако имате намерение да предприемате изненадващи промени в професионално отношение. Вместо да пътувате, за да избягате от проблемите се изправете смело срещу тях и ги разрешете са броени часове, дори и ако се налага да водите неприятни разговори. Предприемайте промени, ако не противоречат на вашите планове за деня. Поради независещи от вас причини рискувате да пропуснете изгоден договор, затова ви съветвам да бъдете прозорливи. Приходите ви в този ден са достатъчни, за да сте спокойни и за лятната си отпуска. Не пропускайте да направите месечния си отчет и да планирате разходите за следващия месец. Не се намесвайте в разправии и стабилизирайте постигнатото до момента. Сподели:", "date": "2019.03.21", "title": "САМО В ПИК: Алена с топ хороскоп за 21 март - мечтан ден за Раците, трудности за Скорпионите"}
{"url": "https://pik.bg/%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D1%80%D0%B5%D0%B2%D0%BD%D0%B8%D0%B2%D0%B8%D1%8F-%D0%B2%D0%BE%D0%B5%D0%BD%D0%B5%D0%BD-%D1%83%D0%B1%D0%B8%D0%BB-%D0%BF%D0%BE%D0%BB%D0%B8%D1%86%D0%B0%D0%B9-%D0%B7%D0%B0%D1%80%D0%B0%D0%B4%D0%B8-%D0%B6%D0%B5%D0%BD%D0%B0-%D1%82%D1%80%D1%8A%D0%B3%D0%B2%D0%B0-%D0%BE%D1%82%D0%BD%D0%BE%D0%B2%D0%BE-news828046.html", "text": "Командосът, който на 20 май миналата година уби полицая от Сопот Добромир Лазаров заради фаталната дознателка Люба Алексова, започва повторно. Това стана възможно, след като от Военно-апелативния съд в столицата не откриха несъвършенства на обвинителния акт. На 16 януари т.г. пловдивските военни магистрати върнаха делото на прокуратурата с мотива, че в обвинителния акт има допуснати неточности, които трябва да бъдат отстранени. От военната прокуратура обжалваха и магистратите под пагон на въззивна инстанция определиха, че обвинителният акт е наред и делото трябва да стартира. То ще започне отново на 2 април, когато Ангел Желязков трябва да застане на подсъдимата скамейка, предава \"Монитор\". Младши сержантът и командир на Второ бойно отделение в Първа рота в 68-ма Бригада \"Специални сили” Ангел Желязков (33 г.) е подсъдим за убийството на полицая Добромир Лазаров, когото наръгал с тактически нож с дълго острие. Причина за скандала между двамата била фатално красивата дознателка в районното управление на полицията в Карлово Люба Алексова. Тя живяла близо 3 години на семейни начала с командоса, след което двамата се разделили за около година и половина. Именно в тази година и половина на раздяла Люба завъртяла връзка с полицая Лазаров, който пък бил разведен, с дъщеричка и живеел на семейни начала в Сопот с учителка. По тялото на полицая впоследствие от Съдебна медицина открили множество прорезни рани. Добромир Лазаров имал рани и по дланите на ръцете, което говори, че се е опитвал да се защити. При аутопсията в Съдебна медицина открили опити Лазаров да бъде промушен във врата, където се намира жизнено важна артерия. Според защитата на командоса полицаят пръв е нападнал и военният се е защитил, вадейки ножа. За съжаление полицаят не успял да спре отлично обучения командос, който надвил в схватката и го пробол фатално в сърцето. Ударът бил един, като наранил два пъти сърцето. Втората рана проникнала до сърдечната камера. Въпреки това Добромир Лазаров успял да измине около 15-20 метра, са установили разследващите. След това паднал на земята и дори имал силите да говори с убиеца си. Попитал го \"Какво направи, бе, човек?”, а Ангел Желязков му отвърнал: \"Нали ти казах да не идваш. Опропасти ми живота”. След това командосът се обадил на 112, изчакал на мястото да отидат следователи и бърза помощ. \"Не съм имал намерение за конфронтация. Всячески се опитах да избегна конфликта, но не успях. Защитавах се. Действах при самозащита. Моля за по-лека мярка за неотклонение. Съжалявам за случилото се”,  заяви Желязков във Военния съд в Пловдив по време на мярката си за неотклонение. Срещу него е повдигнато обвинение за убийство, извършено по особено мъчителен за жертвата начин. По този член 116 от НК командосът го грози затвор от 15 до 20 г., доживотен или доживотен без право на замяна. Сподели:", "date": "2019.03.21", "title": "Делото за ревнивия военен, убил полицай заради жена, тръгва отново"}
{"url": "https://pik.bg/%D1%83%D0%BA%D1%80%D0%B0%D0%B9%D0%BD%D0%B0-%D1%81-%D0%BD%D0%BE%D0%B2%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-news828056.html", "text": "Заповедта на държавния глава е насочена срещу лица, замесени в строежа на Керченския мост, свързал Русия с Крим. Руският президент , за да отбележи петата годишнина от анексията. Украинският президент Петро Порошенко нареди да бъдат въведени нови санкции срещу руски компании и граждани , замесени в строителни дейности в Крим , предаде Асошиейтед прес. В подписания вчера от Порошенко указ фигурират имената на високопоставени руски депутати. В указа се предвиждат санкции и срещу организаторите на местни избори в контролираните от проруски сепаратисти райони на Източна Украйна. Крим бе анексиран през 2014 г. от Русия - акт, който Украйна и почти всички страни по света разглеждат като незаконен , отбелязва Асошиейтед прес. Владимир Путин посети в понеделник Кримския полуостров Сподели:", "date": "2019.03.21", "title": "Украйна с нови санкции срещу Русия"}
{"url": "https://pik.bg/%D1%81%D0%B5%D1%80%D0%B8%D0%BE%D0%B7%D0%BD%D0%B0-%D0%B4%D0%B8%D0%BB%D0%B5%D0%BC%D0%B0-%D0%BF%D1%80%D0%B5%D0%B4-%D1%85%D1%83%D0%B1%D1%87%D0%B5%D0%B2-news828074.html", "text": "Селекционерът на България Петър Хубчев има една дилема около състава за старта на европейските квалификации. \"Лъвовете\" приемат Черна гора в петък от 19:00 часа на Националния стадион \"Васил Левски\", пише \"Тема Спорт\". След отпадането на Кирил Десподов, фланговите нападатели на \"трикольорите\" се очертава да бъдат Галин Иванов и Тодор Неделев. Като централен нападател ще действа Спас Делев, а в ролята на плеймейкър ще бъде Ивелин Попов. В средата на терена Хубчев ще заложи на Георги Костадинов и Симеон Славчев. Двамата минават за негови любимци и съставът на България започва от тях. В центъра на отбраната за партньор на Николай Бодуров ще бъде предпочетен Васил Божиков пред неопитния Валентин Антов. Като бекове ще действат Страхил Попов и Антон Недялков, твърдят от изданието. Единствената дилема пред националния селекционер е на кой да заложи на вратата. За титулярно място спорят Пламен Илиев и Николай Михайлов. Счита се, че Тигъра има известно предимство. Ботевградчанинът направи силна подготовка с Лудогорец, а освен това бе сред най-добрите играчи на България по време на Лига на нациите. Сподели:", "date": "2019.03.21", "title": "Сериозна дилема пред Хубчев"}
{"url": "https://pik.bg/%D0%BF%D0%BB%D0%BE%D0%B2%D0%B4%D0%B8%D0%B2-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B6%D1%8A%D0%BB%D1%82%D0%B8-%D0%B6%D0%B8%D0%BB%D0%B5%D1%82%D0%BA%D0%B8-%D0%BE%D0%BA%D1%83%D0%BF%D0%B8%D1%80%D0%B0%D1%82-%D0%BE%D0%B1%D1%89%D0%B8%D0%BD%D0%B0%D1%82%D0%B0-news828076.html", "text": "Протестиращите в защита на парка до хотел \"Санкт Петербург\", облечени в жълти жилетки и с национални знамена, се събират в 10:00 пред сградата на Община Пловдив. Инициативният комите има среща с представителите на администрацията и собственика на имота, на която ще разглеждат предложените им варианти. Един от тях е да се назначат три вещи лица, които да направят реална оценка на терена. Председателят на инициативния комитет Асен Костов каза, че ще искат бункерът, намерен под земята, да бъде актуван като държавна собсевеност. Скривалището се намира под терена, който е продаден на Байрям Солак преди два дни. Областният управител Здравко Димитров огледа бетонираното още навремето помещение и обеща да съдейства. Сподели:", "date": "2019.03.21", "title": "Пловдив на протест! Жълти жилетки окупират общината"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B0%D0%B2%D1%82%D0%BE%D0%B1%D1%83%D1%81-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D0%BF%D0%B5%D1%88%D0%B5%D1%85%D0%BE%D0%B4%D1%86%D0%B8-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news828077.html", "text": "На място има много полиция и линейки, които откарват ранените. За момента няма данни за загинали. Пътнически автобус се вряза в пешеходци в един от районите на Истанбул, съобщава телевизия NTV. В резлутат на удара има  ранени, като за момента се съобщава за трима души. По първоначална информация автобусът е излязъл извън контрол и се е врязал в пешеходците. Сподели:", "date": "2019.03.21", "title": "ИЗВЪНРЕДНО В ПИК: Автобус се вряза в пешеходци в Истанбул, има ранени (ВИДЕО/СНИМКИ/ОБНОВЕНА)"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B3%D0%B5%D1%80%D0%B1-%D0%BE%D0%B1%D1%8F%D1%81%D0%BD%D0%B8-%D0%B7%D0%B0-%D0%B1%D0%BE%D0%BC%D0%B1%D0%B0%D1%82%D0%B0-%D0%BE%D1%82-%D0%B2%D1%87%D0%B5%D1%80%D0%B0---%D0%B5%D1%82%D0%BE-%D0%B7%D0%B0%D1%89%D0%BE-%D1%81%D1%8A%D1%81-%D1%81%D0%B4%D1%81-%D1%89%D0%B5-%D1%81%D0%B0-%D0%B7%D0%B0%D0%B5%D0%B4%D0%BD%D0%BE-%D0%BD%D0%B0--news828043.html", "text": "На нас ни трябва партньор, който да бъде наш коректив. СДС е първата българска партия в ЕНП. Ние сме партията, която от 10 години побеждава БСП на избори. Това ще даде сила на ГЕРБ. Смятам, че това ще възроди и СДС. Така лаконично коментира по Нова телевизия депутатът Даниела Дариткова новината от вчера, че за първи път ГЕРБ ще се яви на избори в коалиция, а неин партньор ще бъде СДС. \"Категорично няма нужда от патерица за ГЕРБ. Винаги сме се явявали сами на изборите. Социологическите проучвания ни дават победа\", убедено заяви тя. \"На 31 март ще се разкрие всичко на всички номинирани от нашите структури. Смятам, че това ще бъде една силна листа. Личностите за нас са важни, но по-важна е главната цел - силно представителство в Европа\", завърши темата Дариткова. \"Част от исканията на медицинските сестри са справедливи, но ние трябва да търсим едно реалистично решение. Вярвам, че с добра комуникация с управителите на лечебните заведения, диалогът ще се възстанови. На този етап не виждам във финансирането на сектора за тази година за реални заплати от две минимални, защото брутните заплати са повишени\", сподели тя своето мнение за протеста на медицинските сестри, които искат по-високи заплати. Тя отново уточни, че работните заплати се определят от всяка болница по отделно чрез управителите и колективния трудов договор, сключван индивидуално от всяко лечебно заведение с медицинския персонал. Сподели:", "date": "2019.03.21", "title": "ГОРЕЩА ТЕМА: Депутат от ГЕРБ обясни за бомбата от вчера - ето защо със СДС ще са заедно на изборите"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%82%D0%B0%D0%BA%D1%81%D0%B8%D1%82%D0%B0%D1%82%D0%B0-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82---%D0%BD%D0%B0%D0%B4-600-%D0%B6%D1%8A%D0%BB%D1%82%D0%B8-%D0%BA%D0%BE%D0%BB%D0%B8-%D0%B7%D0%B0%D0%B4%D1%80%D1%8A%D1%81%D1%82%D0%B8%D1%85%D0%B0-%D0%BF%D0%BB%D0%BE%D1%89%D0%B0%D0%B4-%D0%B0-news828130.html", "text": "Фирмите за таксиметрови превози излизоха на протест срещу мобилно приложение за поръчки на автомобили. Преди това техни представители разговаряха в парламента с шефката на комисията по бюджет и финанси Менда Стоянова и след това заявиха, че разговорът е бил плодотворен и са удовлетворени от него. Те обясниха, че използването на приложението крие опасности за пътниците, тъй като на тези повиквания се отзовават нелицензирани шофьори със спорни умения. Таксиметровите шофьори се събираха на 7-и километър на \"Цариградско шосе\" малко преди 14 часа и тръгнаха на шествие, което стигна до Народното събрание. На задните стъкла на портестиращите бяха сложили името на приложението, което е задраскано. Протестиращите се придвижват на групи. В 13:55 часа първата част от недоволните стигна площад \"Александър Невски\". Нашият екип вече е на място и показва всичко интересно пред катедралния храм. Всички протестиращи с жълти автомобили се очаква да се съберат около 14:30 часа. \"Основните искания са по-бързо да се прекрати дейността на тази фирма. Обясниха ни на тази среща, че е много трудно да се установи откъде пускат поръчките, защото сървърът им е извън ЕС. КЗК действа малко бавно, с този протест искаме да им пожем, че сме нетърпеливи\", каза пред камерата на ПИК TV един от организаторите на протеста днес. \"Много организации са организатори на този процес. Тази услуга не трябва да я ползват гражданите, защото тя е нелегитимна и е опасна. Те нямат застраховка. Официалните таксита са към някой превозвачи и пътниците са застраховани. Това си е една пиратска услуга. За увеличението на тарифите имаше няколко протеста, това е друга тема, не е тема на днешния протест. Част от организациите са отправили искане до Столична община да се вдигнат минималните тарифи\", допълни той. \"Това е най-организираната армия в България и най-дисциплинираната. Тук просто неповече от четири души ще кажат по няколко думи. Целта е шествието, а то казва - тази фирма да бъде забранена. Има си надлежни органи, които трябва да направят необходимото за нейната забрана, както беше с \"Юбер\". КЗК е с ранг на районен съд\", допълни един от шефовете на браншовата организация. \"\"Юбер\" са международни законови нарушители, тези тук също са такива. Това е опасно. \"Максим\" е руският аналог на \"Юбер\", но действат по друг начин, поучили са се от грешките на \"Юбер\" и си мислят, че са недосегаеми\", допълни той. \"Ние сме убедени, че институциите ще си свършат работа, но ако не си я свършат, ние трябва да започнем да работим като \"Максим\"\", завърши шефът на таксиджийската организация. \"Пътувайки в такова такси, вие сте незащитени. Местата не са застраховани. Колегите не подлежат на нито една проверка и досега няма нито една санкция. Очакваме в най-кратък срок от време това приложение да не съществува в България. Фирмата работи в Русия, в Унгария - очакваме да го забранят навсякъде. В момента са около 600 човека, има още колеги, които пътуват насам\", каза таксиметровият водач Борислав Цацев от голяма столична фирма. Протестиращ обърна началото на протеста на кръчма. \"Поздрав за Васко Шопа! Извади виното! Също така обича и крушова ракия\", провикна се по микрофона той. \"Чакам жена ми от работа. Спира едно БМВ 5-а серия, слизат двама, идват петима след това, колата е за четирима души. Ще ти дадем 20 лв. да ни закараш, ама сме пет човека. Сутринта возих една жена, която чакаше от това приложение, 30 минути го няма оплака ми се. Ама ние такситата сме били мафия. Аз си плащам всичко, да си изкарат професионалната компетентност и психото. Да си плащат, нямам нищо против. Те не подлежат на санкции\", казаха други двама таксиметрови водачи пред камерата на ПИК TV. \"За да спестят 2 лв., хората не знаят какво рискуват. Сигурно бялата сграда (парламентът - б.ред.) взима процент от тях, те не правят нищо\", нападнаха бикшишите. Сподели:", "date": "2019.03.21", "title": "ИЗВЪНРЕДНО В ПИК TV! Такситата излязоха на протест - над 600 жълти коли задръстиха площад \"Александър Невски\" (ОБНОВЕНА/СНИМКИ)"}
{"url": "https://pik.bg/%D1%82%D1%83%D1%81%D0%BA-%D1%81%D1%8A%D0%B3%D0%BB%D0%B0%D1%81%D0%B5%D0%BD-%D0%BD%D0%B0-%D0%BA%D1%80%D0%B0%D1%82%D0%BA%D0%BE-%D1%83%D1%81%D0%BB%D0%BE%D0%B2%D0%BD%D0%BE-%D0%BE%D1%82%D0%BB%D0%B0%D0%B3%D0%B0%D0%BD%D0%B5-%D0%BD%D0%B0-%D0%B1%D1%80%D0%B5%D0%BA%D0%B7%D0%B8%D1%82-news828051.html", "text": "Председателят на Европейския съвет Доналд Туск посочи, че Брюксел ще бъде отворен за удължаване на Брекзит след 29 март, ако Обединеното кралство даде гаранции, че отхвърлената на два пъти сделка, изготвена от председателя на Европейската комисия Жан-Клод Юнкер и британския премиер Тереза Мей ще бъде приета, пише базираното в Брюксел издание New Europe, цитирани от \"Фокус\". Мей официално поиска от Туск да отложи датата на излизане на Лондон от 29 март до 30 юни. Искането трябва да бъде одобрено единодушно от 27-те лидери на страните-членки, които трябва да вземат решението на предстоящата среща на върха в четвъртък и петък. „По това време не предвиждам извънреден Европейски съвет. Ако одобрите моите препоръки. Ако през следващата седмица в Камарата на общините има положителен вот, бихме могли да финализираме и формализираме решението за удължаване с помощта на писмена процедура“, каза Туск. „Дори ако надеждата за краен успех може да изглежда крехка, дори илюзорна, и въпреки че умората от Брекзит е все по-видима и оправдана, ние не можем да се откажем от търсенето - до последния момент - на положително решение“. Европейските лидери са готови да дадат на Обединеното кралство „кратко отлагане“, ако британските депутати приемат сделката, която ще бъде основата на отношенията между Лондон и Брюксел след раздялата. „В светлината на консултациите, които проведох през последните дни, считам, че ще бъде възможно кратко удължаване, но то ще бъде обвързано с положително гласуване на споразумението за оттегляне в Камарата на общините“, обясни Туск, като добави, „Остава открит въпросът за продължителността на такова удължаване. Предложението на премиера Май за 30 юни, което има своите достойнства, създава серия от въпроси от правен и политически характер. Лидерите ще обсъдят това утре“. Туск също намекна, че одобрението на неотдавнашното споразумение от Страсбург, което Юнкер и Мей обсъдиха миналата седмица, „е възможно“, тъй като „не създава рискове, особено ако се окаже помощ за процеса на ратификация във Великобритания“. В последното си усилие да спаси споразумението за оттегляне, Мей се втурна в Страсбург на 11 март, където тя и Юнкер се споразумяха за пакет от правно обвързващи споразумения относно статута на ирландската граница. Сподели:", "date": "2019.03.21", "title": "Туск съгласен на кратко условно отлагане на Брекзит"}
{"url": "https://pik.bg/%D0%BB%D1%83%D0%BA%D0%B0%D1%80%D1%81%D0%BA%D0%B8-%D0%BD%D0%B0%D0%BD%D0%B5%D1%81%D0%B5-%D0%B6%D0%B5%D1%81%D1%82%D0%BE%D0%BA-%D1%83%D0%B4%D0%B0%D1%80-%D0%BD%D0%B0-%D1%80%D1%83%D0%BC%D0%B5%D0%BD-%D1%85%D1%80%D0%B8%D1%81%D1%82%D0%BE%D0%B2-%D0%BF%D0%BE-%D0%B3%D0%BE%D0%BB%D1%8F%D0%BC-%D1%81%D1%80%D0%B0%D0%BC-%D0%B8-%D1%83%D0%BD%D0%B8%D0%B6%D0%B5%D0%BD%D0%B8%D0%B5-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D1%81%D0%B4%D1%81-%D0%BD-news828073.html", "text": "ГЕРБ и СДС обявиха обединението си за предстоящите евроизбори. Това стана след среща между лидера на ГЕРБ и премиер Бойко Борисов, Цветан Цветанов и лидера на СДС Румен Христов. След срещата стана ясно, че по препоръка на шефа на ЕНП е добре да има дясно обединение, за да имат повече депутати в европарламента, а премиерът обеща избираемо място на СДС. Това обаче явно не се харесва на всички. Бившият лидер на СДС Божидар Лукарски написа гневен пост във Фейсбук, с който критикува своите съпартийци. Сподели:", "date": "2019.03.21", "title": "Лукарски нанесе жесток удар на Румен Христов: По-голям срам и унижение в историята на СДС не съм виждал!"}
{"url": "https://pik.bg/%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%B1%D1%80%D1%8E%D0%BA%D1%81%D0%B5%D0%BB-%D0%B2%D0%BA%D0%B0%D1%80%D0%B2%D0%B0-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%BC%D0%BE%D0%BC%D0%B5%D0%BD%D1%82-%D0%BF%D0%B0%D0%BA%D0%B5%D1%82%D0%B0-%D0%BC%D0%BE%D0%B1%D0%B8%D0%BB%D0%BD%D0%BE%D1%81%D1%82-%D0%B2%D0%B8%D0%B4%D0%B5%D0%BE-news828146.html", "text": "Пакет \"Мобилност\" влиза в залата на Европейския парламент в понеделник по предложение на председателя на либералите в ЕП Ги Верхофстад, за да бъде гласуван на предпоследната сесия за този мандат сесия идната седмица в Страсбург. Това е решил председтателският съвет на ЕП току-що, съобщи евродепутатът Ангел Джамбазки. Сподели:", "date": "2019.03.21", "title": "Джамбазки алармира: Брюксел вкарва в последния момент \"пакета мобилност\" (ВИДЕО)"}
{"url": "https://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-news828070.html", "text": "ЦСКА вчера поднови тренировки след два дни и половина почивка. На заниманието с отбора бе и Жеферсон, който до миналата седмица не се готвеше с представителния тим на \"армейците\", пише \"Тема Спорт\". Бразилецът се готви по специална програма заради контузията, която получи по време на лагера в Испания. Жеферсон може да е на линия за първия кръг от плейофите. \"Червените\" ще играят срещу Черно море, но не се знае дали ще попадне в групата. От една страна, той изостава в кондиционно отношение. От друга, има четирима чужденци с паспорти извън ЕС, а сред 18-те могат да попаднат не повече от трима. Жеферсон може да остане извън групата заради това правило. В ЦСКА се надяват, че преди старта на плейофите БГ паспорти ще получат Енрике Рафаел и Евандро. Ако това се случи, ограничението за чужденци извън ЕС ще отпадне като проблем. Голяма част от футболистите на \"червените\" се възползваха от по-дългата почивка и посетиха родните си места. Главният мениджър на клуба Стойчо Стоилов пък разпуска в Рим. \"Армейците\" не са планирали контрола в паузата за националните отбори. Сподели:", "date": "2019.03.21", "title": "Добра новина за \"армейците\""}
{"url": "https://pik.bg/%D0%B7%D0%B0%D1%82%D0%B2%D0%B0%D1%80%D1%8F%D1%82-%D1%83%D0%BB%D0%B8%D1%86%D0%B8-%D0%B2-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%81%D0%BD%D0%B8%D0%BC%D0%BA%D0%B8-%D0%BD%D0%B0-%D1%84%D0%B8%D0%BB%D0%BC-news828062.html", "text": "Това съобщиха от пресцентъра на Столична община. Забраняват се престоят и паркирането на пътни превозни средства извън местата в режим „Служебен абонамент“ както следва: - от 07.30 часа до 19.30 часа на пл. „Николай Гяуров“ – 30 паркоместа; - от 06.00 до 12.00 часа на 23 март на ул. „Червена стена“ зад хотел „Маринела“ - 10 места. Въвежда се временна организация на движението в София във връзка със заснемане на филм. Сподели:", "date": "2019.03.21", "title": "Затварят улици в София заради снимки на филм"}
{"url": "https://pik.bg/%D0%B7%D0%B2%D0%B5%D1%80%D1%81%D1%82%D0%B2%D0%BE-%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85%D0%B0-%D1%89%D1%8A%D1%80%D0%BA%D0%B5%D0%BB-%D0%B2-%D1%85%D0%B0%D0%B4%D0%B6%D0%B8%D0%B4%D0%B8%D0%BC%D0%BE%D0%B2%D0%BE-news828065.html", "text": "Прелетял между 10-12 хиляди километра за да се завърне в собственото си гнездо, получил патрон в гърдите за добре дошъл. Сърцето на щъркела е пробито вероятно от патрон от въздушна пушка, издъхнал около час след намирането му в гр. Хаджидимово. На излизане от гр. Хаджидимово намерих друга мъртва птица - зеленоножка ( G. chloropus). Вярвам, че стореното ще е за поука, за да не се повтори никога повече, пише Димитър Попов. Най-харесваната и почитана от българския народ птица проля кървави сълзи в навечерието на пролетното равноденствие. За това сигнализира Фейсбук потребителят Димитър Попов в публичен пост, споделен от групата \"НЕ на изхвърлянето на домашни любимци на улицата!\" Сподели:", "date": "2019.03.21", "title": "ЗВЕРСТВО: Застреляха щъркел в Хаджидимово"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B2%D0%B4%D0%B8%D0%B3%D0%BD%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%BD%D0%B0-%D0%BA%D0%BC%D0%B5%D1%82%D0%B0-%D0%BD%D0%B0-%D1%87%D0%B5%D1%80%D0%B2%D0%B5%D0%BD-%D0%B1%D1%80%D1%8F%D0%B3-news828087.html", "text": "Специализираната прокуратура привлече към наказателна отговорност кмета на Червен бряг Данаил Вълов. Той е обвинен за длъжностно престъпление, за това, че през 2017 г., като публичен възложител по Закона за обществените поръчки, е нарушил служебните си задължения. Без да са били налице основанията в закона, е прекратил обществена поръчка за доставка на топъл обяд за социално слаби в Червен бряг и гр. Койнаре, като по този начин е облагодетелствал две свързани с него фирми. Вълов бе задържан (по Закона за МВР) на 20 март 2019 г. при провеждане на действия по досъдебно производство на Специализираната прокуратура, извършени от следователи в отдел „Следствен“ на СП и подпомогнати от служители на КПКОНПИ и МВР. След като му бе повдигнато обвинение и взета паричната гаранция в размер на 75 000 лева, Вълов бе освободен. Предстои Специализираната прокуратура да поиска от Специализирания наказателен съд да бъде отстранен от длъжност. По време на операцията бяха задържани до 24 часа и петима служители в общината, участвали в обществената поръчка. След разпит те също бяха освободени. За момента имат качеството на свидетели по делото. Сподели:", "date": "2019.03.21", "title": "ПЪРВО В ПИК: Спецпрокуратурата повдигна обвинения на кмета на Червен бряг"}
{"url": "https://pik.bg/%D0%BF%D0%B5%D1%82%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D1%85%D0%B0-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%80%D0%BE%D0%B4%D0%BE%D0%BF%D0%B8%D1%82%D0%B5-news828086.html", "text": "Петима души са пострадали при катастрофа край село Търън, Смолянско. Инцидентът е станал на 20 март малко след 14:00 ч., съобщиха от полицията. 23-годишен водач на „Ауди” предприел изпреварване, при което навлязъл в насрещната лента и последвал сблъсък с друг автомобил „Ауди”. Пострадали са водачът на първото превозно средство, както и спътниците му - мъж и жена на 20 и 41 години. Потърпевши при сблъсъка са водачката на другия автомобил - 18-годишно момиче, и пътуващият в колата й 22-годишен мъж. Всички са с леки наранявания, изразяващи се в охлузни рани и натъртвания. На потърпевшите е извършен медицински преглед. Сподели:", "date": "2019.03.21", "title": "Петима пострадаха при катастрофа в Родопите"}
{"url": "https://pik.bg/%D0%B4%D0%BE%D0%BA%D0%B0%D1%82%D0%BE-%D1%8F-%D0%B8%D0%B7%D0%B4%D0%B8%D1%80%D0%B2%D0%B0%D1%82-16-%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D0%BC%D0%BE%D0%BC%D0%B8%D1%87%D0%B5-%D0%BE%D1%82-%D1%81%D0%BB%D0%B8%D0%B2%D0%B5%D0%BD-%D0%BF%D0%B8%D1%88%D0%B5-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-news828059.html", "text": "Полицията в Сливен издирва 15- годишната Дарина Николова, а роднините нямат връзка с нея от 2 март тази година. Преди минути, от профила на тийнейджърката във Фейсбук бе написан пост в групата Born in Sliven. Изчезналото момиче обяснява, че не е отвлечена, нито пък е в чужбина, а на място, където е щастлива.Освен това тя пише и потресаващи подробности за живота й преди изгубването на връзка с нея. Сподели:", "date": "2019.03.21", "title": "Докато я издирват, 16-годишното момиче от Сливен пише във Фейсбук"}
{"url": "https://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BF%D1%80%D0%B8%D0%B5-%D0%B8%D0%B7%D1%86%D1%8F%D0%BB%D0%BE-%D0%BD%D0%BE%D0%B2-%D0%B7%D0%B0%D0%BA%D0%BE%D0%BD-%D0%B7%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0%D1%82%D0%B0-%D1%82%D0%B0%D0%B9%D0%BD%D0%B0-news828085.html", "text": "Депутатите гласуваха на второ четене изцяло новия Закон за търговската тайна. Законопроектът е внесен от Министерски съвет и урежда условията и реда за защита от неправомерно придобиване, използване и разкриване на търговска тайна, осъществявана по съдебен път в производство по граждански дела. В новия закон се дефинира понятието търговска тайна. По смисъла на текстовете това е всяка търговска информация, ноу-хау и технологична информация, представлява тайна по такъв начин, че като цяло или в точната си конфигурация и съвкупност от елементи не е общоизвестна или леснодостъпна за лица от средите, които обичайно боравят с такъв вид информация. За да отговаря на условията за търговска тайна тя трябва да има търговска стойност, поради тайния си характер и по отношение на нея да са предприети мерки за запазването ѝ от лицето, което има контрол върху информацията. Законът дефинира и понятието притежател на търговска тайна. Това е всяко физическо или юридическо лице, което правомерно контролира търговска тайна. Законът дава определение и на нарушител: всяко физическо или юридическо лице, което неправомерно е придобило, използвало или разкрило търговска тайна. Законопроектът регламентира и придобиването, използването и разкриването на търговска тайна и обяснява случаите, когато това е правомерно. Такова е, когато придобиването на търговска тайна е чрез независимо откритие или създаване, чрез наблюдение, изучаване, разглобяване или изпитване на продукт или по силата на договор ли по друг начин. Текстовете регламентират и неправомерно придобиване на търговска тайна. Такова по смисъла на закона е разкриването й чрез нерегламентиран достъп, присвояване, копиране на документи, вещи, материали, вещества или електронни документи, върху които се упражнява правомерен контрол от притежателя на търговската тайна и съдържат търговска тайна или информация, от която тайната може да бъде извлечена. Съгласно текстовете притежателят на търговска тайна има право да предяви иск пред съда срещу всеки нарушител на търговската тайна за установяване на неправомерното ѝ придобиване, разкриване или използване. Сподели:", "date": "2019.03.21", "title": "Парламентът прие изцяло нов Закон за търговската тайна"}
{"url": "https://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B0-%D0%B1%D0%BE%D0%BC%D0%B1%D0%B0-%D1%82%D0%BE%D0%BF-%D0%B8%D0%B3%D1%80%D0%B0%D1%87-%D1%81%D1%82%D1%8F%D0%B3%D0%B0-%D0%BA%D1%83%D1%84%D0%B0%D1%80%D0%B8%D1%82%D0%B5-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-news828066.html", "text": "ЦСКА най-вероятно ще продаде Божидар Чорбаджийски след края на сезона. Доскорошният капитан на \"червените\" е изпаднал в немилост пред ръководството, но двете страни ще се разделят по най-добрия начин, като от клуба ще направят всичко възможно да помогнат при намирането му на нов отбор в чужбина, твърди \"Меридиан мач\". Самият защитник още през зимата намекна, че ще се радва да продължи кариерата си зад граница, въпреки че не е стигнал тавана си в България. Чорбаджийски загуби титулярното си място в ЦСКА и няма големи изгледи да си го върне скоро. Любослав Пенев очевидно смята да налага младия Валентин Антов до лидера на отбраната Николай Бодуров. Освен това последното попълнение Нуно Томаш също е централен защитник и сигурно ще се окаже първи вариант за заместник при контузия или наказание. Много вероятно е \"червените\" да си върнат през лятото Пламен Гълъбов от Етър, както и да привлекат нов футболист в тази ключова зона. Чорбаджийски все още има добър имидж като национален състезател и ще може да бъде пласиран в чужбина, Божидар е сред най-сериозните родни таланти в момента. Шефовете на ЦСКА обаче явно са се отказали да го налагат и да вземат много пари от продажбата и вече залагат на Антов. При това положение ръководството няма да прави проблеми на 23-годишния защитник да продължи кариерата си навън. Сподели:", "date": "2019.03.21", "title": "ТРАНСФЕРНА БОМБА: Топ играч стяга куфарите на \"Армията\"?"}
{"url": "https://pik.bg/%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%BD%D0%B0%D1%80%D0%B5%D0%B4%D0%B8-%D1%80%D0%B0%D0%B7%D0%BF%D0%BE%D0%BB%D0%B0%D0%B3%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D1%89%D0%B5-%D0%B2%D0%BE%D0%B9%D0%BD%D0%B8%D1%86%D0%B8-%D0%BD%D0%B0-%E2%80%9E%D0%BE%D0%BF%D1%80%D0%B5%D0%B4%D0%B5%D0%BB%D0%B5%D0%BD%D0%B8-%D0%BC%D0%B5%D1%81%D1%82%D0%B0%E2%80%9C-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news828005.html", "text": "Президентът на Франция Еманюел Макрон е разпоредил разполагането на допълнителни армейски части за борба с тероризма, които да охраняват „определени места“, включително правителствени сгради  във Франция през уикендите. Това съобщи говорителят на правителството Бенжамен Гриво, като поясни, че мярката е с цел полицията да съсредоточи изцяло вниманието си върху протестите на „жълтите жилетки“, предадоха \"Асошиейтед Прес\" и \"Дойче Пресе\", цитирани от БНР. Говорителят цитира думите на президента: „Ние вече си имаме работа не с демонстрации, а с размирници“. Кметът на Ница обяви, че в града ще бъдат забранени протестите в район, определен от вътрешното министерство. Това ще е първата от очакваните поредица забрани за публични демонстрации. Те вероятно ще обхващат парижкия булевард „Шанз Елизе“ и важни части на градовете Тулуза и Бордо. Около 7 000 войници, повечето въоръжени с автоматични оръжия, вече дежурят из страната. Сподели:", "date": "2019.03.21", "title": "Еманюел Макрон нареди разполагането на още войници на „определени места“ във Франция"}
{"url": "https://pik.bg/%D0%B2%D1%8A%D1%80%D1%85%D0%BE%D0%B2%D0%BD%D0%B8%D1%8F%D1%82-%D0%BA%D0%BE%D0%BC%D0%B8%D1%81%D0%B0%D1%80-%D0%BD%D0%B0-%D0%BE%D0%BE%D0%BD-%D0%B7%D0%B0-%D0%BF%D1%80%D0%B0%D0%B2%D0%B0%D1%82%D0%B0-%D0%BD%D0%B0-%D1%87%D0%BE%D0%B2%D0%B5%D0%BA%D0%B0-%D0%BE%D1%81%D1%8A%D0%B4%D0%B8-%D1%80%D0%B5%D0%BF%D1%80%D0%B5%D1%81%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2%D1%8A%D0%B2-%D0%B2%D0%B5%D0%BD%D0%B5%D1%86-news828010.html", "text": "Върховният комисар на ООН за правата на човека Мишел Бачелет заяви, че силите за сигурност във Венецуела, подпомагани от проправителствени милиции, са упражнили репресии върху мирни протести, като нейната служба има документирани сведения за използвана прекомерна сила, за убийства и изтезания, съобщава ДПА, цитирана от БНР. „Има данни, че венецуелската полиция е убила 37 души при внезапни проверки на жилища в Каракас по-рано тази година”, каза Бачелет. Тя допълни, че мишена на рейдовете на специалните полицейски сили изглежда са били невъоръжени граждани. Най-уязвимите групи от обществото са особено засегнати от политическата и икономическата криза, а смъртността сред бременните жени и родилките, както и сред новородените се увеличава, предупреди върховният комисар. Венецуелските власти отказват да признаят мащабите и тежестта на лекарствената и продоволствена криза, принудила над три милиона венецуелци да избягат в чужбина, отбеляза още Бачелет. Сподели:", "date": "2019.03.21", "title": "Върховният комисар на ООН за правата на човека осъди репресиите срещу протестите във Венецуела"}
{"url": "https://pik.bg/%E2%80%9E%D1%82%D0%B0%D0%B9%D0%BC%D1%81%E2%80%9D-%D0%BA%D0%B0%D0%BA%D0%B2%D0%BE-%D0%BF%D0%BE%D0%B8%D1%81%D0%BA%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B8-%D0%BA%D0%B0%D0%BA-%D0%B8-%D0%BE%D1%82%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%BE%D1%82-%D0%B5%D1%81-news828006.html", "text": "Какво поиска Тереза Мей и как и отговориха от ЕС, обяснява авторитетният британски ежедневник „Таймс” в аналитичен материал, представен от „Фокус”. Министър-председателят отправи официално искане в писмо до Доналд Туск, председателя на Европейския съвет, лидерите на ЕС се съгласяват да удължат процеса по член 50 до 30 юни. С други думи, тя иска денят на Брекзит да бъде отложен с три месеца. В писмото тя каза, че е „уверена“, че нейната сделка ще бъде гласувана от парламента, като изясни, че тя все още иска да представи депутати с избор между Брекзит със и без споразумение. Единствената промяна е, че ръбът на пропастта се мести от 29 март на 30 юни. Премиерът също така се опита да представи дебата като поставя постигнатото от нея споразумение, което е в интерес на „народа“ срещу парламента, като обвиняваше депутатите като цяло, а не нейните действия за политическия хаос,. \"Тази зала отдели на Европа твърде ного време\", каза тя пред парламента. И в силен намек, че тя по-скоро ще се оттегли, отколкото да даде съгласие за по-дълъг срок, тя се закле: „Като премиер не съм готов да отложи Брекзит повече от 30 юни“. Доналд Туск даде предварителния си отговор във връзка с официалната позиция министър-председателя. Той предупреди също, че всяко кратко удължаване не може да продължи до 30 юни, както поиска премиерът. Той каза, че Брекзит ще трябва да бъде приключен и споразумението за оттегляне трябва бъде ратифицирано до 23 май - датата на изборите за Европейски парламент. Това се дължи на факта, че местата на Великобритания в ЕС трябва да бъдат преразпределени между другите държави-членки на тези избори. Ако Великобритания не участва в тези избори и след това отново поиска да удължи член 50 или се опита да го отмени изцяло преди 30 юни, това ще предизвика конституционна криза в блока, който той иска да избегне. Многозначително в изявлението си Туск не спомена за отпускането на дълъг срок, който бе обсъден от държавите-членки и Европейската комисия. Тази опция обаче не е изключена. Туск каза, че е готов да проведе нова спешна среща на високо равнище по-късно следващата седмица, ако споразумението за Брекзит бъде отхвърлено за трети път. В този момент изборът, пред който са изправени депутатите, може да бъде между напускане без споразумение и удължаване на член 50 с продължителност повече от година и участие в европейски избори. Това е малко вероятно, но не и невъзможно ЕС да промени своята позиция. Нещата могат и се променят по време на самата среща. Лидерите ще бъдат без своите помощници, което крие неизвестности. По-специално, по въпрос като член 50, лидерите трябва единодушно да се съгласят с всяко искане за удължаване, така че една държава-членка може теоретично да отхвърли предложението. Казано категорично, това означава, че времето за протакане е изтекло. Следващата седмица те ще трябва да избират между подкрепата на предложението на Мей или две други възможности: напускане без споразумение в петък в 23:00 ч. Или продължително отлагане, което би означавало участие в изборите за ЕС. Втората от тези две възможности може да не бъде гарантирана - това ще зависи от това какви решения ще вземат лидерите от ЕС на извънредна среща на високо равнище, която вероятно ще се проведе в четвъртък. Вероятно Мей ще внесе гласуването по споразумението в понеделник. Тези, които ще бъдат подложени на най-голям натиск, са депутатите от лейбъристите, които искат един по-мек Брекзит, но се страхуват да не бъдат наказани от избирателите си, ако има голямо удължаване. Те могат да решат, че най-малко лошият вариант е да подкрепят споразумението на Тереза Мей и след това да се опитат да променят политическата декларация в следващите месеци. Твърдолинейните „брекзитъри“ обаче ще приветства подхода на ЕС и все пак ще гласуват против споразумението с надеждата, че то ще доведе до Брекзит на 29 март. Макар и да не е сигурно, Демократичната юнионистка партия вероятно ще одобри споразумението. Гласуването може да е много оспорвано. Друг неизвестен фактор е възможността депутатите да поставят условие за одобрение като например решение за провеждането на втори референдум или да останат в митническия съюз на ЕС. Окончателното предложение може да не е чистото одобрение на сделката, на което се надява Тереза Мей. Приемането на споразумението не изключва Брекзит без споразумение, защото след това депутатите трябва да приемат нужното законодателство, включително и през Камарата на лордовете. „Брекзитърите“ могат да направят всичко възможно да забавят процеса, така че на 23 май Великобритания да напусне ЕС автоматично отново без споразумение. Ако го направят, лейбъристите, които гласуват в подкрепа на сделката, ще трябва отново и отново да гласуват предложенията на правителството, за да гарантират, че сделката ще бъде ратифицирана. Някои се опасяват, че пречките пред един единствен \"определящ\" вот не биха били нищо в сравнение с парламентарната война, необходима за ратифицирането на споразумението. Сподели:", "date": "2019.03.21", "title": "„Таймс”: Какво поиска Тереза Мей и как и отговориха от ЕС"}
{"url": "https://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D0%B1%D0%BE%D0%BD%D1%83%D1%81%D0%B8-%D0%BC%D0%BE%D0%B6%D0%B5-%D0%B4%D0%B0-%D0%BF%D0%BE%D0%BB%D1%83%D1%87%D0%B0%D1%82-%D1%84%D1%83%D1%82%D0%B1%D0%BE%D0%BB%D0%BD%D0%B8%D1%82%D0%B5-%D0%BD%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8-%D0%BF%D1%80%D0%B8-%D0%BA%D0%BB%D0%B0%D1%81%D0%B8%D1%80%D0%B0%D0%BD%D0%B5-%D0%BD%D0%B0-%D0%B5%D0%B2%D1%80%D0%BE-2020-news828007.html", "text": "9 250 000 евро ще прибере Българският футболен съюз, ако националният ни отбор се класира за финалите на Евро 2020, съобщава „Тема Спорт”. \"Трикольорите\" са в група с Англия, Чехия, Черна гора и Косово. Нашите стартират кампанията с домакинство на Черна гора утре от 19:00 часа. Както е известно, първите два отбора във всяка от 10-те квалификационни групи се класират за финалите на Европейското първенство през 2020 година, което ще се проведе в различни градове на континента. Останалите 4 квоти идват от Лигата на нациите, като за тях в зависимост от класиралите се през квалификациите може да има промени. Според запознати с делата на БФС, ако националите изпълнят целта, то играчите ще си разделят малко над 2 млн. евро във вид на премия, която централата ще им даде. Те ще бъдат разпределени в зависимост от броя изиграни мачове от футболистите. Очаква се в близките дни да има разговор по този повод между някои от тарторите, селекционера Петър Хубчев и отговорника за националните отбори и вицепрезидент на БФС Йордан Лечков. Състезателите най-вероятно ще бъдат представени от капитана Ивелин Попов и централния защитник Николай Бодуров. Засега за отделните мачове бонуси няма да има. При добро представяне обаче е възможно да има промяна. В края на миналата година от централата обявиха бюджет от близо 18 млн. лева за 2019 година. Сподели:", "date": "2019.03.21", "title": "Ето какви бонуси може да получат футболните ни национали при класиране на Евро 2020"}
{"url": "https://pik.bg/%D0%B2-%D1%81%D1%8A%D0%B1%D0%BE%D1%82%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%B3%D0%BE%D0%BB%D1%8F%D0%BC-%D0%BF%D1%80%D0%BE%D1%82%D0%B5%D1%81%D1%82-%D1%81-%D0%B8%D1%81%D0%BA%D0%B0%D0%BD%D0%B5-%D0%B7%D0%B0-%D0%B2%D1%82%D0%BE%D1%80%D0%B8-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news828009.html", "text": "В събота в Лондон ще се проведе голям протест с искане за втори референдум за Брекзит, пише британският вестник The Guardian, цитиран от „Фокус”. За протестния митинг са резервирани над 200 автобуса от цялата страна, като организаторите се надяват този път да съберат повече от 700 000 участници, колкото са присъствали на протеста през октомври миналата година. Джеймс Макгрори, ръководител на кампанията за втори референдум, каза, че това е „най-голямото масово движение в страната“ и се очаква стотици хиляди да се присъединят към марша от Парк Лейн до Парламентарния площад. Малко по-голямата част от обществеността, 52%, искат забавянето на Брекзит, докато 35% казват, че Обединеното кралство трябва да напусне следващата седмица. Но само 10% заявяват, че закъснението трябва да се използва, за да се даде време на сделката на Тереза Мей, другите заявиха, че времето трябва да се използва за преговори за мек Брекзит, провеждане на общи избори или провеждане на втори референдум. Сподели:", "date": "2019.03.21", "title": "В събота в Лондон ще се проведе голям протест с искане за втори референдум за Брекзит"}
{"url": "https://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%BF%D0%BE%D0%BB%D1%83%D0%B0%D0%B2%D1%82%D0%BE%D0%BC%D0%B0%D1%82%D0%B8%D1%87%D0%BD%D0%B8%D1%82%D0%B5-%D0%B1%D0%BE%D0%B9%D0%BD%D0%B8-%D0%BE%D1%80%D1%8A%D0%B6%D0%B8%D1%8F-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news828021.html", "text": "Властите в Нова Зеландия официално въведоха забрана на полуавтоматичните бойни оръжия и щурмови пушки за територията на страната, съобщава РИА „Новости”, като се позовава на сайта на правителството на страната. „Кабинетът счете за необходимо да промени законодателството на среща в понеделник, 72 часа след ужасяващия терористичен акт в Крайстчърч. Сега, шест дни след атаката, обявяваме забрана на всички бойни полуавтоматични оръжия и на щурмовите пушки”, се посочват в прессъобщението думите на премиера на Нова Зеландия Джасинда Ардърн. Сподели:", "date": "2019.03.21", "title": "Властите в Нова Зеландия забраниха полуавтоматичните бойни оръжия в страната"}
{"url": "https://pik.bg/%D1%81%D0%BB%D0%B5%D0%B4-%D1%80%D0%B0%D0%B7%D0%B2%D0%BE%D0%B4%D0%B0-%D1%81%D1%8A%D1%81-%D1%81%D0%B0%D0%BD%D1%8F-%D0%BD%D0%B8%D0%BA%D0%B8-%D0%B8%D0%BB%D0%B8%D0%B5%D0%B2-%D1%81%D0%B8-%D1%82%D1%8A%D1%80%D1%81%D0%B8-%D0%BD%D0%BE%D0%B2%D0%B0-%D0%B6%D0%B5%D0%BD%D0%B0-%D1%81-%D0%BE%D0%B1%D1%8F%D0%B2%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B5-%D0%BD%D0%B5-%D0%BF%D0%BE%D0%B2%D0%B5%D1%87%D0%B5-%D0%BE%D1%82-29-%D0%B3%D0%BE-news827829.html", "text": "След успеха на \"Живи легенди\", \"Нокаут\" и \"Чужденецът\", Ники Илиев вече е на терен за четвъртата си лента. Тя ще носи името \"Завръщане\", обяви самият режисьор. Основните локации на новия филм ще са в Пловдив, където в момента се вихри екипът на режисьора. В момента тече финалната подготовка на снимките като продуцентите издирват най-добрите места, където да се завърти камерата. В последните дни Илиев, заедно с партньорите си - водещия на новините на Нова тв Богомил Грозев, актьора Башар Рашах и Райна Караянева обиколиха Гребната база, Небет тепе и калдаръмените улици на стария град. В същото време част от актьорите вече репетират на маса. Сред тях са обичайният заподозрян Любомир Ковачев и Александър Кадиев, който стана любимец на киноманите от последната реализирана лента на Илиев - \"Нокаут\". Там актьорът и водещ на \"Преди обед\" се разписа с малка, но запомняща се роля на ром и беляза един от най-смешните моменти във филма. Към каста вече се е присъединил и младият татко Орлин Павлов, който също участва във всеки проект на блондина. Самият режисьор ще се нагърби с по-сериозно участие в \"Завръщане\". За ролята, която ще поеме той вече се труди усилено във фитнеса, за да влезе в топ форма. С участие най-вероятно ще се разпишат още Бойко Кръстанов и Даниел Ангелов. Нежната половина от каста обаче остава обвита в мистерия. До сега главната женска роля се поверяваше по традиция на вече бившата съпруга на Илиев - Саня Борисова. Най-вероятно обаче в новата лента ще изгрее и нова звезда. За това намекна самият режисьор, който обяви кастинг за жена между 22 и 29 години и мъж - около 35-40 г. за основните роли, пише \"Монитор\". Мераклиите могат да покажат потенциала си пред самия Ники Илиев на 28 март в Нов Театър в НДК между 10 и 16 ч. Снимките на \"Завръщане\" трябва да започнат през май, а премиерната дата вече е фиксирана за 18 октомври. Сподели:", "date": "2019.03.21", "title": "СЛЕД РАЗВОДА СЪС САНЯ: Ники Илиев си търси нова жена с обява, трябва да е не повече от 29 години..."}
{"url": "https://pik.bg/%D0%BD%D0%B0%D0%B9%D0%B4%D0%B6%D1%8A%D0%BB-%D1%84%D0%B0%D1%80%D0%B0%D0%B6-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%E2%80%9E%D0%B4%D0%B0-%D1%80%D0%B0%D0%B7%D0%BA%D1%8A%D1%81%D0%B0%E2%80%9D-%D1%82%D0%BE%D1%80%D0%B8%D1%82%D0%B5-%D0%B0%D0%BA%D0%BE-%D0%BE%D1%82%D0%BB%D0%BE%D0%B6%D0%B0%D1%82-%D0%B1%D1%80%D0%B5%D0%BA%D0%B7%D0%B8%D1%82-news828016.html", "text": "Найджъл Фараж се закани, че ще разкъса Торите „крайник от крайник“, ако Тереза Мей отложи Брекзит, цитира думите му британският вестник „Телеграф”, цитиран от „Фокус”. Бившия лидер на Британската партя на независимостта, който вече е свързан с новата Брекзит партия , пише в своя статия в изданието, че удължаването на член 50 ще се разглежда като предателство от милиони гласоподаватели. \"Всяко удължаване на член 50 ще бъде разглеждано като предателство на нацията ни от милиони разгневени консервативни гласоподаватели\", каза той. „Изборът пред Тереза Май е прост. Ако държи твърдо и спазва закона на страната, Великобритания ще напусне Европейския съюз в 23:00 часа на 29 март. „Ако тя се забави и последва продължително удължаване, обещавам, че ще направя всичко възможно, за да разкъсам партията й „крайник по крайник“. Не заслужават нищо по-добро. Време е да напуснем Европейския съюз и да продължим остатъка от живота си.\" Фарадж написа още: „Тъй като министър-председателят се отправя към утрешната среща на върха на ЕС в Брюксел с малки перспективи да постигне отчаяния си опит да създаде краткосрочно продължение на член 50, искам да й дам нещо друго, за което да помисли: оцеляването на Консервативната партия.\". Според него, като кандидатства за удължаване на член 50, Тереза Мей нанася щети на глобалната позиция на Великобритания като демократична нация. Сподели:", "date": "2019.03.21", "title": "Найджъл Фараж се закани „да разкъса” Торите, ако отложат Брекзит"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B1%D1%83%D1%81-%D0%BD%D0%B0-%D1%81%D1%8A%D0%B4%D0%B5%D0%B1%D0%BD%D0%B0-%D0%BE%D1%85%D1%80%D0%B0%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%B7%D0%B0%D1%82%D0%B0%D0%BF%D0%B8-%D0%BF%D1%8A%D1%82%D1%8F-%D0%BA%D1%8A%D0%BC-%D1%81%D0%BE%D1%84%D0%B8%D1%8F-news828089.html", "text": "Катастрофа на външноградската магистрала в Перник затапи движението към София тази сутрин. Инцидентът е станал на моста срещу ТЕЦ \"Република\", информираха шофьори. Колона от автомобили изчакваха освобождаването на тапата. Според очевидци катастрофата е между лек автомобил и микробус, на който личали надписи на Главна дирекция „Изпълнение на наказанието“, съобщава струма.бг. Все още не е ясно дали има пострадали и колко са те. На мястото има полиция. Причината за катастрофата се изяснява. Сподели:", "date": "2019.03.21", "title": "ОТ ПОСЛЕДНИТЕ МИНУТИ: Бус на \"Съдебна охрана\" катастрофира, затапи пътя към София"}
{"url": "https://pik.bg/%D0%BE%D0%BF%D0%B0%D1%81%D0%BD%D0%BE-%D1%83%D1%87%D0%B5%D0%BD%D0%B8-%D1%83%D1%81%D1%82%D0%B0%D0%BD%D0%BE%D0%B2%D0%B8%D1%85%D0%B0-%D1%87%D0%B5-%D1%83%D0%BF%D0%BE%D1%82%D1%80%D0%B5%D0%B1%D0%B0%D1%82%D0%B0-%D0%BD%D0%B0-%D0%B3%D0%BE%D1%80%D0%B5%D1%89-%D1%87%D0%B0%D0%B9-%D0%BC%D0%BE%D0%B6%D0%B5-%D0%B4%D0%B0-%D0%B4%D0%BE%D0%B2%D0%B5%D0%B4%D0%B5-%D0%B4%D0%BE-news827997.html", "text": "Международен екип от учени е открил, че употребата на горещ чай повишава риска от развиване на рак на хранопровода, съобщава електронното издание  Eurek Alert. Отбелязва се, че в изследването са участвали над 50 000 души на възраст между 40 и 75 години. Те били наблюдавани в рамките на десет години, като са били установени над 317 случая на това заболяване. По време на изследването си, учените разкрили, че ежедневната употреба на над 700 милилитра чай, чиято температура превишава 60 градуса по Целзий, увеличава риска от развиване на рак на хранопровода с 90 процента. Авторите на изследването подчертават, че резултатите са валидни не само за употребата на чай, но и на други горещи напитки. Сподели:", "date": "2019.03.21", "title": "Опасно: Учени установиха, че употребата на горещ чай може да доведе до..."}
{"url": "https://pik.bg/%D0%BE%D1%82-%D0%BB%D0%B5%D0%B2%D1%81%D0%BA%D0%B8-%D0%B2%D0%B4%D0%B8%D0%B3%D0%B0%D1%82-%D0%B7%D0%B0%D0%BF%D0%BB%D0%B0%D1%82%D0%B0%D1%82%D0%B0-%D0%BD%D0%B0-%D1%81%D1%82%D0%B0%D0%BD%D0%B8%D1%81%D0%BB%D0%B0%D0%B2-%D0%BA%D0%BE%D1%81%D1%82%D0%BE%D0%B2-news828017.html", "text": "Нападателят на Левски Станислав Костов ще е един от малкото футболисти на \"сините\", който през лятото ще получи възможност за увеличение на месечното възнаграждение, съобщава „Тема Спорт”. В момента благоевградчанинът е сред най-нископлатените играчи в отбора, а именно неговото силно представяне е и най-голямата изненада в кампанията на „сините”. 27-годишният Костов е взел участие във всичките 26 шампионатни мача на тима до момента. В тях той отбеляза 19 гола. По този начин е лидер в листата на реализаторите в Първа лига, като оставя зад себе си топстрелеца на Лудогорец Клаудиу Кешерю - румънецът е с 18. Костов пристигна на \"Герена\" в началото на 2018 година. Стори го като свободен агент, след като разтрогна договора си с Пирин (Благоевград). На нападателя бе отредена поддържаща роля от тогавашния наставник Делио Роси. В първия си полусезон със синята фланелка той изигра 11 срещи, в които реализира 3 попадения. Този сезон обаче прави най-силната си кампания в кариерата. Костов има договор с Левски до 2020 година. Сподели:", "date": "2019.03.21", "title": "От Левски вдигат заплатата на Станислав Костов"}
{"url": "https://pik.bg/%D0%BE%D0%B1%D1%80%D0%B0%D0%B7%D0%BE%D0%B2%D0%B0%D1%82%D0%B5%D0%BB%D0%B5%D0%BD-%D1%86%D0%B5%D0%BD%D1%82%D1%8A%D1%80-%D0%B7%D0%B0-%D0%B4%D0%B5%D1%86%D0%B0-%D0%BE%D1%82%D0%B2%D0%B0%D1%80%D1%8F-%D0%B2%D1%80%D0%B0%D1%82%D0%B8-%D0%BA%D1%8A%D0%BC-%D0%BC%D1%83%D0%B7%D0%B5%D1%8F-%D0%B2-%D0%BA%D0%BD%D1%8F%D0%B6%D0%B5%D1%81%D0%BA%D0%B8%D1%8F-%D0%B4%D0%B2%D0%BE%D1%80%D0%B5%D1%86-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news828015.html", "text": "Модерен образователен център ще бъде открит в Института за етнология и фолкористика с етнографски музей към БАН, съобщи БНР. Три зали ще посрещат деца, като в рамките на няколко образователни програми специалистите от института ще показват българските традиции. Повече от 2 години продължи благотворителната кампания, чрез която бяха ремонтирани помещенията в Княжеския дворец, коментира  доц. Петко Христов, изпълняващ длъжността директор на етнографския музей към БАН. „Ремонтът и оборудването на образователния център ни струваше около 50 000 лева, като по-голямата част от тази сума я даде Българска академия на науките, но също и редица фирми –заяви доц. Христов. -  Трябва в центъра на София, в тази емблематична сграда на Княжеския дворец да има място, където децата ни да се докоснат до този майсторлък, който предците им са ни го предали“. Сподели:", "date": "2019.03.21", "title": "Образователен център за деца отваря врати към музея в Княжеския дворец в столицата"}
{"url": "https://pik.bg/%E2%80%9E%D0%B4%D0%B5%D0%B9%D0%BB%D0%B8-%D0%B5%D0%BA%D1%81%D0%BF%D1%80%D0%B5%D1%81%E2%80%9D-%D0%B4%D0%BD%D0%B5%D1%81-%D0%B5-%D1%80%D0%B5%D1%88%D0%B8%D1%82%D0%B5%D0%BB%D0%B5%D0%BD-%D0%B4%D0%B5%D0%BD-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news828013.html", "text": "Лидерите на Европейския съюз ще се срещнат днес, за да обсъдят възможността за кратко удължаване на член 50 след официалното писмо на премиера Тереза Мей до Доналд Туск с искане за тримесечно забавяне на Брекзит, съобщава „Дейли Експрес”, цитирани от „Фокус”. Всички лидери на държавите-членки на ЕС трябва да се споразумеят за отлагането на Брекзит. Ако те не успеят да постигнат единодушно споразумение, Великобритания ще напусне ЕС, както беше планирано на 29 март. Доналд Туск предупреди, че ЕС може само да отложи закъснението, ако договореното вече споразумение бъде гласувано в Камарата на Общините. Тереза Мей поиска от ЕС датата на изтегляне да бъде отложена до 30 юни и дори заплаши да подаде оставка като министър-председател, ако депутатите поискат по-дълго забавяне. Снощи Мей изнесе реч пред нацията , в която изрази „личното си съжаление“, че Великобритания не напуска ЕС навреме и призова депутатите да подкрепят споразумението. Говорейки от кабинета си Мей каза: „Минаха почти три години, откакто обществеността гласува за напускане на Европейския съюз. Това беше големият урок по демокрация в историята на нашата страна. Станах премиер с обещание да изпълня тази народна воля. През март 2017 г. стартирах процеса по член 50 за Великобритания за излизане от ЕС. А парламентът го подкрепи с огромно мнозинство. А сега няма да напуснем навреме на 29 март. Това закъснение е въпрос на голямо лично съжаление за мен и за това съм абсолютно сигурна, че вие – обществото, видяхте достатъчно”. От своя страна Доналд Туск каза, че краткото забавяне на Брекзит е „възможно“ с определени условия. Говорейки от Брюксел, Туск каза: „В светлината на консултациите, които проведох през последните дни, считам, че ще бъде възможно кратко удължаване, но то ще зависи от положителния вот на споразумението за оттегляне от ЕС. \" Въпреки това председателят на Европейската комисия Жан-Клод Юнкер заяви, че ЕС е направил много, за да улесни Обединеното кралство за процеса на Брекзит и не може да направи повече. Юнкер подчерта: \"Няма да има повторни преговори, нови преговори, никакви допълнителни гаранции в допълнение към вече дадените.\" Франция също не подкрепя удължаването на Брекзит за Великобритания. Френският министър на външните работи Жан-Ив Льо Дриан заяви вчера: \"Една ситуация, в която Тереза Мей не би могла да представи на Европейския съвет достатъчно гаранции за надеждността на нейната стратегия, ще доведе до отхвърляне на искането за удължаване и избор на сделка излизане. \" Утре,седмица преди Великобритания да напусне блока, британският премиер ще присъства на втория ден на срещата на върха на ЕС, където ще разговаря с висши лидери на ЕС. Въпросът дали Великобритания ще има евродепутати на европейските избори трябва да бъде решен - Комисията настоява, че при удължаване на срока за Брекзит след изборите на 23 май,трябва да бъдат избрани британските членове на ЕП. Сподели:", "date": "2019.03.21", "title": "„Дейли Експрес”: Днес е решителен ден за Брекзит"}
{"url": "https://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D1%81%D1%8A%D1%81-%D1%81%D0%B0%D1%89-%D0%B8%D0%BC%D0%B0%D0%BC%D0%B5-%D0%BE%D0%B1%D1%89%D0%B8-%D1%86%D0%B5%D0%BB%D0%B8-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news828012.html", "text": "Правителствата на Бразилия и САЩ имат сходни оценки на ситуацията във Венецуела и преследват еднакви цели за намирането на изход от политическата криза там. Това заяви на пресконференция бразилският министър на външните работи Ернесто Араужо, цитиран от ТАСС и БНР. Той поясни, че Бразилия разчита на дипломатически и политически натиск, докато Вашингтон може да въздейства на Каракас със санкции. Във вторник президентите на САЩ и Бразилия Доналд Тръмп и Жаир Болсонаро потвърдиха в съвместно изявление единната си позиция да подкрепят опозиционния лидер Хуан Гуайдо, обявил се за временен президент на Венецуела. Т ръмп напомни, че неговата администрация обсъжда всички възможни варианти спрямо на Венецуела. Сподели:", "date": "2019.03.21", "title": "Външният министър на Бразилия: Със САЩ имаме общи цели във Венецуела"}
{"url": "https://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%B8%D0%B7%D0%BF%D1%8A%D0%BB%D0%BD%D1%8F%D0%B2%D0%B0%D1%89%D0%B8%D1%8F%D1%82-%D0%B4%D0%BB%D1%8A%D0%B6%D0%BD%D0%BE%D1%81%D1%82%D1%82%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%81%D0%B0%D1%89-%D0%B7%D0%B0-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D0%B2-%D0%B8%D0%BD%D1%82%D0%B5%D1%80%D0%B5%D1%81-%D0%BD%D0%B0--news828033.html", "text": "Генералният инспектор на Министерството на отбраната на Съединените щати започна вътрешно разследване в посока на това, че изпълняващият длъжността министър на отбраната на САЩ Патрик Шанахан би могъл да действа в интерес на бившия му работодател, „Боинг“, пише авторитетното издание Politico, цитирано от „Фокус”. \"Генералният инспектор на Министерството на отбраната реши да започне разследване по жалби, които получихме наскоро за това, че и.д. министърът на отбраната Патрик Шанахан може да е предприел действия, насочени към защита на интересите на бившия си работодател, „Боинг“ и за пренебрежителни изказвания за конкурентите на авиационния гигант, което може да бъде нарушение на етичните правила - съобщават от  пресслужбата на офиса на главния инспектор. - Ние информирахме Шанахан, че сме започнали разследване\". Самият Шанахан не е имал възражения да започне проверка по този въпрос. В по-ранни публикации изданието отбелязва, че Шанахан на вътрешните срещи в Пентагона говори отрицателно и грубо за програмата за производство на пето поколение изтребител F-35, който е продукт на американската корпорация \"Локхийд Мартин\". Той твърди, че \"Локхийд Мартин\" „изобщо не е знаят как да реализират каквато и да е програма“ и изрази увереност, че ако производствената програма на многофункционалните изтребители бъде поверена на „Боинг“, тогава тя би била изпълнена много по-добре. Шанахан е работил 31 години за съперника на \"Локхийд Мартин\" - компанията „Боинг“, която през 2001 г. е загубила търга на Пентагона за производство на многофункционални изтребители. Според изданието, в средата на 2017 г., когато Шанахан започва работа в Пентагона, той подписва споразумение, съгласно което той обещава да не взема решения по въпроси, свързани по някакъв начин с бившия му работодател. Сподели:", "date": "2019.03.21", "title": "Разследват изпълняващият длъжността министър на отбраната на САЩ за действия в интерес на „Боинг“"}
{"url": "https://pik.bg/%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%B3%D0%BE%D1%82%D0%BE%D0%B2-%D0%B4%D0%B0-%D0%BF%D0%BE%D1%81%D0%B5%D1%82%D0%B8-%D1%80%D1%83%D1%81%D0%B8%D1%8F-%D1%81%D0%BB%D0%B5%D0%B4-%D0%BF%D1%80%D0%BE%D0%B2%D0%B0%D0%BB%D0%B0-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D1%81%D0%B8-%D1%81-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news828023.html", "text": "Севернокорейският лидер Ким Чен Ун има намерение да пътува до Русия, като това негово желание е било провокирано от неуспешната среща с американския президент Доналд Тръмп, съобщава южнокорейското издание Donga Ilbo, като се позовава на бившия ръководител на Центъра за корейски програми на ЦРУ Андрю Ким. Бившият топ разузнавач заявява, че Ким Чен Ун иска да пътува до Русия, но не разкрива своите източници на информацията. Андрю Ким добавя, че севернокорейскеят лидер има намерение да посети и Китай. Добавя се, че въпреки всичко, Ким Чен Ун все още има намерение да води диалог със Съединените щати. По-рано от Кремъл изразиха надежда, че датата и мястото на срещата на президента на Русия Владимири Путин и лидера на КНДР Ким Чен Ун ще бъдат договорени в скоро време. Сподели:", "date": "2019.03.21", "title": "Ким Чен Ун готов да посети Русия след провала на срещата си с Доналд Тръмп"}
{"url": "https://pik.bg/%D1%81%D0%B0%D1%89-%D0%BF%D1%80%D0%B5%D1%85%D0%B2%D1%8A%D1%80%D0%BB%D0%B8%D1%85%D0%B0-%D1%88%D0%B5%D1%81%D1%82-%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%B8-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%BE%D0%B2%D0%B0%D1%87%D0%B0-%D0%B2-%D0%B5%D0%B2%D1%80%D0%BE%D0%BF%D0%B0-news828022.html", "text": "Шест стратегически бомбардировачи на американските военновъздушни сили В-52, разположени в базата в Луизиана, бяха прехвърлени в Европа за \"интеграция в театъра на действие и участие във въздушни учения\" заедно със съюзници и партньори в НАТО. Това съобщи американската телевизия „Син Ен Ен”, която описа прехвърлянето като сигнал, предназначен за Русия във връзка с петата годишнина от анексирането на Крим. Според медията, групата B-52 пристигна във въздушната база на „Феърфорд“ във Великобритания в края на миналата седмица. В понеделник четири бомбардировачи \"изпълниха полети на няколко места в Европа, включително Норвежко море, Балтийско море (Естония) и Средиземно море (Гърция)\", цитира „Си Ен Ен” информация от военновъздушните сили на САЩ. B-52, разположени в базите „Андерсън“ в Гуам в Тихия океан и в „Феърфорд“, са провели  „едновременни учения за запознаване с театъра на операциите в Индо-Тихоокеанския регион и Европа\". „Колективното полет в Индо-Тихоокеанския регион и Европа демонстрира лоялността на Съединените щати към своите съюзници и партньори чрез глобалната ангажираност на въоръжените сили”, добавиха военновъздушните сили на САЩ. Сподели:", "date": "2019.03.21", "title": "САЩ прехвърлиха шест стратегически бомбардировача в Европа"}
{"url": "https://pik.bg/%D0%BF%D0%BE%D1%87%D0%B8%D1%82-%D1%87%D0%B5%D1%81%D1%82%D0%B2%D0%B0%D0%BC%D0%B5-%D0%B2%D0%B5%D0%BB%D0%B8%D0%BA-%D1%81%D0%B2%D0%B5%D1%82%D0%B5%D1%86-%D0%BF%D1%80%D0%BE%D1%81%D0%BB%D0%B0%D0%B2%D0%B8%D0%BB-%D1%81%D0%B5-%D1%81-%D0%BC%D0%BD%D0%BE%D0%B3%D0%BE-%D1%87%D1%83%D0%B4%D0%B5%D1%81%D0%B0---%D0%B5%D1%82%D0%BE-%D0%BA%D0%BE%D0%B9-%D1%87%D0%B5%D1%80%D0%BF%D0%B8-%D0%B7%D0%B0-%D0%B8%D0%BC%D0%B5%D0%BD-%D0%B4%D0%B5%D0%BD-news828037.html", "text": "- той бил родом от Антиохия. Той бил ученик на апостол Петър и от него бил поставен за Катански епископ в Сицилия. Добре и богоугодно пасял той своето стадо, обръщал неверните в Христовата вяра и извършил много чудеса, от които ще споменем само едно. В тази местност имало извор, от който течала горчива вода; но светителят Кирил, като се помолил на Бога, превърнал нейната горчивина в сладост. Като видял това, началникът елин, който бил идолопоклонник, повярвал в Христа, а заедно с него повярвали и още много други. Достигнал дълбока старост, свети Кирил тихо и блажено починал и бил погребан с чест на този остров (Сицилия), като подава изцеление на тези, които прибягват към него. не се знае нито мястото, където се е родил св. Яков, нито мястото, където е бил епископ. Знае се само, че той изпълнил закона Христов, като се подвизавал дълго в пост и молитва и че във времето на император Константин Копроним преживял много мъки и страдания от иконоборците. Живял през VIII век. Сподели:", "date": "2019.03.21", "title": "ПОЧИТ: Честваме велик светец, прославил се с много чудеса - ето кой черпи за имен ден"}
{"url": "https://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D1%81%D0%B0%D1%89-%D0%B8%D0%B7%D0%B7%D0%B5%D1%85%D0%B0-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D1%81%D0%B2%D1%8A%D1%80%D0%B7%D0%B0%D0%BD%D0%B8-%D1%81%D1%8A%D1%81-%D1%81%D0%B5%D1%80%D1%82%D0%B8%D1%84%D0%B8%D0%BA%D0%B0%D1%86%D0%B8%D1%8F%D1%82%D0%B0-%D0%BD%D0%B0-%E2%80%9E%D0%B1%D0%BE%D0%B8%D0%BD%D0%B3%E2%80%9C-737-%D0%BC%D0%B0%D1%85-8-news828025.html", "text": "Министерството на правосъдието на САЩ изпрати поредица от искания за изземване на документи като част от разследване на процеса на сертифициране на „Боинг“ 737 MAX 8, съобщи „Си Ен Ен”, цитирани от „Фокус”. Телевизията се позовава на източници от разследването. Според тези източници агенцията е започнала криминално разследване след катастрофата на „Боинг“ 737 MAX 8 на индонезийската авиокомпания Lion Air миналия октомври. Следователите се интересуват от включване на инструкции за пилотите на тази серия от въздухоплавателни средства, подробности за маркетинга на самолета, както и точно как корпорацията промотира модифицираната версия на „Боинг“ 737 на пазара. Разследването е поверено на офиса на ФБР в Сиатъл и криминалния отдел на Министерството на правосъдието в този щат, уточни „Си Ен Ен ”. Във вторник министърът на транспорта на САЩ Илейн Чао изпрати искане до главния инспектор на нейното ведомство Калвин Сковела да извърши цялостен преглед на процедурата за сертифициране на „Боинг“ 737 MAX 8. Ръководителят на Министерството на транспорта очаква инспекторът да я информира за всички етапи на инспекцията. Сподели:", "date": "2019.03.21", "title": "Властите в САЩ иззеха документи, свързани със сертификацията на „Боинг“ 737 МАХ 8"}
{"url": "https://pik.bg/%D0%BC%D0%B0%D1%80%D1%82%D0%B5%D0%BD%D1%81%D0%BA%D0%BE-%D0%B2%D1%80%D0%B5%D0%BC%D0%B5-%D0%BF%D1%8A%D1%80%D0%B2%D0%B0-%D0%BF%D1%80%D0%BE%D0%BB%D0%B5%D1%82-%D0%B8%D0%B4%D0%B2%D0%B0-%D1%81-%D0%BF%D0%BE-%D0%BC%D0%B0%D0%BB%D0%BA%D0%BE-%D1%81%D0%BB%D1%8A%D0%BD%D1%86%D0%B5-%D0%B8-%D0%BF%D0%BE%D0%B2%D0%B5%D1%87%D0%B5-%D0%BE%D0%B1%D0%BB%D0%B0%D1%86%D0%B8-news828020.html", "text": "Над Западна и Централна България в днешния първи пролетен ден облачността ще бъде предимно значителна. На места главно в планинските райони след обяд краткотрайно ще превали, съобщават от Националния институт по метеорология и хидрология (НИМХ), цитирани от „Фокус”. На Изток ще има по-значителни разкъсвания и намаления на облачността. Ще продължи да духа слаб до умерен север-североизточен вятър. Минималните температури ще са между 3 и 8 градуса, максималните ще достигнат до между 12 и 17 градуса. Атмосферното налягане ще се задържи значително по-високо от средното за месеца. Над Черноморието облачността ще е променлива и валежи не се очакват. Ще духа до умерен, в крайните южни райони и временно силен вятър от север-североизток, който вечерта почти ще стихне. Максималните температури ще са между 9 и 12 градуса. Температурата на морската вода ще достигне 8 – 10 градуса. Вълнението на морето ще е 2-3 бала. Над планините ще е предимно облачно, на много места и мъгливо. Главно в следобедните часове, в масивите от Западна България ще превали краткотраен дъжд, над 1 700 – 1 800 метра – сняг. Ще духа слаб до умерен вятър от север-североизток. Максималната температура на височина 1 200 метра ще е около 6 градуса, на 2 000 метра - около минус 1 градус. Утре превалявания са малко вероятни. Облачността ще се разкъса и ще намалее до предимно слънчево. Вятърът ще е все още от север-североизток, в Източна България до умерен. През почивните дни ще преобладава слънчево време с по-значителна облачност в събота над Източна България. В нощните часове и сутрин ще бъде почти тихо и ще се понижат минималните температури, а дневните ще се повишат и в неделя отново ще достигнат, на места и ще надхвърлят 20 градуса.. Сподели:", "date": "2019.03.21", "title": "МАРТЕНСКО ВРЕМЕ: Първа пролет идва с по-малко слънце и повече облаци"}
{"url": "https://pik.bg/%D0%BF%D1%80%D0%BE%D1%82%D0%B5%D1%81%D1%82%D1%8A%D1%82-%D0%BD%D0%B0-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8%D1%82%D0%B5-%D1%81%D0%B5%D1%81%D1%82%D1%80%D0%B8-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-news828019.html", "text": "Медицинските сестри продължават и днес своите протести пред Министерство на здравеопазването с основно искане за достойно заплащане, съобщи БНР. Вчера техни представители се срещнаха със здравния министър Кирил Ананиев, с когото се разбраха заедно да изработят Методика за формиране и разпределение на работните заплати в сектора. Независимо от това обаче, медиците остават в стачна готовност, докато исканията им за стартова заплата от две минимални не бъдат изпълнени. Протестиращите се разграничиха от Българска асоциация на професионалистите по здравни грижи, които обаче заявиха, че подкрепят исканията им като справедливи. Протести на медицинските специалисти ще има и в други градове на страната. В Бургас протестът ще се състои пред сградата на Общината в 15:00 часа. В този час ще излязат на протест и медицинските сестри в Пазарджик - също пред Общината. Очаква се той да е по-мащабен, въпреки заплахите, получени от недоволните медици по места, каза координатора Димитрия Димитрова. Въпреки обещанията на здравното министерство, на протест ще излязат и медиците в Габрово. Очаква се в 13:30 часа медицински сестри, фелдшери и лаборанти от Областната болница в града да излязат пред здравното заведение, за да поискат за пореден път достойно заплащане и условия на труд. Сподели:", "date": "2019.03.21", "title": "Протестът на медицинските сестри продължава"}
{"url": "https://pik.bg/%D0%B8%D0%B4%D0%B5%D0%BD%D1%82%D0%B8%D1%84%D0%B8%D1%86%D0%B8%D1%80%D0%B0%D1%85%D0%B0-%D0%B2%D1%81%D0%B8%D1%87%D0%BA%D0%B8-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D1%82%D0%B5%D1%80%D0%BE%D1%80%D0%B0-%D0%B2-%D0%BA%D1%80%D0%B0%D0%B9%D1%81%D1%82%D1%87%D1%8A%D1%80%D1%87-news828024.html", "text": "Шефът на полицията в Нова Зеландия Майък Буш обяви, че всички 50 жертви на стрелбата в Крайстчърч са идентифицирани, съобщи радиостанцията Radio News Zealand, цитирана от РИА „Новости”. Той добави, че телата на жертвите са били предадени на семействата им. „Процесът по идентифицирането на всички 50 жертви бе завършен, и всички близки роднини бяха информирани”, заяви Буш. Миналият петък в две джамии в Крайстчърч, южен остров на Нова Зеландия, бе открита безразборна стрелба, в резултат на която, по последни данни на полицията, загинаха 50 души. Още 50 пострадаха. Премиерът на Нова Зеландия Джасинда Ардърн определи случилото се като терористичен акт. Срещу 28-годишния австралиец Брентън Тарант бяха повдигнати обвинения за убийство. Сподели:", "date": "2019.03.21", "title": "Идентифицираха всички жертви на терора в Крайстчърч"}
{"url": "https://pik.bg/-news532349.html", "text": "Група италианци стоят пред Ниагарския водопад. Екскурзоводът им обяснява: - Намирате се пред най-големия водопад в Северна Америка. Всяка секунда от височина 55 м се изливат 3000 кубически метра вода, тътенът му се чува на 20 мили и ако млъкнете за малко, ще го чуете! Сподели:", "date": "2019.03.21", "title": "ВИЦОВЕ"}
{"url": "https://pik.bg/%D0%B7%D0%B4%D1%80%D0%B0%D0%B2%D0%BD%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D1%89%D0%B5-%D0%B8%D0%B7%D1%80%D0%B0%D0%B1%D0%BE%D1%82%D0%B8-%D0%BC%D0%B5%D1%82%D0%BE%D0%B4%D0%B8%D0%BA%D0%B0-%D0%B7%D0%B0-%D0%B7%D0%B0%D0%BF%D0%BB%D0%B0%D1%89%D0%B0%D0%BD%D0%B5%D1%82%D0%BE-%D0%B2-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-news827982.html", "text": "Ден преди националния протест на медицинските сестри, Здравното министерство обеща да изработи методика за заплащането в болниците, съобщи БТВ. Анализ на ведомството показва, че в болниците, които са 100% собственост на държавата, средната основна заплата на сестрите е 758 лева, а средната брутна – 1 470 лева. В останалите – с 50% и над 50% участие на държавата, както и общинските, средните заплатите са по-ниски. От днес започват ежедневни протести в страната с основно искане за по-високи заплати. \"Аз не съм обещавал никакви цифри, защото моят мотив, и аз съм убеден в него, е, че самата методика, която ще разработим, ще ни покаже къде трябва да бъде стартовата заплата за професионалистите по здравни грижи\", заяви министър Кирил Ананиев. Сподели:", "date": "2019.03.21", "title": "Здравното министерство ще изработи методика за заплащането в болниците"}
{"url": "https://pik.bg/%D1%88%D0%BE%D0%BA-%D0%B0%D1%81%D1%82%D0%B5%D1%80%D0%BE%D0%B8%D0%B4-%D0%BA%D0%BE%D0%BB%D0%BA%D0%BE%D1%82%D0%BE-%D0%B6%D0%B8%D0%BB%D0%B8%D1%89%D0%B5%D0%BD-%D0%B1%D0%BB%D0%BE%D0%BA-%D0%BF%D1%80%D0%B5%D0%BB%D0%B8%D1%82%D0%B0-%D0%BF%D0%BE%D0%BA%D1%80%D0%B0%D0%B9-%D0%B7%D0%B5%D0%BC%D1%8F%D1%82%D0%B0-%D0%BD%D0%B0-22-%D0%BC%D0%B0%D1%80%D1%82-news827954.html", "text": "Астероид с размер между 18 и 40 метра ще прелети близко до Земята. Според учени явлението не е необичайно, но не винаги е безопасно. Астероидът #2019EA2 ще премине покрай Земята на 22 март около 4 ч. сутринта българско време. Големината му е колкото един жилищен блок. „Това е тяло, което се движи между орбитите на Венера и Земята, като периодично минава ту близо до Венера, ту близо до земята”, обясни физикът от БАН Пенчо Маркишки. Вероятността астероидът да удари Земята е нищожна. Според учени подобно нещо няма да се случи в близките 100 години. Един от най-запомнящите се случаи на паднал астероид в последните години е Челябинският – през 2013 година. Неговият размер обаче е два пъти по-малък от астероида, който ще премине покрай Земята в петък. „В зависимост от състава му #2019EA2 би причинил различни видове щети. Все пак ще има изпотрошени прозорци, ще има изпочупени покриви. И най-вероятно, ако е железен – би оставил малък кратер”, обясни търсачът на метеорити Георги Пенев. Подобни небесни тела с размери под 50 метра се считат за малки. Лошото при тях обаче е, че ги засичат едва ли не в последния момент. И макар на теория да не са опасни за нас, ако посоката им е перпендикулярна на земната атмосфера, могат да нанесат сериозни щети. Затова усилията на учените са насочени към разработването на методи, с които малките астероиди да бъдат забелязвани по-рано. На 22 март #2019EA2 ще може да се наблюдава от Земята, но с поне средно мощен телескоп. Сподели:", "date": "2019.03.21", "title": "ШОК: Астероид колкото жилищен блок прелита покрай Земята на 22 март"}
{"url": "https://pik.bg/%D0%BD%D0%B0%D0%BF-%D1%83%D0%B4%D0%B0%D1%80%D0%B8-%D0%BC%D0%B0%D0%B3%D0%B0%D0%B7%D0%B8%D0%BD-%D0%B7%D0%B0-%D0%BE%D0%B1%D1%83%D0%B2%D0%BA%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news827980.html", "text": "Магазин за обувки на известната под тепетата марка \"Дизи\" е заплашен от административна мярка „принудително запечатване”, съобщава „Трафикнюз”. Фирмата, стопанисваща търговския обект, се появи в „черните” списъци на НАП-Пловдив. Сред редовете на документа попадат редица магазини и сергии за цветя, атакувани от служителите на приходната агенция за 8 март. Сред неизрядните данъкоплатци се наредиха още мини маркет и павилион за вестници. Проверка на данъчните е имало в магазин за обувки \"Дизи\" на Главната. По време на акцията служителите на НАП са констатирали нарушения и е бил съставен акт на фирмата. Към този момент обаче не изготвено наказателното постановление и бъдещето на обекта не е ясно. Управителят на \"Дизи\" ООД заяви, че магазинът не е запечатан. Той отказа да коментира, какво е било нарушението, което е констатирано, както и дали ще се запечата вратата на обекта. В „черните”списъци попаднаха още павилион за вестници, който се намира пред Автогара Юг, както и  магазин, прилежащ към бензиностанция на входа на село Брестник. Акция на НАП е имало и навръх 8 март. Служители са били мобилизирани по пазарите в града, магазините и малките сергии. Дни преди бума на пазаруване на цветя, от приходната агенция съобщиха, че ще има изненадващи проверки. Въпреки предупрежденията обаче, няколко търговци под тепетата били хванати в нарушения. Най-много неизрядни цветари са били санкционирани в „Тракия”, на пазара до Католическата църква. Там са били ударени две сергии за неиздаване на касов бон, както и магазин. Сериозна санкция ще отнесе и търговец от пазара на Гребната база. Навръх 8 март той е атакуван с акт от данъчните служители. Причината е сходна – неиздаване на фискален бон. В крачка е хваната и фирмата, стопанисваща един от големите цветарски магазини в „Кършияка”, този до църквата” Св. Иван Рилски”. Мярката може да бъде обжалвана пред Административния съд, а глобата да бъде заплатена, но това не влияе на изпълнението. Тя просто ще отпадне, ако съдът се произнесе в тази насока. Сподели:", "date": "2019.03.21", "title": "НАП удари магазин за обувки в Пловдив"}
{"url": "https://pik.bg/-news532353.html", "text": "Българската жена е много умна. Първо те пита какво да прави, след това прави каквото си е решила! Сподели:", "date": "2019.03.21", "title": "ВИЦОВЕ"}
{"url": "https://pik.bg/-news532354.html", "text": "- Момиченце, не яж толкова бонбони, защото не е полезно! - Моят дядо пък доживя до 106 години! - И ядеше много бонбони ли? - Не, не се бъркаше в чужди работи! Сподели:", "date": "2019.03.21", "title": "ВИЦОВЕ"}
{"url": "https://pik.bg/-news532350.html", "text": "- Какво представлява тази картина? - пита дама куратор в галерия. - Това е Ван Гог, нали? - Не. Това е Мане. - А това е Сезан, нали? - Не. Това е Рембранд. - А това сигурно е Пикасо? - Не. Това е огледало, госпожо. Сподели:", "date": "2019.03.21", "title": "ВИЦОВЕ"}
{"url": "https://pik.bg/%D0%BC%D1%8A%D0%B6-%D0%B1%D0%B5-%D1%83%D0%B2%D0%BE%D0%BB%D0%BD%D0%B5%D0%BD-%D0%B8-%D0%B4%D0%B5%D0%BF%D0%BE%D1%80%D1%82%D0%B8%D1%80%D0%B0%D0%BD-%D0%BE%D1%82-%D0%BE%D0%B0%D0%B5-%D0%B7%D0%B0%D1%80%D0%B0%D0%B4%D0%B8-news827983.html", "text": "Компания от Обединените арабски емирства (ОАЕ) уволни свой сътрудник за това, че ... в социалните мрежи е одобрил терористичните атаки в Нова Зеландия, съобщава  Khaleej Times. Отбеляазва се, че от компанията са реагирали веднага на коментарите на своя сътрудник и са решили той да бъде уволнен. Мъжът е предаден на съд, след което депортиран от страната. Както е известно, мъж откри безразборна стрелба в джамии в новозенландския град Крайстчърч на 15 март. По последни данни, в резултат на трагедияута жертвите са 50 човека. Сподели:", "date": "2019.03.21", "title": "Мъж бе уволнен и депортиран от ОАЕ заради..."}
{"url": "https://pik.bg/-news532356.html", "text": "Верният мъж спи само с жена си… С всички останали е буден. Сподели:", "date": "2019.03.21", "title": "ВИЦОВЕ"}
{"url": "https://pik.bg/-news532360.html", "text": "- Ти къде си тръгнал посред нощ? - Ще ида да видя дали не сме забравили лампата в кухнята. - Тогава ще донесеш ли и на мен едно кюфтенце? Сподели:", "date": "2019.03.21", "title": "ВИЦОВЕ"}
{"url": "https://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BF%D0%B8%D0%BB%D0%BE%D1%82-%D0%BD%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB-%D0%BA%D0%B0%D1%82%D0%B0%D0%BF%D1%83%D0%BB%D1%82%D0%B8%D1%80%D0%B0-%D0%BF%D1%80%D0%B8-%D0%B8%D0%B7%D0%BB%D0%B8%D1%82%D0%B0%D0%BD%D0%B5-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news827988.html", "text": "Член на екипажа на многоцелеви изтребител „Рафал” е получил сериозни наранявания, след като е бил катапултиран при излитане на изтребителя от военна база във Франция, съобщава „Паризиен”. Според информацията, инцидентът е станал вчера във военната база Сен Диз. По време на излитане неочаквано е сработил механизма за катапултиране, като 64-годишният втори пилот е бил изхвърлен на пистата. Посочва се, че той е пострадал сериозно, като е с контузия на гърба и е настанен за лечение в болница. Освен това, пилотът на изтребителя е получил порезни рани по ръцете от стъклата, които са се изсипали в кабината. От френската жандармерия веднага са започнали разследване на необичайното произшествие. Сподели:", "date": "2019.03.21", "title": "Инцидент: Пилот на изтребител катапултира при излитане във Франция"}
{"url": "https://pik.bg/%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%B5%D1%86-%D0%B5-%D0%B1%D0%B8%D0%BB-%D1%83%D0%B1%D0%B8%D1%82-%D0%BD%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%8F-%D0%B1%D1%80%D1%8F%D0%B3-%D0%BE%D1%82-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D0%BA-news827993.html", "text": "Палестинец е бил застрелян вчера в окупирания Западен бряг, съобщиха палестинските медицински източници, като израелската армия потвърди, че войник е открил огън след като палестинци са мятали камъни по израелски военни автомобил, предава „Франс Прес”, цитирана от „Фокус”. Палестинското Mинистерство на здравеопазването съобщи, че 26-годишният Ахмед Манасара е застрелян близо до контролно-пропускателен пункт в района на Витлеем, без да предоставя допълнителни подробности. Израелската армия заяви, че един войник \"е открил огън, след като е отговорил на нападение с камъни, хвърлени по автомобили на израелската армия”. Смъртта на Манасара идва ден след като двама палестинци бяха убити в сблъсъци близо до Наблус, когато напрежението в Западния бряг нарасна преди общите избори в Израел на 9 април. Сподели:", "date": "2019.03.21", "title": "Палестинец е бил убит на Западния бряг от израелски войник"}
{"url": "https://pik.bg/%D1%8E%D0%B2%D0%B5%D0%BD%D1%82%D1%83%D1%81-%D0%BE%D1%82%D0%BA%D0%B0%D0%B7%D0%B0-%D0%BB%D1%8F%D1%82%D0%BD%D0%BE%D1%82%D0%BE-%D1%81%D0%B8-%D1%82%D1%83%D1%80%D0%BD%D0%B5-%D0%B2-%D1%81%D0%B0%D1%89-%D0%B7%D0%B0%D1%80%D0%B0%D0%B4%D0%B8-news827985.html", "text": "Шампионът на Италия Ювентус няма да участва в традиционния в последните години летен приятелски турнир Международна купа на шампионите, който по традиция се провежда на територията на САЩ, съобщава  The New York Times. Според информацията, ръководството на клуба от Торино е взело това решение заради ... португалският нападател на отбора Кристиано Роналдо. Причината е разследването срещу нападателя по обвинения в изнасилване на американската гражданка Катрин Майорг. Участието си на турниа в САЩ Ювентус ще замени с мачове от надпревара в Азия. Двубоите трябва да се изиграят в Китай и Сингапур. Участници в този турнир ще бъдат и Манчестър Юнайтед и Тотнъм. Сподели:", "date": "2019.03.21", "title": "Ювентус отказа лятното си турне в САЩ заради..."}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B7%D0%B0-%D1%82%D0%B0%D0%B9%D0%BD%D0%BE-%D0%B7%D0%B0%D1%81%D0%BD%D0%B5%D0%BC%D0%B0%D0%BD%D0%B5-%D0%BD%D0%B0-%D0%B3%D0%BE%D1%81%D1%82%D0%B8-%D0%BD%D0%B0-%D1%85%D0%BE%D1%82%D0%B5%D0%BB-%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news827979.html", "text": "Четирима души бяха арестувани в Южна Корея по обвинение, че тайно са снимали 1 600 гости на хотел и са продавали заснетото в интернет, съобщават медиите в страната, цитирани от БГНЕС и Нова телевизия. Задържаните са монтирали мини камери в телевизорите, сешоарите и лампите, а от продажбата са спечелили 6 200 долара. Камери били открити в 30 различни хотела в 10 града на страната. В сайта, в който продавали видеото, имало повече от 800 клипа на разголени гости на хотелите и на интимни сцени. Ако бъдат признати за виновни, заподозрените могат да получат 10 години затвор и глоба 20 милиона вона, или 26 500 долара. Заснемането и разпространяването на порнографски материали е незаконно в Южна Корея. Забраната, заедно с бързия интернет достъп, често е посочвана като причина за множеството случаи на тайно заснемане на разголени хора. Сподели:", "date": "2019.03.21", "title": "Задържаха четирима за тайно заснемане на гости на хотел в Южна Корея"}
{"url": "https://pik.bg/%D0%BE%D1%82%D0%B1%D0%BE%D1%80%D0%B8%D1%82%D0%B5-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8-%D1%81%D1%8A%D1%80%D0%B1%D0%B8%D1%8F-%D0%B7%D0%B0%D0%B2%D1%8A%D1%80%D1%88%D0%B8%D1%85%D0%B0-11-%D0%B2-%D0%BA%D0%BE%D0%BD%D1%82%D1%80%D0%BE%D0%BB%D0%B0-news827987.html", "text": "Националните отбори по футбол на Германия и Сърбия завършиха наравно 1:1 в приятелски мач, който се изигра във Волфсбург. Гостите откриха резултата с гол на Йович в 12-ата минута. Горецка изравни за Германия в 69-ата минута. В края на мача сърбите останаха с човек по-малко, след като червен картон получи Павков. Сподели:", "date": "2019.03.21", "title": "Отборите на Германия и Сърбия завършиха 1:1 в контрола"}
{"url": "https://pik.bg/%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BD%D0%B0-%D1%82%D1%80%D0%B8%D0%B1%D1%83%D0%BD%D0%B0%D0%BB%D0%B0-%D0%B2-%D1%85%D0%B0%D0%B3%D0%B0-%D0%B7%D0%B0-%D0%BF%D1%80%D0%B8%D1%81%D1%8A%D0%B4%D0%B0%D1%82%D0%B0-%D1%81%D1%80%D0%B5%D1%89%D1%83-%D1%80%D0%B0%D0%B4%D0%BE%D0%B2%D0%B0%D0%BD-%D0%BA%D0%B0%D1%80%D0%B0%D0%B4%D0%B6%D0%B8%D1%87-%D1%82%D0%BE%D0%B2%D0%B0-%D0%BD%D0%B5-%D0%B5-%D0%BF%D1%80%D0%B8%D1%81%D1%8A%D0%B4-news827986.html", "text": "Главният прокурор на Хагския трибунал Серж Брамерц заяви, че присъдата срещу бившия босненски сръбски лидер Радован Караджич не е \"присъда срещу сръбския народ\", цитира думите му македонското електронно издание “МКД“, цитирани от „Фокус”. \"Противниците на трибунала ще твърдят, че това е присъда срещу сръбския народ. Аз го отхвърлям категорично. Вината на Караджич е само негова, а не на общността му. Други ще кажат, че Караджич е герой и че е защитавал хората си. Този процес показа обратното. Караджич ще се запомни от историята като военен престъпник, отговорен за ужасното човешко страдание ”, заяви Брамерц в писмено изявление. С доживотната присъда на Караджич, съдът в Хага, според Брамерц, е \"изпратил важно послание, че правосъдието може да преодолее злото\". „Днес жертвите на престъпленията му най-накрая го видяха да отговаря за това, което е направил. Следователно отговорните длъжностни лица трябва да приемат фактите, установени по време на този процес, като основа за помирението. Пренебрегването на престъпления и прославянето на военни престъпници не трябва да се толерират ”, каза Брамерц. Според него присъдата потвърждава, че Караджич \"е злоупотребил с политическите си и военни правомощия, заедно с други лидери, за провеждане на невъобразими престъпни кампании, невероятни злодеяния и унищожаване на страната\". \"Караджич е водил мащабна кампания за етническо прочистване, която е прогонила милиони, убила десетки хиляди, а много обикновени, невинни хора са понесли изнасилвания, мъчения, сексуално робство и друг тормоз\", каза Брамерц, добавяйки, че според присъдата Караджич е надзиравал обсадата в Сараево за повече от три години, разпространявайки ужас в града за постигане на политическите си цели. „Той използва мироопазващите сили на ООН като живи щитове“. \"И в Сребреница, през юли 1995 г., той се присъедини към Ратко Младич и други в прогонването на 30 000 жени, момичета и възрастни хора от домовете им и убийството на хиляди мъже и момчета мюсюлмани\", заключи Брамерц. Сподели:", "date": "2019.03.21", "title": "Главният прокурор на трибунала в Хага за присъдата срещу Радован Караджич: Това не е присъда срещу сръбския народ"}
{"url": "https://pik.bg/%E2%80%9E%D1%83%D0%BE%D0%BB%D1%81%D1%82%D1%80%D0%B8%D0%B9%D1%82-%D0%B4%D0%B6%D1%8A%D1%80%D0%BD%D1%8A%D0%BB%E2%80%9D-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8%D1%81%D0%BA%D0%B0-%D1%82%D1%80%D0%B8%D0%BC%D0%B5%D1%81%D0%B5%D1%87%D0%BD%D0%B0-%D0%BE%D1%82%D1%81%D1%80%D0%BE%D1%87%D0%BA%D0%B0-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news827981.html", "text": "Обединеното кралство поиска от Европейския съюз да отложи оттеглянето си от блока до 30 юни, но лидерите на ЕС вероятно ще предоставят такова кратко удължаване само ако британският премиер Тереза Мей може да спечели подкрепата си от парламента на Великобритания за споразумението, което вече беше договорено в Брюксел, посочва в обширен материал авторитетното американско издание „Уолстрийт джърнъл”, цитиран от „Фокус”. Решението да се поиска кратко удължаване е нов обрат за г-жа Мей, чиято власт се отслабва, тъй като тя е под нарастващ натиск от страна на евроскептиците в нейната консервативна партия, за да извади бързо Британия от блока. По-рано тя каза, че ще търси дълго удължаване, ако сделката за Брекзит не бъде одобрена на този етап. Искането на Мей запазва възможността Великобритания да може да напусне ЕС без споразумение за оттегляне в края на следващата седмица. Ако Парламентът отново гласува против нея споразумението си следващата седмица, г-жа Мей ще се сблъска с категоричен избор между Брекзит без споразумение на 29 март - перспективата, която парламентът отхвърли миналата седмица, или искане от ЕС за по-дълго забавяне, за да й позволи да промени курса и за изграждане на парламентарно мнозинство за различен резултат от Брекзит. Това би могло да включва обещанието й за по-мек вариант на Брекзит, който би могъл да спечели междупартийна подкрепа или дори да отвори пътя към втори референдум или общи избори. Може също така да съживи перспективата, че тя ще подаде оставка, за да позволи на консервативната си партия да избере друг лидер. Наблюдателите от Великобритания сега очакват ново гласуване в началото на следващата седмица в Камарата на общините относно споразумението за оттегляне на премиера, което определя икономическите и правни условия, необходими за осигуряване на плавно разделение между Великобритания и нейния най-голям търговски партньор. Те се надяват, че искането за дата на излизане, различно от 29 март, ще помогне на правителството да заобиколи правилото, посочено от председателя на парламента по-рано тази седмица, срещу гласуване за трети път на вече двукратно отхвърленото предложение. \"Този парламент отдели на Европа твърде дълго време\", каза Мей пред депутатите в сряда. В сряда следобед председателят на Европейския съвет Доналд Туск заяви, че е възможно кратко удължаване, но „ще бъде обвързано с положително гласуване на споразумението за оттегляне в Камарата на общините“. Лидерите на останалите 27 държави-членки на ЕС ще обсъдят предложеното отлагане на двудневна среща на върха, която започва в четвъртък. Европейските представители обаче заявиха, че е малко вероятно да вземат окончателно решение, докато британският парламент не гласува. Доналд Туск, който председателства срещите на лидерите на ЕС, каза, че може да свика допълнителна среща през следващата седмица, ако е необходимо. \"Дори ако надеждата за краен успех може да изглежда крехка, дори илюзорна и въпреки че умората от Брекзит е все по-видима и оправдана, не можем да се откажем от търсенето - до последния момент - на положително решение\", каза той. Едно удължаване би премахнало непосредствения риск от смущения за икономиката и бизнеса, които вероятно биха съпътствали рязкото скъсване с ЕС, без да има споразумение за оттегляне. Миналата седмица депутатите гласуваха за втори път срещу споразумението за Брекзит, което правителството договори с ЕС. След това поражение Мей заяви, че ще търси по-дълго забавяне, преди разделянето на Великобритания от ЕС, като някои от нейните служители предвиждат удължаване с повече от година. Но на заседание на кабинета във вторник изтъкнати членове на собственото й правителство, заплашиха да подадат оставка, ако поиска продължително удължаване, страхувайки се, че може да накара Обединеното кралство да отмени решението си за 2016 г. да напусне ЕС или да запази Великобритания тясно свързана с блока. Тези министри, заедно със значителна част от депутатите от консервативната партия, искат по-скоро да осигурят Брекзит на своите поддръжници. Лидерите на ЕС останаха разочаровани от драмата, която се играе в Камарата на общините през последните две седмици и нямат желание да бъдат обвинявани за хаоса, който се очаква да произтече от Брекзит без сделка. Въпреки това, след най-новите политически маневри в Лондон, дипломати от ЕС казаха, че ако Мей не успее да получи одобрение на споразумението за Брекзит от парламента следващата седмица, те ще разгледат последващо искане за по-дълъг срок, само ако Тереза Мей представи нов подход, например предсрочни избори или нов референдум. \"Дългият срок не е гарантиран\", казва друг висш дипломат. „Тя трябва да излезе с убедителна причина“. Във вторник Дейвид Лидингтън, де-факто вицепремиер, беше в Брюксел, като изложи плановете на премиера да запази възможността за по-дълго забавяне на Брекзит В различни моменти от 24-часовия период, който започва в понеделник, дипломатите от ЕС бяха уведомени от Великобритания да очакват писмо с искане за кратко удължаване, никакво писмо и писмо, оставящо възможност за по-дълъг срок. Дори и Мей да убеди парламента да проведе ново гласуване следващата седмица и след това да го спечели, няма гаранция, че ЕС ще предостави тримесечното удължаване, което е поискала. Председателят на Европейската комисия Жан-Клод Юнкер каза на Мей в телефонно обаждане в сряда, че в такъв случай изпълнителната власт на ЕС ще настоява за удължаване само до 23 май. Това е датата, на която започват избори в целия ЕС за нов Европейски парламент. Британският премиер заяви в сряда, че Великобритания няма да участва в гласуването. Според правото на ЕС Великобритания трябва да има представители в новия Европейски парламент, ако все още е в блока след 1 юли. Сподели:", "date": "2019.03.21", "title": "„Уолстрийт джърнъл”: Великобритания иска тримесечна отсрочка за Брекзит"}
{"url": "https://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D1%89%D0%B5-%D0%BF%D1%80%D0%B8%D0%B5%D0%BC%D0%B5-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%B1%D0%BE%D0%BB%D0%B8%D0%B2%D0%B8%D1%8F-%D0%B2-%D0%BC%D0%BE%D1%81%D0%BA%D0%B2%D0%B0-%D0%B2-%D1%81%D1%80%D0%B5%D0%B4%D0%B0%D1%82%D0%B0-%D0%BD%D0%B0-%D1%8E%D0%BB%D0%B8-news827989.html", "text": "Президентите на Русия и Боливия Владимир Путин и Ево Моралес ще се срещнат в Москва на 11 юли, съобщи РИА „Новости”, като се позовава на изявление на министъра на външните работи на Боливия Диего Пари Родригес. „С Русия имаме подробна програма за сътрудничество, като в момента обсъждаме какви споразумения конкретно ще бъдат подписани по време на визитата на президента на Боливия Ево Моралес на 11 юли”, заявява Родригес. Той добави, че се планира обсъждането на сътрудничеството между двете страни в газовата област, инвестициите в създаването на Център за ядрени изследвания в Боливия и търговията. Сподели:", "date": "2019.03.21", "title": "Владимир Путин ще приеме президента на Боливия в Москва в средата на юли"}
{"url": "https://pik.bg/-news532352.html", "text": "Майка се кара на невръстното си синче: - Миткоооо, хиляда пъти ти казах да не ми се мотаеш в краката, докато готвя! Гледай сега какво направи, събори готварската книга, нито знам докъде бях стигнала, нито какво готвех… Сподели:", "date": "2019.03.21", "title": "ВИЦОВЕ"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B1%D1%8F%D0%B2%D0%B8-%D1%87%D0%B5-%D0%B5-%D1%81%D1%8A%D0%B3%D0%BB%D0%B0%D1%81%D0%B5%D0%BD-%D0%B4%D0%BE%D0%BA%D0%BB%D0%B0%D0%B4%D1%8A%D1%82-%D0%BD%D0%B0-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8%D1%8F-%D0%BF%D1%80%D0%BE%D0%BA%D1%83%D1%80%D0%BE%D1%80-%D1%80%D0%BE%D0%B1%D1%8A%D1%80%D1%82-%D0%BC%D1%8A%D0%BB%D1%8A%D1%80-%D0%B4%D0%B0-%D0%B1%D1%8A%D0%B4%D0%B5-%D0%BE%D0%B3%D0%BB%D0%B0-news828011.html", "text": "Американският президент Доналд Тръмп заяви, че не възразява докладът на специалния прокурор Робърт Мълър от разследването му за евентуална намеса на Русия в президентските избори в САЩ през 2016 г. и за предполагаеми  контакти между нейни представители и щаба на Тръмп, да бъде огласен, съобщи \"Ройтерс\", цитирана от БНР. Робърт Мълър се готви да представи доклада си на главния прокурор на САЩ Уилям Бар. Бар вече е под натиск от членове на Конгреса целият документ да стане публично достояние. Сподели:", "date": "2019.03.21", "title": "Доналд Тръмп обяви, че е съгласен докладът на специалния прокурор Робърт Мълър да бъде огласен публично"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B3%D0%B0-%D1%89%D0%B5-%D0%B1%D1%8A%D0%B4%D0%B5-%D0%B8%D0%B7%D0%B2%D1%8A%D1%80%D1%88%D0%B5%D0%BD-%D0%BF%D1%8A%D1%80%D0%B2%D0%B8%D1%8F%D1%82-%D0%BF%D0%BE%D0%BB%D0%B5%D1%82-%D0%BD%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D0%B8%D0%BB-112%D0%B2-news827995.html", "text": "Първият полет на руския военно-транспортен самолет Ил-112В по план трябва да бъде извършен в края на март или началото на април. Това обяви пред ТАСС източник от отбранително-промишлмения комплекс на Русия. „Планира се първият полет на Ил-112В да се проведе в близко време: буквално в края на март или началото на април самолетът трябва да бъде вдигнат във въздуха, за това вече всичко е готово”, е съобщил източникът. Друг източник на агенцията е посочил, че в момента във Воронеж, където трябва да бъде проведено излитането, подготвителните работи вървят „на практика денонощно и без почивка”. Сподели:", "date": "2019.03.21", "title": "Ето кога ще бъде извършен първият полет на самолета Ил-112В"}
{"url": "https://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0-%D0%BD%D0%B0%D1%85%D0%BE%D0%B4%D0%BA%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86-%D0%BE%D0%BF%D0%B8%D1%82%D0%B0-%D0%B4%D0%B0-%D0%BE%D0%BF%D1%80%D0%B0%D0%B2%D0%B8-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%BE%D0%BD%D0%B5%D0%BD-%D0%BA%D0%B0%D0%B1%D0%B5%D0%BB-%D0%BC%D0%B8%D0%BD%D0%B0%D0%B2%D0%B0%D1%89-%D0%BF%D0%BE%D0%B4-%D0%BA%D1%8A%D1%89%D0%B0%D1%82%D0%B0-%D0%BC%D1%83-%D0%B8-%D0%BF%D0%BE%D0%BF-news828008.html", "text": "Жител на Абилин, щата Тексас, разбрал, че под къщата му се крият няколко гърмящи змии. За да се справи с проблема, той се обърнал към специализирана компания. Екипът, който дошъл да улови змиите, открил под къщата му.... над 40 гърмящи змии, съобщава CBS News. Собственикът на компанията за борба със змии, която била наета, Big Country Snake Removal, Нейтън Хокинс, публикувал в профила си във „Фейсбук” кадри от лова. На кадрите си вижда, как Хокинс и колегата му измъкват гърмящите змии изпод къщата. По думите на Хокинс, собственикът на къщата открил „няколко” змии, когато опитвал да разреши проблем с телевизионния кабел, който преминава под къщата му. Хокинс разказва, че когато с колегата му пристигнали на мястото, пред тях имало отлично поддържан двор и хубава къща и били силно изненадани когато видели какво има под къщата. Със специален инструмент Хокинс и колегата му успяват да измъкнат изпод дома 45 гърмящи змии. Собственикът на компанията заявява, че редовно му се налага да се сблъсква с подобни ситуации. По думите на Хокинс, най-голямата змия, която е била измъкнат изпод къщата, е била дълга около 167 сантиметра. Сподели:", "date": "2019.03.21", "title": "Шокираща находка: Американец опита да оправи телевизионен кабел, минаващ под къщата му, и попадна на..."}
{"url": "https://pik.bg/%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0%D1%82%D0%B0-%D0%B5-%D0%BF%D1%80%D0%B5%D0%B4-%D0%BB%D0%B5%D0%B3%D0%B0%D0%BB%D0%B8%D0%B7%D0%B0%D1%86%D0%B8%D1%8F-%D0%B2-%D1%83%D0%BA%D1%80%D0%B0%D0%B9%D0%BD%D0%B0-news827990.html", "text": "Комисията по правата на човека към Върховната рада на Украйна одобри петиция за легализацията на мединицския канабис – марихуаната, съобщава ТАСС. В обръщение към правителството граждани са предложили марихуаната да бъде извадена от списъка със забранени наркотични и психотпорни вещества. Под петицията за това са се подписали над 25 000 души. Петицията официално бе подкрепена и лично от министъра на здравеопазването на Украйна Уляна Супрун. Тя заяви, че марихуаната може да помогне на пациентите да се справят с болката и да нормализира състоянието им. По думите на Супрун, използването на канабиса в медицината е „нормална световна практика”. Към момента използването и употребата на марихуана в Украйна е забранено със закон. Сподели:", "date": "2019.03.21", "title": "Марихуаната е пред легализация в Украйна"}
{"url": "https://pik.bg/%D0%B2%D0%B7%D0%B3%D0%BB%D1%8F%D0%B4%E2%80%9C--%D0%BA%D0%B0%D0%BA%D0%B2%D0%B8-%D1%81%D0%B0-%D1%88%D0%B0%D0%BD%D1%81%D0%BE%D0%B2%D0%B5%D1%82%D0%B5-%D1%81%D1%8A%D1%80%D0%B1%D0%B8%D1%8F-%D0%B4%D0%B0-%D0%BE%D0%B1%D1%8A%D1%80%D0%BD%D0%B5-%D0%B3%D1%80%D1%8A%D0%B1-%D0%BD%D0%B0-%D1%80%D1%83%D1%81%D0%B8%D1%8F-news827992.html", "text": "Водачите на протестите в Белград настояват за оставката на президента Александър Вучич и няма да спрат, четем в обширен коментарен материал на руското издание „Взгляд”, цитирано от „Фокус”. Представителите на опозицията са в контакт с посолството на САЩ, където специален човек е отговорен за взаимодействието с него. ЕС и САЩ искат Сърбия да преразгледа отношенията си с Русия. Могат ли да разчитат на успех?. Редовните протестни акции са насрочени в Сърбия на 23 март. Добра дата. Тази събота, и в навечерието на двадесетата годишнина от бомбардировките на НАТО, освен това обещават хубаво време. Климатичният фактор е един от решаващите фактори за протестното движение. Пъстрите опозиционери започнаха протестните си действия от ноември миналата година, когато един от лидерите на младежката структура на новото ляво Борко Стефанович е бил бит от неизвестни. Тъй като през зимата десетки хиляди излизаха на митингите, то в очарователната Белградска пролет ще се съберат всичките пет милиона. Тези подробности са важни за разбирането на случващото се в Белград на нивото на обикновените хора. Цялото население на Сърбия е около седем милиона души. Президентът Александър Вучич, предразположен към сурови изявления на ръба на фала, заяви, че няма да допусне насилственото сваляне на правителството, \"дори ако се съберат пет милиона\". В отговор се ражда хаштаг # 1od5miliona („един на пет милиона”), при който младите хора се събират за митинги в социалните мрежи. Той се носи на банер пред колоните на протестиращите и е отпечатан на значки и тениски. Дигиталното поколение обича тази простота на нивото на \"цитати от „Фейсбук\". Струва им се, че са изпълнени с дълбоко социално значение. Елена Анасонович отговаря за социалните мрежи, хаштаговете и други радости на модерния уличен протест в обединената опозиция - младо момиче с боядисана червена коса и големи очила. Тя смята себе си за харизматична, в резултат на което активно говори на митинги и заедно с лидерите на опозицията и води тълпата към щурмуването на Белградската телевизия. Нейното нещастие е, че малко преди рязкото засилване на протестните действия Анасонович посети американското посолство заедно с някои други представители на опозицията. Съветникът Дейвид Линдгрен Геренбек и третия секретар Катрин Вирджиния Валзак отговарят за протестното движение в посолството на САЩ в Белград, а на изпълнителното ниво Центърът за международни въпроси и въпроси на сигурността, който насърчава интересите на НАТО в Сърбия. Освен Анясонович, Денис Ибишбегович, ръководителят на движението „Ние не даваме Белград” и по съвместителство съветник на американския посланик за опозицията, са отговорни за общуването с тях в протестното движение. Тази среда генерира цялото „цифрово творчество“ („цифрова“ - в смисъл на манипулация с числа, а не сферата на високите технологии). След пребиването на Стефанович се появи хаштагът \"кървави ризи\" (медиите копираха снимки на бития опозиционер със следи от кръв по дрехите си), последван от лозунга \"Спрете насилието!\" ) и по някаква причина \"Вучич - крадец!\". Преди това нямаше обвинения за корупция срещу президента, но корупционният компонент е задължителен атрибут на съвременната протестна акция. Докато времето се подобряваше и други политически сили се включиха в протеста, а списъкът с искания нарастваше като снежна топка, която до днес придобива размери, несъвместими с реалността. Например, от Вучич се иска едновременно оставката и публикуване на плановете за преговори с албанците. Либералната опозиция винаги е много чувствителна към изчисляването на своите поддръжници и противници. Оценките за броя на протестиращите в Белград от самата опозиция и от жандармерията дори се различават десет пъти. Например, ако полицията твърди, че 6,5 хиляди души са участвали в протестния марш, тогава опозицията претендира за 60 хиляди. Правителствените медии са на страната на полицията, но имат и очи, което доведе до нападението на телевизията. Има мнение, че ситуацията се натяга отвън, защото Европейският съюз иска да получи недвусмислени отговори от официалния Белград по ключови въпроси преди изборите за Европейски парламент. А въпросите са изпълнението на условията за присъединяване към ЕС, прекъсването на отношенията с Русия, отказа от Косово. На практика всичко това е невъзможно. А опитът да се \"изтласка Вучич\" е странно решение за разумни хора. Характерът и емоционалният заряд на сръбския президент могат да доведат до резултати, които са противоположни на това, което биха искали да видят в Европа. Просто европейците обичайно вярват, че всяко протестно движение в Сърбия е проевропейско, и няма значение, че Бошко Обрадович предлага да се присъедини към Организацията на Договора за колективна сигурност (ОДКС), доминирана от Русия и е за разпръсване на гей парадите. Европейските проблеми са чужди на американците, тяхната задача е да приведат на власт човек с изразени либерални проамерикански възгледи. В сегашната ситуация ЕС и САЩ нямат какво да получат в Белград, защото дори сред протестиращите няма никой, който да споделя изцяло всички изисквания, които чужденците поставят на Сърбия (като се изключат организаторите). В обозримо бъдеще Белград няма да се измъкне от капана на вечното маневриране между Изтока и Запада, т.е. прословутата „политика на неутралност”, за която Вучич настоява. От време на време махалото може ситуационно да се наклони в една от крайните позиции, но само за кратко и с тъжни последствия. Никой протест сега или утре няма да доведе до рязка промяна в хода на Сърбия, дори само защото западните искания са толкова нереалистични, че дори най-изявеният еврофил няма да рискува да ги изпълни. Общественото мнение ще остане в позиция от 50 до 50, което ще създаде в заинтересованите НПО илюзията, че изборните резултати могат да бъдат повлияни от творчески и социални мрежи. А това, от своя страна, ще продължи да подхранва недоволството в страна, която е предразположена към вечни граждански войни. Историческата тенденция не променя модерните хаштагове и други творчески идеи. Сподели:", "date": "2019.03.21", "title": "Взгляд“ : Какви са шансовете Сърбия да обърне гръб на Русия"}
{"url": "https://pik.bg/%D0%BD%D0%B8%D0%BA%D0%BE%D0%BB%D0%B0%D1%81-%D0%BC%D0%B0%D0%B4%D1%83%D1%80%D0%BE-%D0%BE%D0%B1%D0%B2%D0%B8%D0%BD%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B2-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-5-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-%D0%BF%D1%80%D0%B5%D0%B4%D0%BD%D0%B0%D0%B7%D0%BD%D0%B0%D1%87%D0%B5%D0%BD%D0%B8-%D0%B7%D0%B0-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-news827994.html", "text": "Президентът на Венецуела Николас Мадуро обвини американският си колега Доналд Тръмп, че е откраднал от страната му 5 млрд. долара, предназначени за производство на лекарства, съобщава РИА „Новости”. Агенцията се позовава на изявление на венецуелския лидер на мероприятие, посветено на рестартирането на програмата за развитие на фармацевтичната промишленост на Венецуела. „Правителството на Доналд Тръмп ни открадна 5 млрд. долара, които бяха предназначени за закупуване на основни вещества за производство на лекарства във Венецуела и за доставката им в болничните мрежи и аптеките в страната, както и в амбулаториите”, заяви Мадуро. Той добави, че една от най-престъпните мерки е народът да бъде лишаван от лекарства. „Доналд Тръмп, ти си отговорен за една от най-престъпните мерки срещу един от народите по света, за да имаш възможност да кажеш, че вие сте готови да предоставите хуманитарна помощ. Лицемер, циник, фарисей. Това не е хуманитарна помощ, а леко развалени, канцерогенни храни, за да опитате да екзекутирате, да унизите народа. Но нас никой няма да ни екзекутира и унизи. Ние сме тук, давайки ви битка, а фармацевтичната промишленост гарантира лекарствата за народа на Венецуела, пък нека вали дъжд, да гърми и да падат мълнии”, заяви Мадуро. Сподели:", "date": "2019.03.21", "title": "Николас Мадуро обвини Доналд Тръмп в кражба на 5 млрд. долара, предназначени за производство на лекарства"}
{"url": "https://pik.bg/%D0%B7%D0%B5%D1%82-%D0%BA%D0%B0%D1%82%D0%BE-%D0%BC%D0%B5%D0%B4-%D1%81%D0%B5%D0%BA%D1%81%D0%B1%D0%BE%D0%BC%D0%B1%D0%B0-%D0%BE%D1%82-%D1%81%D1%82%D0%B0%D1%80-%D0%B0%D0%BA%D0%B0%D0%B4%D0%B5%D0%BC%D0%B8-%D1%87%D0%B0%D0%BA%D0%B0-%D0%B1%D0%B5%D0%B1%D0%B5-%D0%BE%D1%82-%D1%8E%D0%B6%D0%BD%D0%BE%D0%BA%D0%BE%D1%80%D0%B5%D0%B5%D1%86---%D0%B2%D0%B8%D0%B6%D1%82%D0%B5-%D0%B8%D0%B7%D0%B1%D1%80%D0%B0%D0%BD%D0%B8%D0%BA%D0%B0-%D0%BD%D0%B0-%D0%BF%D0%B5%D0%B2%D0%B8%D1%86%D0%B0-news827846.html", "text": "Певицата Аксиния Ченкова, която участва в риалити формата \"Стар Академи\", чака бебе от южнокореец. Българката е срещнала съпруга си в Ню Йорк, където замина преди време, за да търси щастието. Избраникът на Аксиния се казва Майкъл Чой и работи в голяма международна компания в САЩ. Двамата са подписали на скромна церемония още преди година, а Аксиния е бременна в осмия месец. \"Мъжът ми е страхотен! Свири на китара, играе волейбол, има сериозна работа. Стабилен мъж, може да му се има доверие, да му се разчита. Аз съм по-артистична и има хубав баланс\", хвали се певицата, цитирана от ежедневник. В началото нейните роднини и приятели се изненадали от избора й, но веднага, след като се запознали, разбрали какъв прекрасен човек е той. В момента Аксиния, която вече се представя като Акси Чой, не се занимава професионално с музиката и очаква момента, в който ще стане майка. Навремето брюнетката изгря в няколко еротични фотосесии за \"Esquire\" и FHM. Така и обаче не успя да се утвърди като звезда на музикалната сцена и привличаше погледите на силния пол повече с предизвикателните си изяви из мъжките издание. Сподели:", "date": "2019.03.21", "title": "ЗЕТ КАТО МЕД: Сексбомба от \"Стар Академи\" чака бебе от южнокореец - вижте избраника на певицата Аксиния (СНИМКИ)"}
{"url": "https://pik.bg/%D0%B3%D0%BE%D0%BB%D0%BC%D0%B0%D0%B9%D1%81%D1%82%D0%BE%D1%80%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-%D1%81%D0%BC%D0%B5%D0%BD%D1%8F-%D0%BA%D0%B8%D1%80%D0%B8%D0%BB-%D0%B4%D0%B5%D1%81%D0%BF%D0%BE%D0%B4%D0%BE%D0%B2-%D0%B2-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%BE%D1%82%D0%B1%D0%BE%D1%80-news828000.html", "text": "Треньорският щаб на националния отбор по футбол е повикал нападателя на Левски Станислав Костов на подготвителния лагер на „тима преди квалификациите за Европейско първенство срещу Черна гора и Косово, съобщиха от БФС. Водещият голмайстор на първенството Костов, който първоначално не попадна сред избраниците на селекционера Петър Хубчев,  заменя напусналия контузен бивш футболист на ЦСКА-София и настоящ на Каляри Кирил Десподов. Футболист №1 на България за 2018 година отпадна от групата вчера заради травма. Сподели:", "date": "2019.03.21", "title": "Голмайсторът на българското първенство сменя Кирил Десподов в националния отбор"}
{"url": "https://pik.bg/%D0%BA%D0%BE%D0%BD%D0%B3%D1%80%D0%B5%D1%81%D1%8A%D1%82-%D0%BD%D0%B0-%D1%81%D0%B0%D1%89-%D1%89%D0%B5-%D0%B8%D0%B7%D0%B8%D1%81%D0%BA%D0%B0-%D0%BE%D1%89%D0%B5-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D0%BE%D1%82-%D0%BE%D0%B1%D0%BA%D1%80%D1%8A%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news828018.html", "text": "Правната комисия на Долната камара на Конгреса на САЩ планира скоро да изпрати втора поредица от искания за изземване на документи от лица от обкръжението на президента Доналд Тръмп като част от разследване на предизборната му кампания през 2016 г. и бизнеса му. Това съобщи „Уолстрийт Джърнъл”, цитирани от „Фокус”. Според информацията, искания ще бъдат отправени към адвоката на Тръмп Рудолф Джулиани, бившия личен адвокат на американския лидер Майкъл Коен, бившия държавен секретар Рекс Тилърсън и бившия икономически съветник Гари Кон. Правната комисия на Камарата на представителите на 4 март започна разследване на предизборната кампания на Доналд Тръмп, дейността на неговия преходен екип, след като спечели изборите, и дейността на американския лидер. Комисията изпрати 81 писма до лица и организации, включително Белия дом, Министерството на правосъдието, персонала на кампанията на Тръмп и синовете му, като поиска документите, необходими за разследване, да бъдат предоставени в рамките на две седмици. Според „Си Ен Ен”, разследването ще разгледа въпроси като възможното възпрепятстване на правосъдието, тайни споразумения с Русия и злоупотреба с власт. Получената информация може да се използва като основа за процедурата по импийчмънт. През февруари възобновяването на подобно разследване на Тръмп и неговото обкръжение бе обявено от ръководителя на специалния комитет за разузнаване на дома Адам Шиф. Сподели:", "date": "2019.03.21", "title": "Конгресът на САЩ ще изиска още документи от обкръжението на Доналд Тръмп"}
{"url": "https://pik.bg/%D0%B2-%D0%B1%D0%BB%D0%B8%D0%B7%D0%BE%D1%81%D1%82-%D0%B4%D0%BE-%D1%8F%D0%B4%D1%80%D0%B5%D0%BD-%D0%BF%D0%BE%D0%BB%D0%B8%D0%B3%D0%BE%D0%BD-%D0%BD%D0%B0-%D0%BA%D0%BD%D0%B4%D1%80-%D0%B5-%D0%B1%D0%B8%D0%BB%D0%BE-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-news828027.html", "text": "На километри от ядрения полигон на Северна Корея Пхунгери е било регистрирано земетресение с магнитуд 2.8 по скалата на Рихтер, съобщава ТАСС. Агенцията се позовава на данни от Метеорологичната агенция на Република Корея. По данни на агенцията, точката на активност е била на дълбочина от около 10 километра. Отбелязва се, че трусът е бил предизвикан от природна аномалия, а не от изпитание на ракета. В началото на март бе съобщено, че Северна Корея е започнала да възстановява полигона Сохе. Уточнява се, че в периода между 19 февруари и 2 март в района на Сохе експерти са отчели активна работа по възстановяване на инфраструктурата. Сподели:", "date": "2019.03.21", "title": "В близост до ядрен полигон на КНДР е било регистрирано земетресение"}
{"url": "https://pik.bg/%D0%BA%D1%8A%D1%80%D0%B2%D0%B0%D0%B2%D0%BE-%D0%BC%D0%B5%D0%BB%D0%B5-%D0%B6%D0%B5%D0%BD%D0%B0-%D0%B7%D0%B0%D0%B3%D0%B8%D0%BD%D0%B0-%D0%B2-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BE%D0%BA%D0%BE%D0%BB%D0%BE%D0%B2%D1%80%D1%8A%D1%81%D1%82%D0%BD%D0%BE%D1%82%D0%BE-%D0%B2-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-news828047.html", "text": "31-годишна жена загина на място при тежка катастрофа на Околовръстния път край Казанлък. Инцидентът е станал около 7,00 часа тази сутрин, съобщава Нова телевизия. Жената се престроявала за влизане в главния път, но изскочила пред друг автомобил, който я блъснал. При инцидента са пострадали още двама души. Движението в района на катастрофата е затруднено. Сподели:", "date": "2019.03.21", "title": "КЪРВАВО МЕЛЕ: Жена загина в тежка катастрофа на Околовръстното в Казанлък"}
{"url": "https://pik.bg/%D0%B2%D0%B8%D0%B7%D0%B8%D1%82%D0%B0-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-%D0%BF%D0%BB%D0%B0%D0%BD%D0%B8%D1%80%D0%B0-%D0%B4%D0%B0-%D0%BF%D0%BE%D1%81%D0%B5%D1%82%D0%B8-%D1%81%D0%B0%D1%89-%D0%B2-%D0%BA%D1%80%D0%B0%D1%8F-%D0%BD%D0%B0-%D0%B0%D0%BF%D1%80%D0%B8%D0%BB-news828026.html", "text": "Премиерът на Япония Шиндзо Абе има намерение да посети Съединените щати в края на април, съобщава The Japan Times, позовавайки се на свои източници. Целта на визитата е провеждането на преговори с американския президент Доналд Тръмп. „По време на посещението, което се очаква да бъде на 26 и 27 април, Абе и Тръмп вероятно ще обсъдят търговските птреговори, които правителствата на двете страни може да стартират в началото на април, и планираната визита на Доналд Тръмп в Япония в края на май”, се посочва в текста. По-рано бе обявено, че Доналд Тръмп се очаква да посети Япония на 26 май. Сподели:", "date": "2019.03.21", "title": "Визита: Премиерът на Япония планира да посети САЩ в края на април"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D1%8A%D0%BA%D1%80%D0%B0%D1%89%D0%B0%D0%B2%D0%B0%D0%BC%D0%B5-%D0%B2%D0%BE%D0%B5%D0%BD%D0%BD%D0%BE%D1%82%D0%BE-%D1%81%D0%B8-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B8%D0%B5-%D0%B2-%D1%81%D0%B8%D1%80%D0%B8%D1%8F-%D0%B4%D0%BE-400-%D0%B4%D1%83%D1%88%D0%B8-news828003.html", "text": "Съединените щати планират да съкратят военното си присъствие в Сирия до 400 души. Това заяви  заяви американският президент Доналд Тръмп пред журналисти в Белия дом, цитиран от ТАСС и БГНЕС, съобщава БНР. По думите му, 200 военни ще останат в Северна Сирия в подкрепа на кюрдите срещу „Ислямска държава“, а други 200 - в южната част на страната близо до Израел. Говорейки за последния анклав на джихадистите в североизточната част на  Сирия, Тръмп заяви, че „до края на деня това малко парче земя ще бъде превзето“ от подкрепяните от САЩ сили. До неотдавна в Сирия бяха разположени около 2 500 американски военнослужещи. Сподели:", "date": "2019.03.21", "title": "Доналд Тръмп: Съкращаваме военното си присъствие в Сирия до 400 души"}
{"url": "https://pik.bg/%D0%B0%D1%80%D0%B5%D1%81%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B7%D0%B0%D0%B4%D1%8A%D1%80%D0%B6%D0%B0-%D0%BC%D0%B8%D0%BB%D0%B8%D0%B0%D1%80%D0%B4%D0%B5%D1%80-%D0%BE%D0%B1%D0%B2%D0%B8%D0%BD%D0%B5%D0%BD-%D0%B2-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B0-%D0%B8%D0%B7%D0%BC%D0%B0%D0%BC%D0%B0-%D0%B2-%D0%B8%D1%81%D1%82%D0%BE%D1%80-news828004.html", "text": "Индийският милиардер Нирав Моди бе задържан в Лондон по обвинение за най-голямата финансова измама в историята на Индия, съобщава  The Times of India. За измамата на Моди стана ясно през 2018 година. Разследване установи, че в продължение на седем години банка Punjab National Bank е давала на Моди и неговият чичо, предприемачът Мехел Чокси, гаранции, с чиято помощ двамата са взимали кредити от други банки. След това Моди е превеждал получените средства по сметките на фирми-фантоми. Банките така и не получили заетите средства. По данни на следствието Моди и съучастникът му успели да откраднат около 2 млрд. долара. Моди и чичо му се измъкнали от Индия преаз януари 2018 година, а няколко седмици по-късно машинациите им били разкрити. През юни миналата година двамата бяха обявени за международно издирване от Интерпол. Нирав Моди е заявил, че се е надявал във Великобритания да получи политическо убежище, но това така и не станало. Бизнесменът бил задържан, като му е отказано освобождаване под гаранция. Моди ще остане в ареста до следващото си явяване пред съда, което е насрочено за 29 март. Нирав Моди е крупен индийски бизнесмен. Компанията му Firestar Diamond, чиито приходи през 2017 година са възлизали на 2,3 млрд. долара, се е занимавала с продажбата на ювелирни украшения на Запад. Сподели:", "date": "2019.03.21", "title": "Арест: Полицията в Лондон задържа милиардер, обвинен в най-голямата финансова измама в историята на Индия"}
{"url": "https://pik.bg/%D1%80%D0%B5%D0%B9%D1%82%D0%B8%D0%BD%D0%B3-%D0%B4%D0%BE%D0%B2%D0%B5%D1%80%D0%B8%D0%B5%D1%82%D0%BE-%D0%BA%D1%8A%D0%BC-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D1%81%D0%B5-%D1%81%D1%80%D0%B8%D0%BD%D0%B0-news828001.html", "text": "Рейтингът на одобрението на бразилския президент Жаир Болсонаро се срина през март, сочи проучване, проведено вчера, след като поредица от политически скандали опетниха неговия образ на борец с корупцията, предава „Франс Прес”, цитирана от „Фокус”. Резултатът на Болсонаро от 51% е най-лошият, записано от президент в трите месеца след поемането на властта, според социологическо проучване, проведено сред  2 000  бразилци. Това се сравнява с 67-процентното одобрение на крайнодесния лидер през януари, веднага след като се закле. Общественото доверие в ултраконсервативния Болсонаро също падна до 49% този месец от 62% в началото на годината. 44% от бразилците обявиха, че нямат доверие в бившия парашутист, в сравнение с 30% през януари. \"Правителството е непопулярно, губи доверие бързо, има вътрешни битки\", заяви политическият анализатор Андре Сесар Освен това, Болсонаро се опитва да прокара \"изключително непопулярна\" реформа на щедрата пенсионна система на страната. Сподели:", "date": "2019.03.21", "title": "Рейтинг: Доверието към президента на Бразилия се срина"}
{"url": "https://pik.bg/-news510679.html", "text": "Между блондинки: - Ех, как ми се иска и аз да имам право да убивам като Джеймс Бонд... - Е, муцка, какъв ти е проблема? Нали затова ти подариха шофьорска книжка?! Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510687.html", "text": "- Не ме гледайте на снимката, много лошо съм излязла там! Дайте си ми я! - Госпожице, спокойно! Талона на колата и гражданската отговорност, моля. Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510686.html", "text": "Въпрос в шоуто \"Стани Богат\". Ники Кънчев задава първи въпрос: -Кое е излишното? Отговорите са \"Морков, картоф, лук, Лексус\" -Морков, картоф, лук - отговори блондинката Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510682.html", "text": "Блондинка се оплаква на приятелка: - Мъжът ми забрани да карам колата, докато не се науча да заравям мотористите. Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510685.html", "text": "Две блондинки си говорят пред банкомата: - Ужас! В сметката си имам само 17 лева. - Може грешен ПИН да си въвела? Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510681.html", "text": "Между блондинки: - Знаеш ли, че идва края на света? - Разбира се, затова реших да се възползвам: взех голям кредит и си взех нова количка, апартамент, мебели, палто и екскурзия до Париж. - Ами ако все пак няма край на света? - Мен определено ме чака, особено ако ще трябва да изплатя кредита. Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510688.html", "text": "- Жената сутринта получи на телефона:\"Вашият мъж ще има дете\". - И? - Хукна да си прави тест за бременност! Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510683.html", "text": "От дневника на блондинка: \"Реших да си пооправя грима, и без това бях в задръстване. По едно време гледам - много странно задръстване, всички зад мен се наредили.\" Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510690.html", "text": "Брюнетка разказва на блондинка: - Моят син от 4-годишен кара колело. Сега е на 8. - Охо! Представям си, колко далеч вече е стигнал! Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510692.html", "text": "Една блондинка чула глас в главата си. - Кой е там?? - Бръмбармозакояд. - Какво правиш там?? - Гладувам!!! Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510696.html", "text": "Говорят си две блондинки: - Моят мъж, като се прибере от работата, винаги ме гледа като вълк. - Поне храниш ли го? - Разбира се, всяка събота. Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510697.html", "text": "оворят си две приятелки: - Миче, дали да не се омъжа? - За кой? - Не знам, малко ли глупаци има? Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510693.html", "text": "Блондинка в осмия месец бременна, се върти пред огледалото, мери рокля и пита приятелка: - Какво мислиш, дали не ме прави пълна? Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510698.html", "text": "Преди трябваше да се измъквам от мама. Сега от мъжа. Уф, при мама беше по-лесно. Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510699.html", "text": "- Миче, не танцувай! - Защо? - Казвам ти не танцувай! - Ама защо? Толкова готино парче! - Миче, моля те, дръж волана! Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510695.html", "text": "- Какво е абсурд? - Когато катаджия спре Москвич, а от него излезне разкошна дългокрака блондинка. Сподели:", "date": "2019.03.21", "title": "ВИЦОВЕ"}
{"url": "https://pik.bg/-news509728.html", "text": "Седят Чапай и Петка в землянката и Петка пита: - Чапай, кой номер ти са ботушите? - Четирсе и две. - А-у-у-у, а миришат поне за четирсе и осми! Сподели:", "date": "2019.03.21", "title": ":)"}
{"url": "https://pik.bg/-news509729.html", "text": "Стар индианец поучава сина си: - И да знаеш, синко - ако някоя бяла жена ти каже \"прави с мен каквото искаш\", не бързай да й сваляш скалпа! Сподели:", "date": "2019.03.21", "title": ":)"}
{"url": "https://pik.bg/-news509730.html", "text": "- Докторе, много ли е сериозно?- пита един пациент. - На колко си години?- пита лекарят. - Скоро ще навърша 30. - А-а, няма, няма!- отговаря докторът. Сподели:", "date": "2019.03.21", "title": ":)"}
{"url": "https://pik.bg/-news509732.html", "text": "Блондинка се връща разтревожена вкъщи и пита мъжа си: - Къде са децата? - На английски! - Офф, добре! Where are the children? Сподели:", "date": "2019.03.21", "title": ":)"}
{"url": "https://pik.bg/-news509731.html", "text": "В Северна Гренландия се води следствие срещу заподозрян в убийство: \"Кажете, господин Инук, къде бяхте и какво правихте през нощта на 22 септември срещу 22 март?\". Сподели:", "date": "2019.03.21", "title": ":)"}
{"url": "https://pik.bg/-news509733.html", "text": "Двама физици вечеряли в ресторант и разпалено обсъждали нещо по работа. Покрай тях минала млада жена с много ефектна фигура. Двамата физици дълго я гледали, след което единият възкликнал: - Позволете ми да отбележа, колега, колко интересно групирани атоми... Сподели:", "date": "2019.03.21", "title": ":)"}
{"url": "https://pik.bg/-news509736.html", "text": "Две блондинки си говорят: - В началото си мислех, че той ми изневерява, а сега разбрах, че той с мен ѝ изневерява на нея. Така ми стана хубаво... Сподели:", "date": "2019.03.21", "title": ":)"}
{"url": "https://pik.bg/-news509734.html", "text": "Като малък нямах часовник и определях времето с помощта на цигулката си. Упражнявах се нощем и съседите викаха: - Чудесно време да свириш на цигулка, в три часа през нощта! Сподели:", "date": "2019.03.21", "title": ":)"}
{"url": "https://pik.bg/-news509735.html", "text": "- Обвиняеми, Вие обиждате служебно лице! Определям глоба от 100 лв. Искате ли да кажете още нещо? - Бих искал, но при тези цени... Сподели:", "date": "2019.03.21", "title": ":)"}
{"url": "https://pik.bg/-news509737.html", "text": "По време на лов Негово Превъзходителство стреля по дива патица, но не я улучва. - Убих ли я? - пита той лесничея. Лесничеят отговаря с поклон: - Ваше Превъзходителство благоволи да помилва патицата. Сподели:", "date": "2019.03.21", "title": ":)"}
{"url": "https://pik.bg/-news510627.html", "text": "Блондика си кара колата и спира на сфетофар, а до нея едно БМВ, а вътре пич та се не трае. Отваря си прозореца и тя, за да не е по-назад и също си отваря прозореца. По едно време мъжът казал: - И ти ли пръдна, ма!? Сподели:", "date": "2019.03.21", "title": "ВИЦОВЕ"}
{"url": "https://pik.bg/-news509738.html", "text": "Двама бизнесмени отишли на гробището да навестят гроба на бивш партньор. Търсили, търсили, но не могли да го намерят. Изведнъж единият се плеснал по челото: - Слушай, той навярно го е записал на името на жена си! Сподели:", "date": "2019.03.21", "title": ":)"}
{"url": "https://pik.bg/-news510629.html", "text": "Една блондинка включва телевизора си и чува: - Вие гледате bTV! В този момент блондинката се разкрещяла: - А, стига бе, тези от къде знаят какво гледам аз! Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510632.html", "text": "Блондинка в книжарница: - Има ли разлика между разговорника за напреднали и разговорника за начинаещи? Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510630.html", "text": "Защо блондинките носят тесни поли? - За да държат краката си заедно. Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510628.html", "text": "След смяната на часовото време блондинка влиза в бижутерия: - Искам два часовника! - Изберете си! - Искам и от двата вида - покажете ми и летните и зимните! Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510626.html", "text": "Знаете ли как може да забавлявате блондинка? - Като напишете на един лист и от двете страни обърни листа! Сподели:", "date": "2019.03.21", "title": "ВИЦОВЕ"}
{"url": "https://pik.bg/-news532390.html", "text": "Съвет към жените: - Никога не хвалете мъжа си пред приятелки, защото проверяват гадините! Сподели:", "date": "2019.03.21", "title": ":)"}
{"url": "https://pik.bg/-news532391.html", "text": "Сержант мъмри на млад войник: - За малко да застреляш генерала! А войникът гордо отговаря: - Виждате ли! А едва вчера се научих да стрелям... Сподели:", "date": "2019.03.21", "title": ":)"}
{"url": "https://pik.bg/-news510633.html", "text": "Скандал между пияни блондинки в дискотека: - Виж са, ма - на крава приличаш! - Пък ти и на крава не приличаш! - Кой? Аз ли не приличам? Сподели:", "date": "2019.03.21", "title": "ВИЦОВЕ"}
{"url": "https://pik.bg/-news532393.html", "text": "Мъж се настанява в западнал хотел. - Стаята е осемнадесет долара на вечер - казва управителят. - Ако сам си оправите леглото, ще струва само осем долара. - Сам ще си го оправя. - Добре, ще ви донеса чук и пирони. Сподели:", "date": "2019.03.21", "title": ":)"}
{"url": "https://pik.bg/-news532392.html", "text": "Едно кенгуро казва на друго: - Дано днес да е хубаво времето! Не обичам, когато децата играят вкъщи. Сподели:", "date": "2019.03.21", "title": ":)"}
{"url": "https://pik.bg/-news510635.html", "text": "Защо няма снежен човек блондинка? - Защото няма куха снежна топка. Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510657.html", "text": "Върви си една блондинка по тротоара и изведнъж пада в една отворена шахта. Опитала се да излезе първи път - не става. Опитала втори път - пак не става... и накрая си казала: - Ще опитам още един път и ако не успея ще си тръгвам. Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510634.html", "text": "- Дай ми шампоан, моля те. - Заповядай, мила. - Ама тоя е за суха коса... Моята вече е мокра! Сподели:", "date": "2019.03.21", "title": "ВИЦОВЕ"}
{"url": "https://pik.bg/-news532394.html", "text": "- Нещастница! Знам всичко!!! - крещи съпругът. - Всичко?! Кажи кога е умрял Кромуел тогава! Сподели:", "date": "2019.03.21", "title": ":)"}
{"url": "https://pik.bg/-news510661.html", "text": "Две блондинки говорят по телефона: - Алооо, муции чуваш ли ме?? - Нее, алоо муцкаа не те чувам.... - Чакай, чакай ще ти звънна пак... Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510663.html", "text": "Блондинки решават кръстословица: - Муцка, знаеш ли кой е богът на плодородието на народите от далечния север... с 8 букви... - Вертолет, разбира се. Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510660.html", "text": "Две блондинки си говорят на летището: - Марче, тия самолети как ги отвличат? Виж ги какви са големи! - О, ти си много глупава! Не знаеш ли, че като излетят, стават малки. Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510659.html", "text": "Как свършил светът? Попитали блондинка: - Според вас, има ли потенциална възможност да свърши света? Блондинката отговорила: - Мисля.... Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510658.html", "text": "Статус във Facebook: - Леле, колко съм тъпа! Блондинка: - Муцка, крадааа го... Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510674.html", "text": "Една брюнетка пита блондинка: - Защо си така тъжна, скъпа? - В посолството са отхвърлили молбата ми за виза. - И защо? - Накрая на молбата пишело, \"Не попълвайте\", а аз съм написала: \"Добре.\" Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510671.html", "text": "Две блондинки игрели на шах. Едната казала: - Кош! А другата отвърнала: - Това да не ти е футбол, ма? Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510673.html", "text": "Разговарят двама началници. - И как е твоята нова секретарка? - Почти блондинка... - Как така, рижава ли е, или? - Не бе, косите й са черни, ама мнооого тъпа... Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510677.html", "text": "Катаджия спира блондинка с луксозен джип: - Госпожице, защо предният и задният номер на автомобила Ви са различни? - А, това ли? Ами, отпред е мобилният ми, а отзад- домашният... Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510703.html", "text": "Блондинка към приятелка: - Ужас! Тежа 61 килограма! - А колко си била? - Мама казва, че 3,200... Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510702.html", "text": "Между приятелки: - Утре се омъжвам! - Поне веднъж в живота си няма да се чудиш, какво да облечеш. Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510701.html", "text": "Между блондинки. -Айде деее, само ми кажи вълшебната думичка! -Мола?! Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510704.html", "text": "Смела блондинка влиза в цигански бар и казва: - Искам един ром със сок от манго! Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510676.html", "text": "Една блондинка звъни по телефона на друга. \"Извинявай би ли ми казала телефонния ти номер, че го забравих\" Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510707.html", "text": "Блондинка се оплаква на друга: - Абе тоя мейлър демон не спира да ми праща писма! Сподели:", "date": "2019.03.21", "title": "ВИЦОВЕ"}
{"url": "https://pik.bg/-news510706.html", "text": "- Преведи ми това: \"Yes, Goddess!\" - Да, богиньо. - Ох, че приятно:-), а как се превежда? Сподели:", "date": "2019.03.21", "title": "ВИЦОВЕ"}
{"url": "https://pik.bg/-news511236.html", "text": "Страната на Марлборо. Каубоят Джим се е обесил. Вдовицата му отива при отчето, за да съобщи за кончината му. Свещеникът се опитва да я утеши: - Господ прибра Джим при себе си... - Това - добре, но защо с ласо? Сподели:", "date": "2019.03.21", "title": "ВИЦОВЕ"}
{"url": "https://pik.bg/-news532351.html", "text": "Англичанин и швед играят голф. Покрай тях минава траурна процесия. Англичанинът спира играта, сваля си каскета и стои така, докато отминава процесията. После пак хваща стика. - Какъв трогателен жест от ваша страна - забелязва шведът. - Това не е жест! Ние бяхме женени почти 25 години... Сподели:", "date": "2019.03.21", "title": "ВИЦОВЕ"}
{"url": "https://pik.bg/%D1%83%D0%BA%D1%80%D0%B0%D0%B9%D0%BD%D0%B0-%D0%BD%D0%B0%D0%BB%D0%BE%D0%B6%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%80%D1%83%D1%81%D0%BA%D0%B8-%D1%84%D0%B8%D0%B7%D0%B8%D1%87%D0%B5%D1%81%D0%BA%D0%B8-%D0%BB%D0%B8%D1%86%D0%B0-%D0%B8-%D1%84%D0%B8%D1%80%D0%BC%D0%B8-%D1%83%D1%87%D0%B0%D1%81%D1%82%D0%B2%D0%B0%D0%BB%D0%B8-%D0%B2-%D1%81%D1%82%D1%80%D0%BE%D0%B5%D0%B6%D0%B0-%D0%BD%D0%B0-%D0%BA%D1%80%D0%B8%D0%BC%D1%81%D0%BA%D0%B8%D1%8F--news827976.html", "text": "Украйна наложи санкции на 294 компании и 848 физически лица, участвали в изграждането на Кримския мост, както и в провеждането на избори в самопровъзгласените републики в Донбас. Това се посочва в съобщение, публикувано на интернет страницата на Съвета за национална сигурност и отбрана на Украйна вчера, цитирано от TACC и „Фокус”. \"Списъците със санкции включват физически и юридически лица, които са участвали в изграждането на транспортния преход през Керченския проток, които  са участвали във въоръженото нападение и конфискуване на украински военни кораби, както и незаконно задържане на украински моряци\", се казва в доклада. Освен това, под санкциите са попаднали и тези, които са участвали в организирането и провеждането на избори в самопровъзгласените Донецка и Луганска народна република (ДНР и ЛНР) и в Крим. В актуализирания санкционен списък са включени и онези, които, по мнение на Украйна, „категорично са нарушили украинското законодателство, като са влизали или излизали незаконно от временно окупираната територия на Крим”, както и лица, които „незаконно получават и използват музейни колекции, принадлежащи на Украйна”. Сподели:", "date": "2019.03.21", "title": "Украйна наложи санкции срещу руски физически лица и фирми, участвали в строежа на Кримския мост"}
{"url": "https://pik.bg/-news510708.html", "text": "Блондинка пита момче: - Какво означава Shut Up? - Млъкни! - Добре де! Само попитах... Сподели:", "date": "2019.03.21", "title": "ВИЦОВЕ"}
{"url": "https://pik.bg/-news532359.html", "text": "Чаша вино била равна на час във фитнеса. Значи онова на сутринта след две бутилки вино не е махмурлук, а мускулна треска! Сподели:", "date": "2019.03.21", "title": "ВИЦОВЕ"}
{"url": "https://pik.bg/-news511238.html", "text": "Мъж и жена се чудят къде да отидат за годишнината от сватбата си. Мъжът казва: - Съкровище, искам да отида на място където никъде не съм ходил и да правя неща, които никога не съм правил! А тя му отвърнала: - Ами отиди в кухнята и измий чиниите! Сподели:", "date": "2019.03.21", "title": "ВИЦОВЕ"}
{"url": "https://pik.bg/%D1%81%D0%BF%D0%B0%D1%81%D0%B8%D1%85%D0%B0-%D1%80%D0%BE%D0%B4%D0%B8%D0%BB%D0%BD%D0%BE%D1%82%D0%BE-%D0%BE%D1%82%D0%B4%D0%B5%D0%BB%D0%B5%D0%BD%D0%B8%D0%B5-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2-%D0%B4%D1%83%D0%BF%D0%BD%D0%B8%D1%86%D0%B0-news827908.html", "text": "Родилното отделение на болницата в Дупница няма да се закрива, предаде БНР. Днес беше свикана извънредна среща от председателя на Общинския съвет Емил Гущеров заради ситуацията в здравното заведение. Близо 60 000 лева дългове е натрупало АГ отделението. Проблем има и с недостига на кадри. Само за ден обаче са били осигурени две акушерки, които започват курс за допълнителна специалност. Назначен е и нов началник на отделението - д-р Красимир Кръстев. В отделението вече има екип, който осигурява напълно родилната помощ. Гущеров благодари на общинските съветници за постигнатото, което обедини всички политически сили. Загърбиха политиките на местно ниво в името на общата цел да съществува общинската болница и родилното отделение, подчерта той. Гущеров увери, че финансовият проблем също ще бъде решен. Той заяви, че предстои правителството да отпусне средства, с които да бъде закупена нова апаратура. Вчера майки от Дупница излязоха на протест срещу закриването на родилното отделение в общинската болница. Сподели:", "date": "2019.03.21", "title": "Спасиха родилното отделение на болницата в Дупница"}
{"url": "https://pik.bg/-news532355.html", "text": "Крайно време е да се учреди Ден на идиота. Има доста хора за поздравяване... Сподели:", "date": "2019.03.21", "title": "ВИЦОВЕ"}
{"url": "https://pik.bg/%D1%81%D0%BB%D0%B5%D0%B4-%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F%D1%82%D0%B0---%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D1%87%D0%B5%D1%80%D0%B2%D0%B5%D0%BD-%D0%B1%D1%80%D1%8F%D0%B3-%D0%BA%D1%83%D0%BB%D1%82%D0%BE%D0%B2-%D0%BA%D1%83%D0%BB%D1%82%D1%83%D1%80%D0%BD%D0%BE-%D0%BD%D0%B0%D1%85%D0%BB%D1%83%D1%85%D0%B0-%D1%82%D0%B5%D0%B6%D0%BA%D0%BE-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B0-%D0%B6%D0%B0%D0%BD%D0%B4%D0%B0%D1%80%D0%BC%D0%B5%D1%80-news828053.html", "text": "Няма конфликт на интереси между Община Червен бряг и местни фирми при изпълнението на обществена поръчка по програмата „Топъл обяд. Това заяви пред Би Ти Ви кметът на града Данаил Вълов, който вчера беше задържан при спецакция на прокуратурата. Той допълни, че Комисията за конфликт на интереси не е открила нередности. Вчера в ранния следобед кметът беше освободен. Вълов не пожела да коментира информацията, че е пуснат под парична гаранция от 75 хил. лева. Той е разследван за опорочаване на обществена поръчка и за облагодетелстване на фирми, за които има съмнение, че са близки до него и семейството му. Пред Нова телевизия той обясни, че няма как да събере тези пари за толкова кратко време. „Класирани са фирми, които са дали най-добри оферти. Не виждам лошо в това, че те са местни фирми. Не е вярно, че фирма на счетоводителка на моята съпруга участва. Тя е била там, след като регистрира собствени фирми, от доста време тя се занимава със собствения си бизнес. В малкия град фирмите се знаят, това е нормално”, допълни кметът на Червен бряг. Вълов каза още, че не е очаквал подобна проверка, но на неговата позиция трябва винаги да е подготвен да дава обяснения. Кметът на Червен бряг коментира и акцията под ръководството на \"Антимафия\" и специализираната прокуратура. \"Културно нахлуха, като изключим тежко въоръжената жандармерия, която не беше необходима, но е право на органите да преценят кое е необходимо”, заяви той пред Нова. „Проверяващите органи дойдоха в 6:50 ч. сутринта, като изключим тежковъоръжената жандармерия, проверяващите се държаха коректно към мен и към семейството ми. Извършиха необходимите обиски, след това бях отведен за разпит в местното РПУ”, посочи кметът. Данаил Вълов каза още, че има неща в обвинението, които го притесняват, но все още не разполага с всички материали по делото, за да коментира. Кметът на Червен бряг добави, че на позицията, на която е, можело да му бъде повдигнато обвинение по всяко време. \"Не се притеснявам. Нека да отбележим, че не става въпрос за милиони левове. Юристите ми ще проверят повдигнатите обвинения”, завърши Вълов. Сподели:", "date": "2019.03.21", "title": "СЛЕД СПЕЦАКЦИЯТА - Кметът на Червен бряг култов: Културно нахлуха, тежко въоръжена жандармерия не беше нужна. Вълов отрича конфликт на интереси"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BC%D0%B5%D0%BD%D0%B4%D0%B0-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D0%BA%D1%8A%D0%BC-%D1%85%D0%B5%D0%BA%D0%B8%D0%BC%D1%8F%D0%BD-%D0%B7%D0%B0-%D0%B4%D0%B5%D0%BF%D1%83%D1%82%D0%B0%D1%82%D1%81%D0%BA%D0%B8%D1%82%D0%B5-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B8-%D0%BF%D0%B8%D1%82%D0%B0%D0%B9%D1%82%D0%B5-%D0%B8-%D0%B7%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87-news828044.html", "text": "\"Не ме притеснява, всеки човек има право да си купи жилище и да живее както иска. Дали са пазарни или не цените, не мога да  коментирам. Аз живея там точно до новия блок, но в жилище на Народното събрание под наем.\" Това заяви шефката на бюджетната комисия Менда Стоянова пред Би Ти Ви по повод имотното състояние на нейните колеги. Тя заяви, че не е питала колко струва и няма намерение да купува апартамент в София, защото семейството й е решило да си живее в Пловдив. \"От къде мога да знам къде имат жилища, за мен това е несериозен разговор. Това е в рамките на личния живот. Затова си има декларация, която се подава всяка година и там всичко си е описано. Не искам да губим времето за този разговор, прокуратурата ще си направи своята проверка и ще излезе със становище дали има нарушение. Ако сте ме поканили да си говорим за апартаментите на колегите, то няма да си говорим тогава\", скара се Стоянова на Хекимян, който въртеше едни и същи въпроси. За препродажбата на двата апартамента на Цветан Цветанов на бивши служител на ГЕРБ, Стоянова заяви, че няма никаква представа. \"Мислех, че ще ме питате за имотите на Елена Йончева, инетресно защо не ми поставяте тази тема\", запита Стоянова водещия Антон Хекимян, който мигом прекрати разговора за имотите. \"ГЕРБ е сериозна марка и печели поредица от избори\", заяви Стоянова за предстоящите евроизбори. \"СДС сестринска партия в ЕНП, разцепвайки се те нямат никакъв шанс да бъдат представени в европалламента. Това беше и повода да започнат срещите, с ДСБ също бихме се видели, но самите те не могат да се разберат. Изведнъж се оказва, че ако кандидата им Стефан Тафров бъде избран, то той няма да е част от ЕНП\", каза още Стоянова, като допълни че СДС са ги потърсили, но от ГЕРБ са били отворени към тях. Сподели:", "date": "2019.03.21", "title": "ГОРЕЩА ТЕМА: Менда Стоянова към Хекимян за депутатските апартаменти: Питайте и за Елена Йончева, защо не поставяте тези въпроси"}
{"url": "https://pik.bg/%D1%88%D0%BE%D0%BA-%D0%B1%D0%BE%D0%BB%D0%BD%D0%B8%D1%86%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-8-%D0%BC%D0%B5%D1%81%D0%B5%D1%86%D0%B0-%D0%BD%D0%B5-%D1%81%D0%B8-%D0%BF%D0%BB%D0%B0%D1%89%D0%B0-%D1%82%D0%BE%D0%BA%D0%B0-news828040.html", "text": "\"Да, имаме 8 неплатени сметки, но искам да успокоя всички, че токът няма да бъде спрян. Разбрали сме се с ЕВН да се издължим веднага щом имаме възможност, призна д-р Генади Странджев, управител на болницата. За през 2018 година тя натрупа нови 900 000 лева дългове. Поради финансовите проблеми и ниското заплащане се стигна до протести на лекари и медицински сестри, някои от които напуснаха. Преди 3 години Общинският съвет реши МБАЛ \"Свети Мина\" да се обедини с МБАЛ \"Свети Панталеймон\", за да се спаси. Това обаче не може да се случи заради дълговете на Първа градска и договора, който тя има със Здравната каза. Освен това на този етап няма и съгласие от Министерството на здравеопазването за планираното от местната администрация обединение. Закъсалата МБАЛ \"Свети Мина\" в Пловдив не си е плащала тока от 8 месеца, а натрупаните задължения са над 22 000 лева. От ЕВН пък са осъдили бившата Първа градска, но засега няма да я остави на тъмно. Ако доставчикът дръпне шалтера, това ще е краят на агонията за общинското лечебно заведение, което продължава да затъва в дългове, алармира \"Марица\". Сподели:", "date": "2019.03.21", "title": "ШОК: Болница в Пловдив 8 месеца не си плаща тока"}
{"url": "https://pik.bg/%D0%B2%D0%B0%D0%B6%D0%BD%D0%BE-%D1%81%D0%BF%D0%B8%D1%80%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%85%D0%B5%D0%BC%D1%83%D1%81%E2%80%9C-%D0%BA%D1%80%D0%B0%D0%B9-%D1%8F%D0%B1%D0%BB%D0%B0%D0%BD%D0%B8%D1%86%D0%B0-%D0%B7%D0%B0-%D0%BD%D1%8F%D0%BA%D0%BE%D0%BB%D0%BA%D0%BE-%D1%87%D0%B0%D1%81%D0%B0-news828049.html", "text": "Днес от 9.00 до 17.00 ч. ще бъде спряно движението по магистрала „Хемус“, в района на Ябланица. Ограничението ще бъде в участъка между 74-ти до 79-ти километър. Промените се налагат заради обновяване на вертикалната сигнализация. Трафикът ще се отклонява по пътя Ботевград - Ябланица. Сподели:", "date": "2019.03.21", "title": "ВАЖНО: Спират движението по магистрала „Хемус“ край Ябланица за няколко часа"}
{"url": "https://pik.bg/%D0%BC%D0%B5%D1%80%D0%BA%D0%B8-%D0%B0%D1%80%D0%BC%D0%B8%D1%8F%D1%82%D0%B0-%D1%89%D0%B5-%D0%BE%D1%85%D1%80%D0%B0%D0%BD%D1%8F%D0%B2%D0%B0-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B8%D1%82%D0%B5-%D1%81%D0%B3%D1%80%D0%B0%D0%B4%D0%B8-%D0%BF%D1%80%D0%B8-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%8F-%D0%BF%D1%80%D0%BE%D1%82%D0%B5%D1%81%D1%82-%D0%BD%D0%B0-%E2%80%9E%D0%B6%D1%8A%D0%BB%D1%82%D0%B8%D1%82%D0%B5-%D0%B6%D0%B8%D0%BB%D0%B5%D1%82%D0%BA%D0%B8%E2%80%9C-news827977.html", "text": "Във Франция ангажират армията за охрана на обществените сгради, позволявайки на полицията да се съсредоточи върху справянето с демонстрантите с \"жълтите жилетки\" в случай на подновяване на насилието в Париж и други градове, предава „Франс Прес”, цитирана от  „Фокус”. Беше обявено отделно, че премиерът Едуард Филип е решил да отложи планирано пътуване в чужбина до Френска Гвиана през уикенда, за да бъде на разположение у дома. Миналата събота повече от 5 000 полицаи не успяха да попречат на стотици протестиращи да предизвикат безредици по Шанз-Елизе, като изгориха и разграбиха над 100 търговски обекти в размирици, продължили повече от седем часа. Говорителят на правителството Бенджамин Гриву заяви по-рано, че войските ще бъдат преразпределени от антитерористичната операция \"Сентинел\", която патрулира по улиците и защитава летища, гари, места за поклонение и други места. Това ще позволи на полицейските сили да \"се концентрират върху контрола на протестиращите, заедно с поддържането на закона и реда\", каза той. След съботните безредици правителството уволни шефа на полицията в Париж Мишел Делпуе. Сподели:", "date": "2019.03.21", "title": "Мерки: Армията ще охранява обществените сгради при следващия протест на „жълтите жилетки“"}
{"url": "https://pik.bg/%D1%81%D0%BB%D0%B0%D0%B4%D0%BA%D0%B0-%D1%80%D0%B0%D0%B1%D0%BE%D1%82%D0%B0-3-%D0%B1%D0%BE%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B7%D0%B0-%D1%81%D1%82%D1%80%D0%B8%D0%BF%D1%82%D0%B8%D0%B9%D0%B7%D1%8C%D0%BE%D1%80%D0%BA%D0%B0-%D0%BF%D0%BE-%D0%BC%D0%BE%D1%80%D0%B5%D1%82%D0%BE-news828041.html", "text": "Сезонна сладка работа за красиви момичета предлагат вече нощните барове по морето. По 3000 лева заплата на месец може да изкарат желаещите да танцуват дами пред зажаднелите погледи на наши и чужди туристи близо до плажа. Трудов договор, осигуровки и квартира в хотел са част от обявите за заетост в този бранш. Работното време е 4 часа всяка вечер, но при договаряне с колежките, може да се получат почивни дни в края или в началото на седмицата, показа проверка на „Монитор“. Желаещите да се трудят по Черноморието обаче не са много и с всяка година намаляват, жалват се работодателите. Затова се търсят и еротични танцьорки без опит, като им се обещава \"обучение“. Въпреки това за сезона нашите работници от женски пол с подобни качества се насочват към круизи или Кипър, където изкарват двойно, разказват пред \"Монитор\" работодатели, търсещи персонал по морето. Сподели:", "date": "2019.03.21", "title": "СЛАДКА РАБОТА: 3 бона заплата за стриптийзьорка по морето"}
{"url": "https://pik.bg/%D0%B1%D1%80%D0%B0%D0%B4%D0%B2%D0%B0-%D0%B3%D0%B0%D0%B7%D1%8A%D1%82-%D0%BF%D0%BE%D1%81%D0%BA%D1%8A%D0%BF%D0%B2%D0%B0-%D0%BE%D1%82-1-%D0%B0%D0%BF%D1%80%D0%B8%D0%BB-%D1%81-%D0%BA%D0%BE%D0%BB%D0%BA%D0%BE---%D0%BA%D0%B0%D0%B7%D0%B2%D0%B0%D1%82-%D0%BD%D0%B8-%D0%B4%D0%BD%D0%B5%D1%81-news828042.html", "text": "Нова цена на природния газ. Комисията за енергийно и водно регулиране ще обсъжда днес с колко ще поскъпне синьото гориво от 1 април. Сега цената е около 44 лева, а \"Булгаргаз” вече поиска поскъпване с наглед символичните 0,8%. Причината за исканото увеличение на цените е в поскъпването на долара и алтернативните на газа горива. Сподели:", "date": "2019.03.21", "title": "БРАДВА: Газът поскъпва от 1 април, с колко - казват ни днес"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D1%80%D0%B8%D0%B5%D0%BC%D0%B0%D1%82-%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0%D1%82%D0%B0-%D1%82%D0%B0%D0%B9%D0%BD%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news828031.html", "text": "Парламентът ще изслуша министъра на регионалното развитие и благоустройство Петя Аврамова за напредъка по изграждането на автомагистрали и скоростни пътища в България. Депутатите ще изслушват и спортния министър Красен Кралев за Програмата за финансовото подпомагане на дейности по провеждане на домакинства на международни спортни състезания на територията на България. Депутатите ще гласуват изцяло нов Закон за търговската тайна на второ четене. Текстовете уреждат защитата от неправомерно придобиване, използване и разкриване на неразкрити ноу-хау и търговска информация, представляваща търговска тайна, осъществявана по съдебен път в производство по граждански дела. В пленарна зала ще бъдат подложени на първо гласуван промени в Закона за кадастъра и имотния регистър. Измененията са внесени от Министерски съвет и целят да се подобри административното обслужване на потребителите на кадастрални услуги, като се създаде правна възможност за лицата, придобили правоспособност по реда на Закона за кадастъра и имотния регистър, да подпомагат службите по геодезия, картография и кадастър (СГКК). Сподели:", "date": "2019.03.21", "title": "ИЗВЪНРЕДНО В ПИК TV: Депутатите приемат окончателно Закона за търговската тайна (ОБНОВЕНА)"}
{"url": "https://pik.bg/%D0%BF%D1%80%D0%B5%D0%B4-%D1%82%D0%B5%D0%BC%D0%B8%D0%B4%D0%B0-%D1%84%D0%BE%D0%BB%D0%BA-%D0%B4%D0%B8%D0%B2%D0%B0%D1%82%D0%B0-%D0%B4%D0%B5%D1%81%D0%B8-%D1%81%D0%BB%D0%B0%D0%B2%D0%B0-%D1%81%D0%B5-%D0%B8%D0%B7%D0%BF%D1%80%D0%B0%D0%B2%D0%B8-%D0%B2-%D1%81%D1%8A%D0%B4%D0%B0-%D0%B7%D0%B0%D1%80%D0%B0%D0%B4%D0%B8-%D1%83%D0%B6%D0%B0%D1%81%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0--news828097.html", "text": "Фолкпевицата Деси Слава влезе преди минути в Бургаския Окръжен съд. След минути тя ще трябва да даде показания за кървавата трагедия на мегистрала \"Тракия\", при която шофьорът й Димитър Илиев блъсна и уби на място 20-годишен мъж. Преди заседанието Деси Слава беше повече от лаконична: \"За случая ще говоря след делото, но сега мога да кажа, че Димитър е уникален човек, с когото работя от много време\", каза тя, предава \"Флагман\". На 9 септември 2016 г. Илиев е пътувал с Деси Слава от Варна към София. Преминали са през Бургас. В 5:45 часа сутринта на магистрала \"Тракия”, Илиев е блъснал пешеходеца Божидар Кайлов. Сподели:", "date": "2019.03.21", "title": "ПРЕД ТЕМИДА: Фолк дивата Деси Слава се изправи в съда заради ужасен инцидент на магистрала \"Тракия\""}
{"url": "https://pik.bg/%D0%BD%D0%B5%D1%87%D1%83%D0%B2%D0%B0%D0%BD%D0%B0-%D0%BD%D0%B0%D0%B3%D0%BB%D0%BE%D1%81%D1%82-%D1%86%D0%B8%D0%B3%D0%B0%D0%BD%D0%B8-%D1%81-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%BA%D1%8A%D1%89%D0%B8-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%87%D0%BA%D0%B0%D1%82%D0%B0-%D0%BD%D0%B0-%D0%B7%D0%B5%D0%BC%D1%8F%D1%82%D0%B0-%D0%B4%D1%8A%D0%BB%D0%B6%D0%B8-%D1%85%D0%B8%D0%BB%D1%8F%D0%B4%D0%B8-%D0%B7%D0%B0-%D0%B4%D0%B0%D0%BD%D1%8A%D1%86%D0%B8-news828063.html", "text": "Възрастна жена, върху чийто имот са застроени десетки незаконни постройки, е натрупала данъци за повече от 1000 лева. Историята е на Люба Шаламанова, която не може да влезе в собствената си къща, защото там вече са се настанили цигани. Оказва, че общината санкционира Люба заради неплатени данъци за имот, който на практика не ползва, съобщава Би Ти Ви. Люба Шаламанова е родена в къща с голям двор в „Столипиново”. Семейството ѝ притежава над 7 декара земя там, но от 20 години имотите им са превзети от роми, които са построили десетки незаконни къщи в тях. Истинските собственици имат само задължения да плащат данъците си, но не и право да владеят имотите си. „Направиха голяма широка стена и дотам – повече навътре не може да се влезе. Завладели са къща с два входа, с чешма, с ток, с всичко. Живеят вътре, дето се казва, и пеят. Нито наем, нито здравей на нас като собственици”, каза Люба Шаламанова. Люба и семейството ѝ стават все по-големи длъжници, защото отказват да плащат данъците си за заграбените терени. Тя има всички необходими документи за собственост на родния си дом, но това се оказва без значение въпреки поредица от жалби в полицията и общината. Само за две години незаконните сгради върху земята ѝ се множат, а общината иска от пенсионерката да плаща данъците и заплашва семейството със санкции.  Данъкът е за над 1000 лв. Как да ги платя, като циганите живеят там? А на моята племенница не ѝ приеха документите за детската градина на детето, защото трябвало да плати данъка. Ние сме четирима души наследници. Не може един човек да плати данъка”, категорична е Шаламанова. Тя среща трудности и с плащането на данъците на къщата, в която живее. „Отивам да си плащам данъка за къщата и чиновничката казва: Няма да ви взема данъка. Имате един голям данък, трябва първо да го платите и после този за къщата”, обяснява жената. В крайна сметка след големи разправии общината прави компромис за детската градина и внучето е прието, но данъчните задължения продължават да се трупат. Районният кмет Николай Чунчуков смята, че проблемът с незаконното строителство в цялата страна не може да се реши от общините, защото е създаден в парламента. А държавата, вместо санкции, предвижда права за нашествениците, превзели чужда земя. Според Чунчуков незаконното строителство продължава, защото сега действащият Закон за устройство на територията дава правото на хората, които са построили незаконни постройки, да обжалват. „Не може ти в чужд имот, дали било общински или частен имот, да си извършил незаконно строителство и в същото време да ти дават право да обжалваш”, категоричен е районният кмет. По думите му е необходима законодателна промяна. „Когато ти си извършил строителство в чужд имот, независимо общински, държавен или частен, то не трябва да се дава право и минута да си помислиш, че този човек може да обжалва. Това даже трябва да се криминализира, а не да му даваш право да обжалва”, подчерта той. Докато делата се точат, имотът се ползва от нашествениците, а данъците се плащат от собственика, години наред. „И продължават още да строят, кой каквото намери. На баба ми на брат ѝ 13,5 декара земя, ако ви заведа да видите колко сгради има незаконни, ще се хванете за главата. Нищо не плащат, а ползват”, заяви Люба Шаламанова. На една от следващите сесии на Общинския съвет в Пловдив ще бъде внесено предложение за данъчна амнистия за хората, чиито закони за заграбени, а те дължат данъци за тях. Общинският съветник от БСП Ангел Иванов заяви, че такъв проблем имат и други хора и той се прехвърля и към следващото поколение. Според него по принцип данъците не би трябвало да се опрощават, но когато са начислени за собственост, която хората не владеят повече от 25 години, трябва да се търси вариант за разрешаване. Айри Мурад, общински съветник от Реформаторския блок, който живее в „Столипиново”, също потвърди, че случаите, в които хора се настаняват върху чужда земя, са много. „Там в едно семейство живеят много хора и като видят празно място, се нанасят”, отбеляза той. Според него, ако постройките се събарят, общината трябва да даде жилища на тези хора. „Проблемите в махалите трябва да бъдат решавани. Държавата и общината трябва да съдействат имотите да бъдат освободени. След това имотът може да бъде продаден, или общината да мисли възможност за купуване и пускане след това за продажба на тези терени”, посочи Борислав Инчев, кмет на район „Южен” и председател на ВМРО в Пловдив. Сподели:", "date": "2019.03.21", "title": "НЕЧУВАНА НАГЛОСТ: Цигани с незаконни къщи, собственичката на земята дължи хиляди за данъци"}
{"url": "https://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D1%81-%D0%BC%D0%BD%D0%BE%D0%B3%D0%BE-%D0%B2%D0%B0%D0%B6%D0%B5%D0%BD-%D1%81%D1%8A%D0%B2%D0%B5%D1%82-%D0%B3%D1%80%D0%B0%D0%B4%D0%B5%D1%82%D0%B5-%D0%B2%D1%80%D1%8A%D0%B7%D0%BA%D0%B8-%D1%81%D0%B5%D0%B3%D0%B0-%D0%B5-%D0%BC%D0%BE%D0%BC%D0%B5%D0%BD%D1%82%D1%8A%D1%82-%D0%B4%D0%B0-%D0%BD%D0%B0%D0%BC%D0%B5%D1%80%D0%B8%D1%82%D0%B5-%D0%BF%D1%8A%D1%82%D1%8F-%D0%BA%D1%8A%D0%BC-%D1%81%D1%8A%D1%80%D1%86%D0%B5%D1%82%D0%BE-%D0%BD-news828038.html", "text": "6-ят слънчев ден е посветен на хармонията и изцелението, на „мъртвата вода”. Сега е моментът да намерите пътя към сърцето на друг човек. Денят принадлежи на любовта, пише астрологът в хороскопа си за днес. \"Градете връзки! Добре е да се установяват връзки между хората, да си помагат един на друг. Проправяйте път към другите, помагайте им да намерят правилния път, спасявайте ги от заблуждения, „отворете им очите”, съветва астрологът. Време е за укрепване на роднинските връзки и здравето, добавя тя. \"Подпомагайте другите хора, старайте се да направите нещо приятно за тях, изричането на искрени комплименти е най-малкото, което можете да сторите! Да не се ругае, да не се изричат грозни думи и да не се повишава глас“, предупреждава Ивелина Пенчева. Според нея в този ден можем да си върнем изгубеното и да се разплетат кармични проблеми. „Обезателно отделете време на своите деца! Който не си поговори с дете в този ден, целият месец няма да намери щастие. Подарете им нещо и ги зарадвайте! \"Необходимо е да действате според емоциите си – сърцето най-вярно ще ви подскаже какво да направите. Не бива да се напрягате на този ден. Препоръчва се повече релакс и почивка. Нужно е да се отпуснете и да търсите компанията на хора близки на вас по дух, но да не се пиянства и буйства! Самотата е противопоказна сега. Денят е добър за приемане на гости, благоприятства любовните отношения и задушевните разговори. Подходящо е за сексуални контакти. На жена в този ден не се отказва, ако помоли за нещо. Желанието на жените днес е закон“, добавя Ивелина Пенчева. \"Това е ден за лечителство, приготвяне на лекарства, укрепване на здравето, работа над физическото тяло. Времето е благоприятно за очистване и преображение. Това е такъв необикновен лечебен ден, че и най-обикновената вода придобива уникални лечебни свойства. Може да се започне курс на закаляване. За тази цел е добре да направите очистителни процедури и обливане с хладка вода“, уточнява астрологът. “Понякога може и само отриване с хладка вода. Три пъти се облива с хладна вода – нито гореща, нито студена. Да не се осквернява водата, тя е знак за живот! Допринася за развитието на разумния човек във всичките му форми. Добре е да се медитира върху вода, да се гледа в нея. Особено значение се отделяло в древността на измиването“, добавя Ивелина Пенчева. Тя препоръчва да се пият повече течности днес. Може да си правите билкови чайове и отвари. \"Придържайте се към сребристо-сините тонове в облеклото си! Да се избягва носенето на ярки цветове, зелено, червено и черно“, съветва астрологът. \"Ако сънувате бистра вода – това е знак за чист живот. Мътната вода пък е за болести“, добавя тя. Сподели:", "date": "2019.03.21", "title": "Астролог с много важен съвет: Градете връзки, сега е моментът да намерите пътя към сърцето на друг човек"}
{"url": "https://pik.bg/%D0%B0%D0%BB%D0%B1%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%BF%D1%80%D0%B8%D0%B5%D1%82-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%BF%D0%BE-%D1%81%D0%BF%D0%B5%D1%88%D0%BD%D0%BE%D1%81%D1%82-news828105.html", "text": "Албанският министър-председател е приет по спешност в болница в Берлин, предаде БГНЕС. Еди Рама имал сърдечни проблеми, допълня медията, като цитира местния портал syri.net. Преди дни в град Берат Рама трудно произнасяше изреченията и на моменти говореше несвързано. След тази визита здравословното му състояние рязко се влошило и той по спешност е бил прехвърлен със самолет в болница в Берлин. “От понеделник той се намира в Германия”, уточнява порталът. До момента няма официално потвърждение на тази информация, която бе разпространена от много албански медии. Сподели:", "date": "2019.03.21", "title": "Албанският премиер приет в болница по спешност"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D1%81-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B8-%D1%86%D0%B5%D1%86%D0%BA-news828092.html", "text": "\"При министерските постове винаги може да има разместване, но се надявам да не се срути коалицията. Това заяви лидерът на \"Атака\" Волен Сидеров в кулоарите на Народното събрание по повод дали ще има министерски оставки и трусове след скандалите с апартаментите на Цветан Цветанов и Цецка Цачева. \"БСП не са готови да управляват, ако бяха да им дадем властта. Значи трябва да поддържаме коалицията докато се появи някой по-добър\", добави Сидеров. По думите му скандалът няма да се отрази на ГЕРБ и няма да загубят изборите. Волен Сидеров изтъкна разделението в БСП между Сергей Станишев и Елена Йончева, което ще отслаби резултата на червените. \"Въпросът е какво правим ние, Патриотите. В събота съм официално поканен на конгреса на ВМРО. Сега дори чакаме г-н Валери Симеонов да го питаме и да се съберем като мъже и да решим дали се явяваме заедно или отделно. При това положение няма да се нападаме и ще си довършим управленската програма\", заяви още Сидеров. Сподели:", "date": "2019.03.21", "title": "ЕКСКЛУЗИВНО В ПИК TV: Волен Сидеров коментира скандалите с апартаментите на Цветанов и Цецка Цачева! Чака Симеонов да се разберат като мъже за евроизборите"}
{"url": "https://pik.bg/5-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B7%D0%B0%D0%B4-%E2%80%9E%D0%B7%D0%B5%D0%BB%D0%B5%D0%BD%D0%B0%D1%82%D0%B0%E2%80%9C-%D0%BB%D1%8A%D0%B6%D0%B0-%D0%B7%D0%B0-%D1%88%D0%B0%D0%B1%D0%BB%D0%B5%D0%BD%D1%81%D0%BA%D0%BE%D1%82%D0%BE-%D0%B5%D0%B7%D0%B5%D1%80%D0%BE-news828104.html", "text": "Сумата от 5 милиона лева стои зад лъжата на “зелените”, че Шабленското езеро се източва чрез прокопан незаконно канал, показва разследване на “Труд”. Оказва се, че причината за поредната манипулация на “еколозите” е фактът, че миналата седмица техните организации са отрязани от европейско финансиране по два проекта в района на Шабла, като всеки от тях е на стойност от около 2 400 000 лева. Ден по-късно в социалните мрежи бившият директор на Природен парк “Витоша” и нелегитимен шеф на “Асоциацията на парковете в България” (АПБ) Тома Белев пуска във фейсбук “новината”, че в защитената местност се извършват незаконни дейности. АПБ е част от коалицията “За да остане природа в България”, която е едно с политическа партия “Зелените”. Лъжливата информация е качена и на сайта на друг член на “екообединението” - Българско дружество за защита на птиците (БДЗП). Причината за тази акция - в края на миналата седмица в София се провежда заседание на Комитета за наблюдение на Оперативна програма “Околна среда” (ОПОС), разказаха източници на “Труд”, които са присъствали на срещата. На нея се разбира, че по ОПОС, по ос “Биоразнообразие”, предстои финансиране на двата проекта за опазване на защитените местности край Шабла, сред които е и Шабленското езеро. Като представител на “зелените” на заседанието е Катерина Раковска от ръководството на WWF-България (също член на “За да остане природа в България” - б.а.), която изпада в истерия. Защото след като промените в Закона за биологичното разнообразие бъдат приети, защитените зони ще бъдат управлявани по нов начин. Този метод изключва многомилионно еврофинансиране на “зелените”. Така на заседанието на Комитета става ясно, че въпросните два проекта за общо 5 млн. лв. ще бъдат изпълнени от държавни структури, сред които РИОСВ-Варна. Точно два дни след това Тома Белев и БДЗП публикуват снимки от дейност, която се извършва всяка година – Шабленското езеро се източва минимално. Това се прави, за да не се заблати, което би довело до измиране на голяма част от защитените растителни и животински видове в него. Друг повод са наводненията на близки частни и държани имоти. Но според Белев и БДЗП едва ли не езерото ще бъде пресушено, а законите били нарушени. С тази измама е подведен и премиерът Бойко Борисов, който вчера спешно изпрати министъра на околната среда и водите Нено Димов на проверка в Шабла (виж карето). В същото време властите не предприемат никакви мерки срещу българския клон на Световния фонд за дивата природа (WWF), който има представители в повечето държавни работни групи, комисии и съвети, занимаващи се с опазването на околната среда. Този месец американският сайт Buzzfeednews.com публикува мащабно разследване, в което доказват как служители на WWF извършват убийства и изнасилвания в районите на защитени територии в Африка и Азия. На базата на това разследване “Труд” публикува поредица, след която във всяка друга държава-членка на ЕС WWF щеше да бъде изваден от всички звена, взимащи ключови държавни решения. У нас все още реакция няма. Практика Мълчат за Дуранкулашкото езеро Докато “зелените” обясняват как дейностите по Шабленското езеро са вредни за природата, разследването на “Труд” показа, че те действат по същия начин в близкото Дуранкулакшко езеро. През 2001 година Българо-швейцарска програма за опазване на биоразнообразието (БШПОБ) изпълнява проект за голяма сума – изгражда съоръжение със шлюз. Целта е да се прави отводняване на езерото. Така наречният савак е записан и в Плана за управление на защитената местност, действал от 2002 до 2011 година, чийто автор е БШПОБ: “Предназначението на тези съоръжения е за периодично изпускане на езерни води в морето с цел подобряване състоянието на водните екосистеми в Дуранкулашко езеро”. Днес БШПОБ вече не същестува с това име. Нарича се Българска фондация “Биоразнообразие”, която също членува в коалицията “За да остане природа в България”. А съоръжението на Дуранкушалкото езеро от години не работи, защото е направено зле и вълните са го разрушили. Но парите са него са усвоени от “зелените”. Мариян Жечев, кмет на община Шабла, пред “Труд”: Няма причина за такава истерия - Господин Жечев, вдигна се голям шум около Шабленското езеро. Какво е положението? - Нормално е състоянието на езерото, водата сега е по-бистра и заблатяването е по-малко. Няма сериозен проблем за такава шумотевица, бих я нарекъл истерия. Никога не сме имали проблеми с тази манипулация по източване на водата в езерото, която се прави редовно, почти всяка година. Досега природозащитниците не са реагирали, а сега защо го правят. - А защо се налага изпускането на вода от езерото? - Навремето имаше поливна система за десетки хиляди декара земеделска земя и водата в езерото, която идва от естествен водоизточник -извори и валежи, се опресняваше чрез нея. Помпите от години не работят, езерото вдига нивото си, заблатява страничните територии, това увеличи тръстиката, чийто стъбла съхнат всяка година, загниват и падат във водното огледало. Видимо е, че то намалява и красивото езеро се превръща в блато. - Хората в Шабла казват, че вече в езерото няма раци и риба, така ли е? - Преди две години имаше масово измиране на раци, но еколозите нищо не казаха, явно в този ден и час не са били там. Сподели:", "date": "2019.03.21", "title": "5 млн. лева зад „зелената“ лъжа за Шабленското езеро"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%83%D0%B4%D0%B0%D1%80%D0%B8-%D0%BF%D0%BE-%D0%BC%D0%B0%D1%81%D0%B0%D1%82%D0%B0-%D0%B7%D0%B0-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B0-%D0%BD%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B8-%D0%B7%D0%B0%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B2%D1%8A%D0%B7%D0%BC%D0%B5%D0%B7%D0%B4%D0%B8%D0%B5-news828110.html", "text": "\"Случаят с апартаментите на управляващите далеч надхвърля обхвата на една имотна сделка, защото пряко рефлектира върху доверието в политическата класа и държавността. Това каза в Кюстендил президентът Румен Радев\", съобщава Радио \"Фокус\". „Спомняте си, че само преди два месеца на своя годишен отчет призовах Комисията за борба с корупцията и отнемане на незаконно придобито имущество и другите органи да навлязат и в старателно отбягвания периметър на властта. И много ясно казах, че ако това не се случи, то търсенето на справедливост и възмездие може да излезе рамките и механизмите на закона“, каза още президентът Радев. Според него това е така, защото няма как антикорупционната комисия, която е назначена и контролирана от Цветан Цветанов, да разследва именно него по „беззъбия“ закон, наложен от самият Цветанов. „Ако това не се случи наистина, можем да имаме сериозен проблем. Затова според мен поредно гарантирано оневиняване на Цветанов ще се размине с моралната присъда на обществото. Това е големият проблем, който ни очаква“, добави президентът Румен Радев. Сподели:", "date": "2019.03.21", "title": "ИЗВЪНРЕДНО: Румен Радев удари по масата за апартамента на Цветанов и заговори за възмездие"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BF%D1%80%D0%B8%D1%82%D0%B8%D1%81%D0%BD%D0%B0%D1%82-%D0%BD%D0%B0-%D1%82%D1%8F%D1%81%D0%BD%D0%BE-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B7%D0%B0-%D0%BB%D1%83%D0%BA%D1%81%D0%BE%D0%B7%D0%BD%D0%B8%D1%8F-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82---%D0%BD%D0%B5-%D0%BA%D0%B0%D0%B7%D0%B2%D0%B0-news828122.html", "text": "Аз не знам какви са цените, на които продава \"Артекс\". Г-жо, договорът, който се подписва, това е реалната сделка. Това, което съм направил, е замяна на два апартамента, които са в същия квартал и са на по-хубаво място. Платил съм разликата, за да се нанеса в това жилище. Това обясни в кулоарите на парламента Цветан Цветанов след въпрос на водещата на ПИК TV. \"Това е основната опорна точка, в кото ще се движат нашите политически опоненти и неформалният лидер на БСП трябва да вземе позиция, както го направи снощи и уважаваната от мен Корнелия Нинова. Има закони, които са спазени. Има замяна, която е в съответствие с българското законодателство, има сума, която е заплатена за квадратурата, която е като разлика\", заяви силният човек в ГЕРБ. Той отново призова да се спрат спекулациите по темата и компетентните органи, които извършват проверките, да бъдат оставени да ги извършат на спокойствие. \"Тази тема, колкото повече я говорим и я повтаряме, това е продължение на опорната точка на БСП. Мога да задам много въпроси на г-н Румен Радев и той няма да може да отговори и няма да има кой какво да му каже\", отговори косвено на нападките на Румен Радев от днес. \"Това, че ГЕРБ в момента е актуална, убеден съм, че във всичките тези години има и други политици, дори и журналисти, които сигурно са си купували жилище. Познавам Симеон Велков, той беше бивш служител в нашата централа\", каза още той. \"Всичко това, което съм направил, съм го направил съгласно българското законодателство. Аз съм минал през всички проверки. 2012 г. ми направиха проверка, приключи всичко. Ако внимателно, мога да седна да ви обясня, казаха ми, че не трябва да се обяснявам за всичко\", съвсем се обърка на лавината от въпроси Цветанов. Ива Николова отново попита каква е реалната цена на апартамента - пълната сума, която е платил. \"Г-жо, кой определя пазарната цена? Има данъчна оценка, която лицето е задължено да направи, купувачът също. Това, което съм изповядал като сделка, това е според закона. Законово ли е? Видял съм се с г-н Мирянов и така сме се запознали на едно обществено събитие\", изясни познанството си с архитект Мирянов той. \"Колко е заплатата, която ви плаща БСП? Вие с обява ли си намерихте работата в телевизията на БСП?\", обърна се той към репортерка на червената БСТВ, която го попита как е намерил точно този апартамент. Въпросът за това какво трябва да работим, за да печелим толкова пари обаче отново бе зададен от Ива Николова. \"Има замяна и доплащане, които са платени по банков път. Това е разговори, които сме водили и разговори в квадратурата\", отговори Цветанов на пореден въпрос на репортерката на ПИК TV Ива Николова как се е стигнало до доплащането на сумата от 100 хил. лв. и върху каква база е преценено, че точно толкова трябва да се додадат. Сподели:", "date": "2019.03.21", "title": "ПЪРВО В ПИК TV: Цветанов притиснат на тясно в парламента за луксозния апартамент - не казва колко струва жилището с асансьор (ОБНОВЕНА)"}
{"url": "https://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%B8-%D0%BA%D1%8A%D0%BC-%D0%BA%D0%BC%D0%B5%D1%82%D0%B0-%D0%BD%D0%B0-%D1%81%D1%82%D1%80%D0%B5%D0%BB%D1%87%D0%B0-news828126.html", "text": "Районна прокуратура-Панагюрище привлече като обвиняем Ст.Ч.,  за това, че през 2016 г., като кмет на община Стрелча, е принудил служител на общинската администрация да извърши нещо противно на волята си – да подаде молба за освобождаване от заеманата от него длъжност, без дата, като е употребил за това заплашване, изразяващо се в обстоятелството, че ако не подаде молба ще бъде освободен веднага от работа и злоупотребил с властта си като работодател – кмет на община Стрелча, като е наредил  молбата да бъде входирана с входящ номер и без знанието и съгласието на служителя – престъпление по чл. 143 ал.1 от Наказателния кодекс. Спрямо Ст.Ч. е взета мярка за неотклонение „Гаранция“ в размер на 2 000 лева. По делото се извършват процесуално-следствени действия – разпити на свидетели, назначени са експертизи. Срокът на приключване на разследването е двумесечен. Сподели:", "date": "2019.03.21", "title": "Прокуратурата с обвинение и към кмета на Стрелча"}
{"url": "https://pik.bg/%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BC%D0%B0%D0%BD%D0%B8%D0%B0%D1%86%D0%B8%D1%82%D0%B5-%D0%B9%D0%BE%D0%BD%D1%87%D0%B5%D0%B2%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%86%D0%B5%D1%86%D0%BA%D0%B0---%D0%BA%D1%83%D1%85%D0%B8-%D1%85%D0%BE%D1%80%D0%B0-%D0%B2-%D0%BA%D1%83%D1%85%D0%B8-%D0%BF%D1%80%D0%BE%D1%81%D1%82%D1%80%D0%B0%D0%BD%D1%81%D1%82%D0%B2%D0%B0-news828081.html", "text": "Мизерия, оскъдица, пустота, безличие. Такива са характеристиките на апартамент-маниаците в политиката, както лъсва от обзавеждането на жилищата им, колкото и скъпи да са и те, и мебелите, с които са ги натъпкали. Направо е изумително как е възможно да имаш толкова пари и да не знаеш или, по-точно, да нямаш потребност да се сдобиеш с истински ценности. Явно жената няма вкус към четенето, просто робува на клишетата. И стените са много в жилището и от 340 квадрата, обаче и те празни - няма ни картина, ни дори гоблен (не като тия на баба й, има едни други гоблени, които струват два пъти повече от нейния апартамент). Видно е, че интелектуалното ниво на Йончева е до делението \"богатството е имоти и коли\". На нейната възраст подобно кредо трудно се превъзпитава, понеже духовните богатства се натрупват в далеч по-крехка възраст. Същото е нивото е на другия апартамент-маниак Цветан Цветанов. Неговият духовен ръст пък се извисява до... 239 кв.м. с вътрешен асансьор. Тъй де, книгите и картините не стига, че гълтат пари, ами само прах събират и никаква работа не вършат. А пък асансьорът може да те вози нагоре-надолу и да ти спести случайни срещи с простосмъртните по стълбищните площадки. Че малко ли е?! Ех, сиромашко невидело! Вътрешният асансьор е белег за състояние, ама вторичен. Първичните са колекции от картини, книги или други ценности, изобщо от неща, които показват, че в теб живее и нещо друго. И Цецка Цачева изненадващо се нареди сред апартамент-маниаците. Явно в комунистическата люпилня за висшисти, които влизаха по втория начин във ВУЗ-овете, не са й обяснили, че е неприлично, когато си във властта, да си купуваш имоти на такива баснословни цени, просто защото няма как да докажеш, че си се сдобил с толкова средства от скромната си чиновническа заплата, пък ако ще да я караш само на фотосинтеза. Прокуратурата ще каже дали тези придобивки са законни или не. Но е сто процента сигурно, че те са нагли и безочливи спрямо гражданите на държавата, които освен собствените си доходи,  много добре знаят откъде са тръгнали всички тия хора и като какви и как са стигнали дотук. Общият знаменател между тях е, че никой не е напечелил толкова пари заради изключителни професионални качества и постижения в полза на нацията и човечеството. Изобщо \"Апартамент-гейт\" за пореден път показва печалната нашенска картинка. У нас, щом някой се замогне или докопа някакъв пост, първо си сменя колата, после - жената и накрая - апартамента. Това е представата му за богатство - да си купи на далавера нещо по-лъскавко, а пък за какво служат стените и библиотеките дори не е чувал. Че откъде да знаят тия хора - да не би да ходят на премиери, на изложби, да не би да влизат в книжарници и в галерии? Да не би да имат нужда от пространства, за да подредят библиотеките и колекциите, някои от които получени по наследство, да си оборудват кабинети, писалища, ателиета? Не, просто искат да си сменят готварската печка, хладилника, тоалетната чиния и закачалката в антрето. Какво да се прави - човек е толкова голям, колкото са големи мечтите му. Кухи хора в кухи пространства. Апартамент-маниаци. Сподели:", "date": "2019.03.21", "title": "Апартамент-маниаците Йончева, Цветанов, Цецка - кухи хора в кухи пространства"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B8-%D1%81%D1%82%D1%80%D0%B0%D1%81%D1%82%D0%B8-%D0%BF%D0%B5%D1%82%D1%8A%D1%80-%D0%B6%D0%B5%D0%BA%D0%BE%D0%B2-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BE%D1%82%D0%BD%D0%BE%D1%81%D0%BD%D0%BE-%D0%B4%D0%B5%D1%81%D0%BF%D0%BE%D0%B4%D0%BE%D0%B2-news828078.html", "text": "Легендата на ЦСКА и Берое - Петър Жеков, коментира контузията на Кирил Десподов, която го извади от старта на квалификациите за Евро 2020. \"Не знам какво става с това момче и защо не играе постоянно. Контузен е напоследък и направо се чудя как сме го тренирали тук, щом 2 месеца не може да свикне в Италия. Бях на мнение, че не трябваше да се продава Десподов сега. Още не му беше времето. Когато вземеш един талант, той трябва да играе поне 5 години тук и да ти бъде от полза. Едва когато стане завършен футболист, тогава да го пуснеш. Лошо е положението с нападателите в България. От 10 години нямаме читави играчи, които да вкарват важни голове. Проблемът е, че всичките ни нападатели идват от чужбина. А момчетата от Африка пращат цялата си заплата на майките си и на третия ден викат: \"Дай пари!\". Ето, последният ни голмайстор бе Бербатов. Но и за него сме ходили да го взимаме от Благоевград, където ни го препоръча един телевизионен техник. Той беше две години по-малък, но играеше със старшата възраст. А като дойде на \"Червено знаме\" го видях, че е малко слабичък в раменете и 2 месеца тренирахме само да заякне\", коментира легендарният голмайстор пред \"Меридиан мач\". Сподели:", "date": "2019.03.21", "title": "ФУТБОЛНИ СТРАСТИ: Петър Жеков с остър коментар относно Десподов"}
{"url": "https://pik.bg/%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BC%D0%B5-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F-%D0%B4%D0%B5%D0%BD-%D0%BD%D0%B0-%D0%B3%D0%BE%D1%80%D0%B0%D1%82%D0%B0-news828093.html", "text": "21 март е избран за Световен ден на гората, за да се защитят флората и фауната. По инициатива на 23-тата сесия на Европейската конфедерация по земеделие, проведена през ноември 1971-ва и подкрепена от Организацията на ООН по прехрана и земеделие, тази дата е избрана през 1972 г. Според учени горите растат заедно с човешкия просперитет. Площта на горите по света се увеличава, защото доходите на хората нарастват и качеството на живота се подобрява. Това се твърди в изследване на учени от университета в Хелзинки, цитирано от Би Би Си. Според тях с повишаването на жизненото равнище фермерите се концентрират върху качествените площи и интензивното им развитие, изоставяйки по-неплодородните парцели. В резултат на това горите \"завземат\" тези пространства с много бързи темпове. Авторите на изследването подчертават факта, че в периода между 1990 и 2015 г. горският фонд в богатите държави се е увеличил средно с 1.31% на година, а в тези със средно равнище на доходите - с 0.5%. За сравнение, в 22-те най-бедни страни горските площи са намалели средно с 0.72% на година. Сподели:", "date": "2019.03.21", "title": "Отбелязваме Световния ден на гората"}
{"url": "https://pik.bg/%D0%BC%D1%8A%D0%BB%D0%BD%D0%B8%D1%8F-%D0%B2-%D0%BF%D0%B8%D0%BA-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BD%D0%B0-%D0%B1%D0%B5%D0%B7%D1%86%D0%B5%D0%BD%D0%B8%D1%86%D0%B0---%D0%BB%D0%B8%D0%B4%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B1%D1%81%D0%BF-%D0%BF%D0%BB%D0%B0%D1%82%D0%B8%D0%BB%D0%B0-%D0%B7%D0%B0-%D0%B6%D0%B8%D0%BB%D0%B8%D1%89-news828131.html", "text": "Скандално евтин апартамент притежава и лидерката на БСП Корнелия Нинова, която първа скочи да громи Цветан Цветанов заради жилището, което си е купил със заменка. Бившата синя приватизаторка обаче държи първенството по ниска на цена, на която се е сдобила с доста ценен имот, струващ в пъти повече по пазарни цени. Тя е купила апартамент от 90 кв.м. за едва 21 000 лв. Цената на квадратен метър, която Нинова и мъжът й, който е служител на гиганта \"Лукойл\", са платили е 241 лв. при пазарна стойност на имотите в района по това време от 850 лв. на квадрат. Сделката е направена през 2004 г. според имотната декларация на червената лидерка от онова време. Жилището се намира на столичната улица „Боряна“ в квартал \"Овча Купел\" и тя го купува за скромната сума малко след като успяла скандално да приватизира \"Техноимпекс\", фалирало после под нейно ръководство ). Според официалната статистика на НСИ за 2004 г. средната цена на имотите в София през годината е била 1095 лв. или четири пъти по-висока от платената от Корнелия Нинова. От снимки, публикувани от самата Нинова и показани първо в ПИК преди време, става ясно, че апартаментът, в който Нинова живее е обзаведен със скъпарски мебели и лидерката тъне в лукс, като има дори камина. Най-уютно предводителката на социалистите се чувствала в просторния си хол, където изпъква голям и удобен тапициран с кожа диван. Секциите и рафтовете също са решени в подобни нюанси и са изработени от масивно дърво, към което очевидно социалистката има афинитет. Масата в трапезарията й отново е направена от висок клас дървен материал и е толкова голяма, че на нея може да седне да вечеря половината от Националния съвет на БСП. Акцентът в трапезарията на Корнелия несъмнено е голямата камина, която може би по-скоро служи за рафт за сувенири, отколкото за отопление. Впечатление прави, че из целия ѝ апартамент по стените висят изображения на светци, като най-голяма и най-специална за нея била иконата на света Богородица с метален обков, закачена в коридора й. В родната си Мизия Корнелия Нинова също се шири в цял чифлик, а къщурката й е истински палат, разкриха преди време ПИК и \"Ретро\". Лидерът на БСП има имот там, за който твърди, че не е нищо особено. Истината се оказва доста по-различна. Бащината й къща за беда била отнесена от потопа през 2014 година. От тогава насам се говори, че Нинова е наляла милион лева за да я възстанови, разкриват нейните съграждани. Комшиите й твърдят, че от предишната къщурка няма и следа. Амбициозната партийна функционерка е вдигнала цял палат. Който се простира на цял декар място в центъра на Мизия до църквата. Съседите не били виждали сградата от вътре след ремонта. Имението било заградено с висока ограда. Която била повече от 20 метра дълга. Правело им впечатление, че цялата била от скъп дървен материал. Изобщо имотът изпъквал на фона на къщите в съседство. Които били от кирпич. А провинциалната къща на Нинова светела с нова дограма и ярка боя. Все пак дори с тези имоти Нинова бледнее пред протежето си Елена Йончева. Лидерката на БСП се шири в хол с камина и поръчкови мебели Имението на Нинова в Мизия е оградена с висока ограда, която крие лукса вътре Сподели:", "date": "2019.03.21", "title": "МЪЛНИЯ В ПИК: Корнелия Нинова с апартамент на безценица - лидерката на БСП платила за жилище в София 21 000 лв. (УНИКАЛНИ СНИМКИ)"}
{"url": "https://pik.bg/%D0%BF%D1%80%D0%BE%D1%84-%D0%B4-%D1%80-%D1%81%D1%82%D0%BE%D1%8F%D0%BD-%D0%B4%D0%B5%D0%BD%D1%87%D0%B5%D0%B2-%D1%83%D0%B4%D0%BE%D1%81%D1%82%D0%BE%D0%B5%D0%BD-%D1%81-%D0%BF%D0%BE%D1%87%D0%B5%D1%82%D0%BD%D0%B8%D1%8F-%D0%B7%D0%BD%D0%B0%D0%BA-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%BD%D0%B0-%D1%80%D0%B5%D0%BA%D1%82%D0%BE%D1%80%D0%B8%D1%82%D0%B5-news828211.html", "text": "Проф. д-р Стоян Денчев получи Почетния знак на Съвета на ректорите на висшите училища у нас, който му бе връчен днес от Управителния съвет на Съвета на ректорите в България, и грамота за дългогодишна ползотворна ректорска дейност, която е допринесла изключително много за развитието на висшето образование и духовността в България. Това стана в Царските салони на Военна академия „Г.С. Раковски“, където се редовно заседание на Съвета на ректорите на висшите училища. Домакин на събитието бе ген.-майор д-р Груди Ангелов – началник на Военна академия „Г.С. Раковски“. На заседанието присъстваха Министърът на образованието и науката Красимир Вълчев, зам.-министрите Петър Николов и Таня Михайлова, зам.-министърът  на отбраната генерал-лейтенант (о.р.) д-р Атанас Запрянов, съветникът на мнистър-председателя на и секретар на Съвета по сигурността към Министерски съвет г-н Георги Кръстев. Преди заседанието председателят на Съвета на ректорите и ректор на Минно-геоложкия университет проф. Любен Тотев официално представи на колегията новия ректор на Университета по библиотекознание и информационни технологии (УниБИТ) проф. д.н. Ирена Петева. Бившия ректор на УниБИТ проф. Стоян Денчев, който към момента е председател на Общото събрание на УниБИТ и директор на Института по информация и сигурност, бе поздравен от проф. Тотев за заслугите му за създаването през 2010 г. на най-новия български университет, който е естественото продължение на един от най-значимите феномени в българското образование – Държавния библиотекарски институт. Проф. Тотев изтъкна дейността и заслугите на проф. Денчев, в качеството му на един от най-видните общественици в страната и приносът му по линия на опазването и съхраняването на българското материално и нематериално културно наследство като председател на Съюза на народните читалища в цели два последователни мандата и в продължението сега като негов почетен председател. Проф. Денчев за издигане престижа на българската наука, образование и култура е голяма и се допълва от членството му в редица чуждестранни научни и образователни академии. Той е носител на много международни отличия за наука и образование, гост-професор в Калифорнийския университет в Бъркли и дългогодишен член на настоятелството на патриаршеския храм „Св. Александър Невски“ в София. Това са само малка част от нещата, в които проф. Стоян Денчев участва и по този начин поддържа авторитета на България в Европа и другите страни, допълни проф. Тотев. Проф. Денчев, благодари за признанието като изтъкна ролята на ректорските ръководства, които заедно и в симбиоза с успешния министър Красимир Вълчев, постигнаха завидни резултати в развитието на българското висше образование. Това отчетливо се забелязва в настоящия мандат на министър Вълчев и неговите колеги. Проф. Денчев бърна внимание на аудиторията, че не само той лично, но и ректорите на висшите училища в България подкрепят усилията на правителството за издигане ролята на българските учители в структурата на съвременното българско обществото, като подчерта, че следващата задача на правителството и респективно на Министерството на образованието и науката, която не търпи отлагане, е да бъде обърнато внимание и на престижа и ролята на университетските преподаватели, които ежедневно допринасят за издигането на авторитета и просперитета на  нашата Родина. Сподели:", "date": "2019.03.21", "title": "Проф. д-р Стоян Денчев удостоен с почетния знак на Съвета на ректорите"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D0%B0%D1%80%D0%B0%D0%BD%D0%B8%D0%BA%D0%BE%D0%BB%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%B8%D0%B7%D0%BD%D0%BE%D1%81-%D0%B7%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%BD%D0%B0%D0%B4%D1%85%D0%B2%D1%8A%D1%80%D0%BB%D1%8F-40-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-news828111.html", "text": "Двустранните търговски връзки между България и Саудитска Арабия се развиват динамично и възходящо. Налице е постоянен интерес за работа и сътрудничество в различни области между бизнеса от двете страни. Това заяви министърът на икономиката Емил Караниколов в приветствие към участниците в българо-саудитски бизнес форум, който се проведе в Рияд. На форума участие взеха над 80 български и саудитски компании от секторите земеделие, хранително-вкусовата промишленост, фармацевтична и машиностроителна промишленост, информационни технологии и туризъм. Министър Караниколов изтъкна, че през 2016 г. и 2017 г. са подписани три важни документа: Меморандум за разбирателство за сътрудничество в областта на туризма, Споразумение за избягване на двойното данъчно облагане, Споразумение за взаимно сътрудничество в областта на земеделието, животновъдството и рибарството. „В момента работим за съгласуване на Споразумение за насърчаване и защита на инвестициите.  Очакваме също да създадем Смесена междуправителствена българо-саудитска Комисия за икономическо сътрудничество, като подпишем Статут за нейната работа“, подчерта Караниколов. Той допълни, че с приемането на нови двустранни договорености се върви уверено напред към създаване и задълбочаване на нови партньорски дългосрочни взаимноизгодни отношения. Икономическият министър посочи, че през последното десетилетие има значителен ръст на двустранната търговия, която надхвърля 100 милиона щатски долара, на фона на доста по-скромните обеми през предходните години. „През 2018 г. се наблюдава увеличение на българския износ за Саудитска Арабия в сравнение с предходната година, като надхвърля 40 млн. щ.д. Убеден съм, че нашите две страни са в състояние да навлязат в нов етап на взаимноизгодни търговско-икономически отношения“, заяви Караниколов. По думите му настоящият форум дава отлична възможност да бъдат дискутирани и представени предимствата и качествата на продуктите, производствените технологии и ноу-хау, използвани в двете страни. Сподели:", "date": "2019.03.21", "title": "Министър Караниколов: Българският износ за Саудитска Арабия надхвърля 40 млн. долара"}
{"url": "https://pik.bg/%D1%81%D1%8A%D0%B7%D0%B4%D0%B0%D1%82%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D1%87%D1%83%D0%B4%D0%BE%D0%B4%D0%B5%D0%B5%D0%BD-%D1%80%D0%B5%D0%B6%D0%B8%D0%BC-%D0%B7%D0%B0-%D0%BE%D1%82%D1%81%D0%BB%D0%B0%D0%B1%D0%B2%D0%B0%D0%BD%D0%B5---%D0%BD%D0%B0-%D0%B6%D0%B8%D0%B2%D0%BE-%D0%B4%D0%BD%D0%B5%D1%81-%D0%B2-%D0%BA%D0%BD%D0%B8%D0%B6%D0%B0%D1%80%D0%BD%D0%B8%D1%86%D0%B0-%D0%BC%D0%B8%D0%BB%D0%B5%D0%BD%D0%B8%D1%83%D0%BC-news827494.html", "text": "Авторката на абсолютния бестселър \"Размерът има значение\" Александра Иванова се среща със своята вярна публика на столичната улица \"Шишман\" 18, зад опашката на Коня. Александра, измислила чудодеен режим за бързо и ефективно отслабване, ще дава автографи и консултации на почитателите си. Ако искате бързо и лесно да постигнете желаните резултати, без изтощителни диети и часове потене във фитнеса, не пропускайте бестселърите и . Само в  книжарница „Милениум” на ул. „Шишман“ 18 днес от 12:00 и утре, от 15:30 ч. авторката ще разкаже на живо как успя да стопи феноменалните 42 кг само за 9 месеца. Ще разберете и как много нейни последователи също успяха да постигнат невероятни успехи в битката с излишните килограми. Още от излизането си през 2016 г. предизвика истински бум на книжния пазар. В тома авторката описва подробно своята рецепта за отслабване и дава съвети към последователите си. След появята на продължението - и продължават да оглавяват класациите на различни книжарници у нас. Все повече хора решават да изпробват системата, помогнала на Александра Иванова да влезе в желаната форма, и да променят не само начина си на живот и визията си, но и мисленето и представата си за света. Сподели:", "date": "2019.03.21", "title": "Създателката на чудодеен режим за отслабване - на живо днес в книжарница \"Милениум\""}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%B7%D0%BB%D1%8F-%D0%B3%D0%BD%D0%B5%D0%B2%D0%B0-%D1%81%D0%B8-%D0%BE%D1%82-%D0%B1%D1%80%D1%8E%D0%BA%D1%81%D0%B5%D0%BB-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D0%B4%D0%B5%D1%86%D0%B0%D1%82%D0%B0-%D0%BD%D0%B0-%D1%83%D0%B1%D0%B8%D0%B9%D1%86-news828173.html", "text": "\"Атанас Буров е казал, че трябва да бъдем приятели с всички, включително и с СССР, но първи е прозрял, че бъдещето на България е свързано с Европа. За съжаление противопоставянето в България продължава. Тези, които избиха цвета на нацията след 1944 година, ги няма днес. Напротив. Техните деца и внуци напъват да дойдат тук като троянски коне. Не искам да си разваляме настроението, но искам да се знае какво означава да се живее в страх. Попитайте наследниците на Буров какво е страх, истински страх. Да не можеш да говориш, да дойдат да ти вземат всичко без съд и присъда. А какво става сега? Децата и внуците на убийците на Буров ще ми говорят за лиспа на медийна свобода, когато са обградени от 100 камери и могат да си говорят каквото си искат. Наследниците на Буров ще ви обяснат какво значи страх. Него са го наричали буржоа. А червената буржоа след 1944 година какво правеше? Кой живееше в най-хубавите апартаменти тогава - на Позитано, на Оборище, в центъра? Те ще говорят сега за апартаменти. А ние в село Банкя си карахме Жигулитата и им гледахме Мерцедесите\", каза ядосано преди откриването на бюста Борисов. \"Стига. Не искам да развалям този хубав празник днес. Още веднъж искам да благодаря на всички тук\", завърши премиерът. Борисов, евродепутатът Андрей Ковачев, председателят на Европейския парламент Антонио Таяни и председателят на ЕНП Манфред Вебер участваха в тържествена церемония в Брюксел по случай откриването на бронзов бюст на Атанас Буров в ЕП. Сподели:", "date": "2019.03.21", "title": "ЕКСКЛУЗИВНО В ПИК: Борисов изля гнева си от Брюксел! Премиерът за скандалите: Децата на убийците на Буров напъват да дойдат тук като троянски коне, а говорят за апартаменти"}
{"url": "https://pik.bg/%D0%B3%D0%B0%D0%B7%D0%BF%D1%80%D0%BE%D0%BC-%D1%81%D0%BF%D0%B8%D1%80%D0%B0-%D1%82%D1%80%D0%B0%D0%BD%D0%B7%D0%B8%D1%82%D0%B0-%D0%BF%D1%80%D0%B5%D0%B7-%D1%83%D0%BA%D1%80%D0%B0%D0%B9%D0%BD%D0%B0-%D0%BE%D1%82-1-%D1%8F%D0%BD%D1%83%D0%B0%D1%80%D0%B8-2020-%D0%B3-news828091.html", "text": "„Газпром“ е започнал да уведомява официално за спиране на газовия транзит през Украйна от началото на 2020 година, заяви директорът на „Нафтогаз“ Андрей Коболев в интервю пред РБК-Украина, предава РИА Новости. По неговите думи от 1 януари 2020 година украинската компания ще предаде управлението на газотранспортната система в ръцете на независим оператор, който ще трябва да подписва договор с „Газпром“ за транзита на синьо гориво. Директорът на украинската компания отбеляза, че „този процес се движи крайно тежко“. „Или „Газпром“ ще подпише договор и тогава въпросът за обезценяването на газотранспортната (ГТМ) мрежа автоматично изчезва от нашия иск, или, извинете, но ще ви се наложи да компенсирате това“, заяви той. РИА Новости припомня, че ръководството на „Нафтогаз“ постоянно говори, че Украйна може да остане без транзит. По-рано Коболев заяви, че влизането в експлоатация на „Северен поток 2“ и „Турски поток“ ще направи ненужна украинската ГТМ. По този начин, по неговите думи, Киев ще загуби сдържащия фактор срещу „руската агресия“, а вероятността от военен конфликт, на свой ред, значително ще се увеличи. Изпълнителният директор на компанията Юрий Витренко, от своя страна, счита прекратяването на транзита през 2020 година за най-вероятния сценарий, тъй като със „Северен поток 2“ Русия повече няма да има нужда да използва украинския маршрут за доставянето на газ в Европейския съюз. Според неговата оценка, лишавайки се от транзита, Украйна ще загуби около 4% от своя брутен вътрешен продукт. Сподели:", "date": "2019.03.21", "title": "\"Газпром\" спира транзита през Украйна от 1 януари 2020 г."}
{"url": "https://pik.bg/%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B8%D1%82%D0%B5---%D0%B5%D1%82%D0%BE-%D0%BA%D0%BE%D0%B3%D0%B0-%D1%89%D0%B5-%D1%81%D0%B0-%D0%B3%D0%BE%D1%82%D0%BE%D0%B2%D0%B8-%D0%B5%D0%B2%D1%80%D0%BE%D0%BF-news828169.html", "text": "\"Новата магистрала „Европа“ е ключов проект. Предстои избор на изпълнител за консултантската услуга във връзка с проектирането и строителството. На 15 февруари е сключен договор на стойност 9 240 лв. за провеждане на одит по пътна безопасност на проекта. Индикативната стойност обща за проекта е малко над 177 млн. лв. Финансира се частично 24,77% по механизма за свързване на Европа в сектор „Транспорт“. Това заяви пред депутатите регионалният министър Петя Аврамова. „Одобреното финансиране е 40 258 818 лв. с ДДС, като съгласно решение на Министерски съвет останалите средства за цялостната реализация на проекта, се предвижда да бъдат осигурени с бюджета на Република България“, обясни министърът. „Голяма е мобилизацията за реализация на проекта от Мездра до Ботевград. Очаква се решението на комисията за избор на изпълнител за допълнително проектиране и строителство на лот 1 от проекта с дължина 19,36 км, с индикативна стойност 147, 6 хил. лв. с ДДС“, обясни Аврамова. Министърът посочи, че Лот 2 на пътя Мездра – Ботевград е с дължина 13,43 км. Тя уточни, че в случай, че решенията не бъдат обжалвани, строителството ще започне веднага след сключване на договори с избраните изпълнители. Сподели:", "date": "2019.03.21", "title": "Регионалният министър с последни подробности за магистралите - ето кога ще са готови \"Европа\" и \"Струма\""}
{"url": "https://pik.bg/%D1%81%D0%B8%D0%BD%D1%8F-%D1%87%D0%B8%D1%81%D1%82%D0%BA%D0%B0-%D0%B5%D1%82%D0%BE-%D0%BA%D0%BE%D0%B8-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D0%B8-%D1%81%D0%B5-%D0%BE%D1%82%D0%B4%D0%B0%D0%BB%D0%B5%D1%87%D0%B0%D0%B2%D0%B0%D1%82-%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D0%B3%D0%B5%D1%80%D0%B5%D0%BD%D0%B0-news828075.html", "text": "Левски няма никакво намерение да дава още един шанс на Филипе Нашименто и Ривалдиньо, твърди \"Меридиан Мач\". Двамата към днешна дата играят като преотстъпени в румънското първенство, след като се провалиха на \"Герена\" и се оказаха ненужни. Португалецът Нашименто е в Политехника Яш, а Ривалдиньо брани цветовете на Виторул Констанца. \"Сините\" шефове ще направят всичко по силите си, за да разкарат окончателно двамата чужденци след края на сезона, когато наемите им изтичат. Най-големият проблем на \"Герена\" е, че те взимат огромни заплати, които не кореспондират нито с представянето им, нито с новата финансова политика в Левски. Сподели:", "date": "2019.03.21", "title": "\"СИНЯ\" ЧИСТКА: Ето кои футболисти се отдалечават все повече от \"Герена\""}
{"url": "https://pik.bg/%D0%B6%D0%B8%D0%B2%D0%B0-%D0%BF%D0%B0%D0%BC%D0%B5%D1%82-%D0%BA%D0%B0%D0%BA-%D0%B1%D1%83%D1%80%D0%BE%D0%B2-%D0%B8%D0%B7%D0%B3%D0%BD%D0%B8-%D0%B2-%D0%BA%D0%BE%D0%BC%D1%83%D0%BD%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8-%D0%B7%D0%B0%D1%82%D0%B2%D0%BE%D1%80-news828222.html", "text": "Премиерът Бойко Борисов, евродепутатът Андрей Ковачев, председателят на Европейския парламент Антонио Таяни и председателят на ЕНП Манфред Вебер участваха в тържествена церемония в Брюксел по случай откриването на бронзов бюст на Атанас Буров в ЕП. Там премиерът коментира и скандала с апартаментите на Цветан Цветанов и Цецка Цачева. Борисов стовари гнева си върху архитектите на атаките, определяйки ги като „децата на убийците на Буров, както ПИК съобщи по-рано. „Атанас Буров е казал, че трябва да бъдем приятели с всички, включително и с СССР, но първи е прозрял, че бъдещето на България е свързано с Европа. За съжаление противопоставянето в България продължава. Тези, които избиха цвета на нацията след 1944 година, ги няма днес. Напротив. Техните деца и внуци напъват да дойдат тук като троянски коне. Не искам да си разваляме настроението, но искам да се знае какво означава да се живее в страх. Попитайте наследниците на Буров какво е страх, истински страх. Да не можеш да говориш, да дойдат да ти вземат всичко без съд и присъда. А какво става сега? Децата и внуците на убийците на Буров ще ми говорят за лиспа на медийна свобода, когато са обградени от 100 камери и могат да си говорят каквото си искат. Наследниците на Буров ще ви обяснат какво значи страх. Него са го наричали буржоа. А червената буржоа след 1944 година какво правеше? Кой живееше в най-хубавите апартаменти тогава - на Позитано, на Оборище, в центъра? Те ще говорят сега за апартаменти”, коментира Борисов. Кой е Атанас Буров? Той е най-известният български банкер и финансист, а също и политик, идеолог и философ.Идеите му за изграждане на демократична българска държава с просперираща икономика, модерна финансова система, свободно движение на капитали и европейски ориентирана външна политика продължават да са актуални. Едва ли изтънченият по дух финансист някога е допускал, че в последните мигове от живота си ще вижда само четирите стени на килията си и че никога няма да намери отговор на въпроса: „Каква е вината ми?”, след като свободата, достойнството и демокрацията си били смисълът на живота му. Атанас Буров е роден в Горна Оряховица на 30 януари 1875 г. в една от най-богатите български фамилии за онова време. Учи в родния си град и в Априловската гимназия в Габрово. Завършва право и икономика в Сорбоната в Париж през 1903 г. Бащата, Димитър Буров, основава през 1895 г. в Русе „Българска търговска банка”. Банката и свързаните с нея предприятия оформят и политическата сила – Народната партия. Делото на Димитър Буров е трябвало да бъде продължено от двамата му сина – Иван и Атанас. По-големият син, Иван Буров, завършва Търговската Академия във Виена, след което работи в „Credit Lyonnais” в Марсилия. След завръщането си в България поема ръководството на Свищовския клон на „Българска търговска банка”. През 1909 г. Иван Буров се премества в София и става член на Управителния съвет на „Българска търговска банка”. След завръщането си от Париж Атанас Буров също навлиза в банковото дело. Увлича се и от политика и журналистика. Активен член на Народната партия, той става народен представител. Политическите си възгледи излага във вестник „Мир”. Участва в Балканската война като подпоручик и е отличен с орден „За храброст”. На 1 юни 1913 г. Атанас Буров е назначен за министър на търговията и индустрията в кабинета на Стефан Данев. Едномесечното участие в правителството в труден за страната момент му дава повод за разсъждения, които променят политическите му възгледи. Трезвата преценка за ситуацията на Балканите и Европа убеждава Буров твърдо да вземе страната на Съглашението. На 6 октомври 1917  г. Атанас Буров влиза в кабинета на Александър Стамболийски като министър на търговията и промишлеността, но от 1 май 1920 г. отново е в опозиция. През ноември 1920 г. се обединяват Народната и Народнопрогресивната партия в Обединена Народнопрогресивна партия, за секретар на която е избран Атанас Буров. С огромна енергия той работи за обединяване на силите, стоящи надясно от БЗНС и БКП, като привлича личности от други политически групи. В основата на Сговора е „Българска търговска банка”, както и големият авторитет на Атанас Буров, който по това време е Председател на българските индустриалци. През 1923 г. се оформят две крила – едното за парламентарна демокрация начело с Андрей Ляпчев и Атанас Буров, а другото със склонност към заговорничене и насилствени методи в политиката, начело с проф. Цанков и ген. Вълков. В правителството на Ляпчев (1926 – 1931 г.) Атанас Буров е министър на външните работи. Сложната вътрешна и външна обстановка изисква доста усилия от страна на външния министър, който заедно с финансовия министър Владимир Моллов постига редица успехи – отпускането през 1928 г. на заем, наречен „Стабилизационен” с цел стабилизиране на националната валута, развитие на транспорта и укрепване на съобщителните линии. Но най-голяма трудност представлява уреждането на репарационния проблем. Международната обстановка е сложна, а натискът на заинтересованите ни съседки поражда неблагоприятно отношение на великите сили. След множество посещения и лични разговори, Буров и Моллов успяват да продължат наложения мораториум върху „Репарационния дълг” и значително да намалят вноските и срока на изплащането му. Като министър на външните работи той е и министър на вероизповеданията. По негова инициатива е създадена ефорията „Зограф”, която в труден за атонските манастири момент работи за тяхното подпомагане и защита на интересите. След преврата от 19 май 1934 г. Атанас Буров пише поредица от статии в защита на парламентаризма, отпечатани във вестник „Мир”. Политикът Атанас Буров предвижда и избухването на Втората световна война. Той има идея да създаде консервативен антифашистки фронт, за което отправя многобройни призиви, но до консолидиране на дясно ориентираните политически сили не се стига. Съгласява се да влезе в правителството на Константин Муравиев с идеята за спасяване на България. Обявената ни от СССР война води след себе си радикални промени. Старият политик остава привърженик на парламентаризма и демокрацията. След Деветосептемврийския преврат Буров е осъден на една година затвор от т.нар. Народен съд. След освобождаването си през 1945 г. той се присъединява към опозицията срещу комунистическото правителство. През 1947 г. се обявява срещу смъртната присъда на Никола Петков и е интерниран в Дряново, за известно време е изпратен в концентрационния лагер край Дулово. През 1950 г. е арестуван и две години по-късно е осъден на 20 години затвор, лишаване от граждански права и конфискация на имуществото. Обвинен е, че е \"ръководил организация, която си е поставила за задача отслабване и събаряне на установената власт чрез преврат и терористически действия\" и е обещавал на представителите на САЩ и Англия, че ако в изборите за Велико народно събрание през 1946 г. победи опозицията, ще им даде бази на Черно море. Буров излежава присъдата си в Шумен и в Пазарджик, където умира на 15 май 1954. от хроничен миокардит и пълна сърдечна недостатъчност на 79 – годишна възраст. Години наред след това името му е забранено за произнасяне. Виден финансист, политик и държавник на своето време, той и днес е актуален с трайните си убеждения на демократ, хуманист и патриот. Буров е човек, прозрял истина, актуална и днес - че личният просперитет има смисъл само тогава, когато допринася за просперитета на цялото общество. Сподели:", "date": "2019.03.21", "title": "ЖИВА ПАМЕТ: Как Буров изгни в комунистически затвор"}
{"url": "https://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2%D1%8A%D0%B7%D1%80%D0%B0%D0%B7%D0%B8-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%81%D1%80%D0%B5%D1%89%D1%83-%D0%B7%D0%B0%D0%BB%D0%B8%D1%87%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B6%D0%B5%D0%BD%D0%B0%D1%82%D0%B0-%D0%B8-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2--news828228.html", "text": "На 13 декември 2019 г. чрез Дирекция \"Международно оперативно сътрудничество\" (ДМОС) - МВР , прокуратурата е била уведомена за решението на Комисията за контрол на данните на Интерпол, взето на закрито заседание на 30 януари 2019 г., за заличаване на личните данни на Антоанета Василева и Радосвета Василева от базата данни на Интерпол. След запознаване със съдържанието на това уведомление и с мотивите за взетото решение, Прокуратурата на Република България е отправила официално възражение до Комисията за контрол на данните при Международната организация на криминалната полиция (МОКП) - Интерпол. Това съобщиха от пресцентъра на Прокуратурата по повод на множество запитвания от медиите. Във възражението се изразява несъгласие с направените констатации от страна на конкретния състав на Комисията, взел това решение. Подчертава се, че то се основава само на твърденията на засегнатите лица и на направените от тях възражения, без въобще да е обсъдена позицията на държавното обвинение. Изразено е категорично становище, че взетото решение е в противоречие със статута и функциите на Интерпол, защото то се основава на мотиви, свързани с обсъждане на обвиненията по същество, което е правомощие само на наказателен съд. Обвързването на доводите с обвиненията срещу Цветан Василев е неоснователно, защото не е отчетено, че наказателното производство по отношение на него е вече в съдебна фаза, за което Генералния секретариат на Интерпол е уведомен. Казусите с Антоанета Василева, Радосвета Василева и Цветан Василев досега са били обект на всеобхватен обмен на данни между Комисията и ДМОС – МВР, неприсъщ за множество други казуси. Категорично се възразява срещу твърдението за наличие на политически мотиви за наказателно преследване, като се поддържа позицията, че всеки опит на Комисията /на неин състав/ да преценява основателността на обвиненията и да прави правни изводи противоречи на правомощията й и въобще на статута на международната организация. Поради тези и други аргументи и на основание чл. 42 ал. 1-3 от Статута на Комисията за контрол на данните на Интерпол, Прокуратурата на Република България настоява за ревизия на решението Комисията, взето на закрито заседание на 30.01.2019 г. Осъществена е координация с ръководството на МВР с цел конкретния казус, създаващ опасен прецедент, да бъде поставен за обсъждане в Генералния секретариат на Интерпол. За това, че данните на жената и дъщерята на Цветан Василев са заличени от системата за издирване съобщи самият той. \"Бих искал да информирам българската общественост, че след разследване, Централата на Интерпол анулира бюлетините, издадени срещу съпругата ми и дъщеря ни от българската прокуратура. Централата на Интерпол е установила, че международните заповеди за арест са издадени в нарушение на Правилника на организацията, тъй като няма данни за престъпление. Решението е взето на редовно заседание на Комисията за контрол на информацията към Централата на Интерпол през януари 2019 г.\", написа той на личния си сайт. Василев е задочно подсъдим по наказателното дело за фалита на КТБ. В сайта на Интерпол действително доскоро намиращата се там съпруга липсва от списъка за издирване. Имената на съпругата Антоанета Василева и на дъщерята Радосвета Василева не излизат в сайта на полицейската организация. Антоанета Василева беше подадена от българската прокуратура за издирване през май 2017. За дъщерята Радосвета през август същата година пък беше издадена европейска заповед за арест. На 13.02.2019 г. чрез ДМОС - МВР , прокуратурата е била уведомена за решението на Комисията за контрол на данните на Интерпол, взето на закрито заседание на 30.01.2019 г., за заличаване на личните данни на Антоанета Василева и Радосвета Василева от базата данни на Интерпол, обяви по-късно пресцентърът на Прокуратурата. Сподели:", "date": "2019.03.21", "title": "Прокуратурата възрази официално срещу заличаването на жената и дъщерята на Цветан Василев от Интерпол"}
{"url": "https://pik.bg/%D1%80%D0%B5%D0%BA%D1%82%D0%BE%D1%80%D0%B8%D1%82%D0%B5-%D0%B1%D0%B8%D1%81%D1%82%D1%80%D0%B8%D1%85%D0%B0-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5-%D0%BD%D0%B0-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE-%D0%B2%D1%8A%D0%B2-%D0%B2%D0%BE%D0%B5%D0%BD%D0%BD%D0%B0-%D0%B0%D0%BA%D0%B0%D0%B4%D0%B5%D0%BC%D0%B8%D1%8F-news828242.html", "text": "В Царските салони на Военна академия „Г.С. Раковски“ се състоя редовно заседание на Съвета на ректорите на висшите училища в Република България. Любезен домакин на това събрание беше Ген.-майор д-р Груди Ангелов – Началник на Военна академия „Г.С. Раковски“. На заседанието присъстваха Министърът на образованието и науката на Република България г-н Красимир Вълчев, Зам.-министрите - г-н Петър Николов и г-жа Таня Михайлова. Реалният управленски екип на Министерството на образованието и науката беше представен и в лицето на трима директори на дирекции в Министерството, както и неговия главен юрисконсулт. Освен това, събитието уважиха Зам.-министърът на отбраната Генерал-лейтенант (о.р.) д-р Атанас Запрянов, както и съветникът на Министър-председателя на Република България и секретар на Съвета по сигурността към Министерски съвет г-н Георги Кръстев. Преди провеждането на заседанието по предварително зададения дневен ред, Председателят на Съвета на ректорите и ректор на Минно-геоложкия университет проф. Любен Тотев официално представи на колегията новия ректор на Университета по библиотекознание и информационни технологии (УниБИТ) проф. д.н. Ирена Петева. Тя беше приветствана от всички колеги и гости на събранието, които пожелаха успех на младата професорка. В продължението на срещата проф. Тотев покани на официалната трибуна бившия ректор на УниБИТ проф. Стоян Денчев, който към момента е Председател на Общото събрание на УниБИТ и Директор на Института по информация и сигурност. В словото, което произнесе проф. Тотев пред аудиторията, изтъкна заслугите на проф. Денчев за създаването през 2010 г. на най-новия български университет, като не пропусна да спомене, че той е естественото продължение на един от най-значимите феномени в българското образование – Държавния библиотекарски институт. Проф. Тотев изтъкна дейността и заслугите на проф. Денчев, в качеството му на един от най-видните общественици в страната и приносът му по линия на опазването и съхраняването на българското материално и нематериално културно наследство като Председател на Съюза на народните читалища в цели два последователни мандата, и в продължението сега като негов Почетен председател. Както е известно мисията на проф. Денчев за издигане престижа на българската наука, образование и култура е голяма и се допълва от членството му в редица чуждестранни научни и образователни академии. Той е носител на много международни отличия за наука и образование, гост-професор в Калифорнийския университет в Бъркли и дългогодишен член на настоятелството на патриаршеския храм „Св. Александър Невски“ в София. Разбира се, това са само малка част от нещата, в които проф. Стоян Денчев участва и по този начин поддържа авторитета на България в Европа и другите страни, допълни проф. Тотев. Именно затова от името на Управителния съвет на Съвета на ректорите в България, е взето решение проф. Денчев да бъде награден с Почетния знак на Съвета на ректорите на висшите училища в Република България и с Грамота за дългогодишна ползотворна ректорска дейност, която едопринесла изключително много за развитието на Висшето образование и духовността в България. Проф. Денчев, благодари за признанието като изтъкна ролята на ректорските ръководства, които заедно и в симбиоза с успешния министър Красимир Вълчев, постигнаха завидни резултати в развитието на българското висше образование. Това отчетливо се забелязва в настоящия мандат на министър Вълчев и неговите колеги. Проф. Денчев бърна внимание на аудиторията, че не само той лично, но и ректорите на висшите училища в България подкрепят усилията на правителството за издигане ролята на българските учители в структурата на съвременното българско обществото, като подчерта, че следващата задача на правителството и респективно на Министерството на образованието и науката, която не търпи отлагане, е да бъде обърнато внимание и на престижа и ролята на университетските преподаватели, които ежедневно допринасят за издигането на авторитета и просперитета на нашата Родина. Сподели:", "date": "2019.03.21", "title": "Ректорите бистриха проблемите на образованието във Военна академия"}
{"url": "https://pik.bg/%D0%BA%D0%B0%D1%82%D0%B0%D1%80%D0%B7%D0%B8%D1%81%D1%8A%D1%82-%D0%BD%D0%B0-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-news828225.html", "text": "Бойко Борисов е мъж на честта. Доказа го и днес в Брюксел, когато заговори за апартаментите на Цветанов и Цачева. Три дни държавата се занимаваше с крясъците на истерични жени от БСП и неадекватните оправдания на опонентите им от от ГЕРБ. Борисов сега проговори. Чу се нормален, емоционален, разтревожен глас. Глас, който припомни, че не е морално да се купуват имоти, когато си на власт - независимо дали са на шпакловка, независимо дали \"случайно си видял дупката в квартала\", независимо дали сделката е законна. Затова Борисов си живее в бащината къща в Банкя. Днес той сгълча най-близкия си в ГЕРБ открито, пред камерите и микрофоните. Не шикалкавеше и не мрънкаше. Личеше, че е обиден от забития нож в гърба. Да, Борисов наистина е мъж на честта. Призна, че е пожертвал мнозина свои от ГЕРБ, че реже главата на всеки сгрешил. Нечии глави - даже преди доказване на юридическата им вина. И това сее раздор в партията му. Сега премиерът е изправен пред сложна дилема - да отговори с уволнения на обяснимите обществени реакции и настроения против неморалното купуване на имоти, но и да бъде лоялен към избирателите си и партийната маса. Която трудно ще преглътне, ако се посегне на Цветанов, \"сърцето на ГЕРБ\". Борисов ще вземе правилното решение. В това вече няма съмнение. Вероятно вече го е взел, и това е може би най-трудното му решение в политиката. Защото той знае, че не бива да стои във властта на всяка цена. Че няма цена, която би оправдала безпринципния му престой на върха на държавата - престой, гарантиран с цената на компромиси с честта. И в същото време няма право да капитулира под натиска на фанатизирани за кокала ченгета, пребоядисани комунисти и професионални ренегати, легендиращи се като \"моралисти\". Такива трудни решения се наричат \"катарзис\". То е като да се изправиш и продължиш. След този катарзис обаче е важно да се проумее, че матрицата на нашето съвместно съжителство в тази държава не може постоянно да зацикля по оста на дребнотемията и битовизмите. \"Апартамент-гейт\" е готина дъвка за медиите и жадуващата сеир тълпа, но е смешно и жалко да се превръща в център на обществения дискурс. Вместо да си говорим за бъдещето на България в Европа, за последствията от Брекзита, за съдбата на децата ни, пръснати по целия свят, за опасностите от терора и религиозната омраза, ние нищим до полуда цената на квадратните метри, шпакловката, замазката, вип-асансьорите...Тази подмяна е истински тъжната в иначе безспорно печалния сюжет с апартамента на Цветан Цветанов. Сподели:", "date": "2019.03.21", "title": "КАТАРЗИСЪТ НА БОЙКО БОРИСОВ"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D1%84%D0%B8%D1%80%D0%BC%D0%B0-%D0%B0%D1%80%D1%82%D0%B5%D0%BA%D1%81-%D0%B7%D0%B0%D0%BC%D0%B5%D1%81%D0%B5%D0%BD%D0%B0-%D0%B2-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D1%80%D0%B8%D0%BB%D1%81%D0%BA%D0%B8%D1%82%D0%B5-%D0%B5%D0%B7%D0%B5%D1%80%D0%B0---%D1%81%D0%B8%D0%BD%D1%8A%D1%82-%D0%BD%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D0%B0--news827897.html", "text": "Архитектурно-строителната компания \"Артекс Инженеринг\", в сгради на която собственици на луксозни апартаменти на занижени цени са станали председателят на парламентарната група на ГЕРБ Цветан Цветанов и правосъдната министърка Цецка Цачева, не за пръв път изпъква в публичното пространство със скандал. ПИК припомни за протестите около строежа на небостъргачите им в столицата, но има и друг интересен казус . Синът на основателя на компанията арх. Пламен Мирянов, Пламен Мирянов-младши, който е и архитект на въпросната жилищна кооперация \"Летера\" на ул. \"Латинка\" в столичния кв. \"Изток\", в която Цветанов се е сдобил с апартамент, вбеси природозащитниците като поруга една от националните реликви - парк \"Рила\". Миналата година младият арх. Мирянов влезе в новините, след като поведе хорото от повече от 400 танцьори. Макар идеята на скандалния строителен предприемач да бе заснемането на рекорд за Гинес, някои от танцьорите нагазиха в Освен Пламен Мирянов-младши, цялата фамилия е ангажирана със семейния бизнес в прочулата се покрай сделките с Цветан Цветанов и Цецка Цачева \"Артекс Инженеринг\", става ясно от официалноя сайт на строителната компания. Неин изпълнителен директор е съпругата на собственика арх. Весела Мирянова, а служител е й дъщеря й Лили Мирянова. По професия тя е литератор и е ангажирана с писането на текстовете, представящи компанията в интернет и публичното пространство. От няколко години, след като фирмата се разраства, строителната фамилия се установява в кв. \"Изток\", но апартаментите им са разпръснати из всичките сгради - \"Летера\", \"Веселина\" и \"Виделина\". езерото \"Близнака\", въпреки че влизането във водите им е абсолютно забранено. Изявата в националния парк \"Рила\" предизвика огромен обществен отзвук, а Министерството на екологията незабавно наложи санкции на виновниците, размътили водите на едно от Седемте рилски езера. Глобените, сред което бе и архитектът на ВИП-блокчето с апартамента на Цветанов, \"олекнаха\" с по 10 хил. лева. Тогава той си призна за грешката в медиите и си плати, обяснявайки, че единствено е искал да популяризира природата на България и затова е снимал клипа. Сподели:", "date": "2019.03.21", "title": "РАЗКРИТИЕ НА ПИК: Фирма \"Артекс\" замесена в скандала с Рилските езера - синът на собственика нагазил в \"Близнака\" да снима клип"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D0%B2%D0%B0%D0%B6%D0%BD%D0%B0-%D1%81%D1%80%D0%B5%D1%89%D0%B0-%D1%81-%D1%82%D0%B0%D1%8F%D0%BD%D0%B8-%D0%B7%D0%B0-%D0%BF%D0%B0%D0%BA%D0%B5%D1%82%D0%B0-%D0%BC%D0%BE%D0%B1%D0%B8%D0%BB%D0%BD%D0%BE%D1%81%D1%82-news828171.html", "text": "Премиерът Бойко Борисов и председателят на Европейския парламент Антонио Таяни проведоха среща преди участието си в официалното откриване на изложбеното пространство „Атанас Буров“ в ЕП. Двамата обсъдиха въпроса с разглеждането на пакета „Мобилност“ от членовете на Европейския парламент. Антонио Таяни обясни, че пакетът ще бъде разгледан в сряда по предложение на председателя на либералите в ЕП Ги Верхофстад, за да бъде гласуван на предпоследната сесия на парламента за този мандат, идната седмица в Страсбург. „Смятам, че това е в нарушение на правилника, защото за първи път в пленарната зала ще влезе текст, който е отхвърлен в транспортната комисия“, посочи Борисов. Премиерът е категоричен, че решението за пакета „Мобилност“ трябва да се вземе от следващия състав на Европейския парламент. Председателят на Европейския парламент Антонио Таяни посочи, че е предложил отлагане на разглеждането на пакета „Мобилност“, но социалистите и либералите в ЕП са гласували против. Българските евродепутати ще положат всички усилия, заедно с колегите си от останалите държави, засегнати от мерките в пакета „Мобилност“, да не се стига до гласуване в пленарната зала на ЕП на неприемливия пакет за транспортните работници. Сподели:", "date": "2019.03.21", "title": "ПЪРВО В ПИК: Борисов на важна среща с Таяни за пакета \"Мобилност\""}
{"url": "https://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B0-%D0%BD%D0%B0%D1%85%D0%BE%D0%B4%D0%BA%D0%B0-%D0%BE%D1%82%D0%BA%D1%80%D0%B8%D1%85%D0%B0-%D1%82%D1%80%D1%83%D0%BF-%D0%BD%D0%B0-%D0%BC%D0%B0%D0%B3%D0%B0%D0%B7%D0%B8%D0%BD%D0%B5%D1%80%D0%BA%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news828197.html", "text": "Ужасяваща находка ужаси врачани рано тази сутрин. Труп на жена е бил намерен на площад „Христо Ботев“ във Враца. Тялото е на около 50-годишна продавачка в денонощния магазин. Тя издъхнала на работното си място, докато е била на смяна нощес. Намерена е безжизнена от охранител към 6 часа сутринта. Била паднала по очи зад щанда, разказаха свидетели на трагедията, съобщава \"Булнюз\". На мястото са извикани екипи на полицията и спешна помощ. Медиците само констатирали смъртта, а криминалистите установили, че няма данни за насилствена смърт. Не липсвало и нищо от магазина. Сподели:", "date": "2019.03.21", "title": "Ужасяваща находка! Откриха труп на магазинерка във Враца"}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA%D0%B0-%D0%BD%D0%B0-%D0%B4%D0%B8%D0%BB%D0%BC%D0%B0-%D1%80%D1%83%D1%81%D0%B5%D0%B2-%D0%B2-%D0%B1%D1%80%D0%B0%D0%B7%D0%B8%D0%BB%D0%B8%D1%8F-news828238.html", "text": "Бившият бразилски президент Мишел Темер е арестуван като част от широкомащабно разследване на корупцията, съобщават местни медии, цитирани от БиБиСи. Полицията се опитва да проследи Темер, който напусна поста на 1 януари, след като 63-годишният Жаир Болсонару стана новият президент на Бразилия, спечелвайки втори тур на президентските избори. Полицията арестува Темер в Сао Пауло по заповед на федерален съдия по наказателните дела. Бивши министри и министърът на енергетиката Морейра Франко също са задържани. Бившият президент последователно отрече всички обвинения. Десетки политици и бизнесмени са осъдени или са обвинени като част от операцията \"Автомивка\". Операцията разкрива корупционен скандал с петролната и газова компания \"Петробрас\", както и подкупи на големи строителни компании и политици от няколко партии. Според бразилските власти авторите на схемата са получили около 3,8 млрд. долара. Темер стана президент през август 2016 г. след импийчмънт на Дилма Русев. Сподели:", "date": "2019.03.21", "title": "Арестуваха наследника на Дилма Русев в Бразилия"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BE%D0%B3%D0%BB%D0%B5%D0%B6%D0%B4%D0%B0%D0%B9%D1%82%D0%B5-%D1%81%D0%B5-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D1%81%D1%82%D1%80%D0%B0%D0%BD%D0%B8-%D0%B2%D1%8A%D0%B2-%D0%B2%D1%8A%D1%80%D1%82%D0%BE%D0%BF%D0%BE-%D0%BA%D1%83%D1%87%D0%B5%D1%82%D0%B0-%D0%B8-%D0%BF%D0%BE%D0%B4%D0%B8%D0%B2%D1%8F%D0%BB-%D0%BA%D0%BE%D0%B7%D0%B5%D0%BB-%D0%BD%D0%B0%D0%BF%D0%B0%D0%B4%D0%B0%D1%82-%D0%B2-%D1%81%D1%82%D0%BE%D0%BB%D0%B8-news828103.html", "text": "Високоадреналинова среща е имал колоездач, след като е бил атакуван от глутница бездомни кучета, предвождани от подивял козел. Случката се разиграла в столичния парк \"Въртопо\", който се намира между кварталите \"Младост\", \"Дървеница\" и \"Малинова долина\". Палпурин допълни, че кучетата са с марки и са кастрирани. И отбеляза, че преди години в този парк е бил нахапан 88-годишен мъж, който е починал от раните си. \"Козелът пък бил избягал отнякъде и живее заедно с кучетата. Може и той да ги кара да са по-агресивни. Някаква част от парка трябва да е със същия статут като останалите зелени площи. Някой трябва да носи отговорност за тези кучета\", каза още Палпурин. Козелът стана сензация в социалните мрежи в края на миналата година. Тогава собственикът заяви пред медиите, че се казвал Митко и бил навършил три години. Според него това, че е различен от кучетата не му пречи да се обичат. Сподели:", "date": "2019.03.21", "title": "ВНИМАНИЕ: Оглеждайте се на всички страни във \"Въртопо\"! Кучета и подивял козел нападат в столичния парк"}
{"url": "https://pik.bg/%D0%BF%D1%80%D0%B8-%D1%81%D0%B8%D0%BD%D0%B8%D1%82%D0%B5---%D1%81%D0%B5%D0%B4%D1%80%D0%B8%D0%BA-%D0%B3%D0%BE%D1%82%D0%BE%D0%B2-%D0%B7%D0%B0-%D0%BF%D1%8A%D0%BB%D0%BD%D0%B8-90-%D0%BC%D0%B8%D0%BD%D1%83%D1%82%D0%B8-news828155.html", "text": "Треньорът на Левски - Георги Дерменджиев, ще може да използва последното ново попълнение на тима Седрик Унтонджи още от първата минута срещу Ботев (Пловдив) в първия кръг от плейофите на първенството. Французинът се готви по специална програма, тъй като е изостанал в кондиционно отношение. 25-годишният бранител бе привлечен на \"Герена\" през миналата седмица, пише \"Тема Спорт\". Той е без отбор от януари, след като бе освободен от Ню Йорк Сити. Унтонджи изкара пробен период на \"Герена\" и бе привлечен с договор до края на сезона с опция за удължаването му. Седрик дебютира в последните минути при победата на \"сините\" с 4:3 над Верея. Сподели:", "date": "2019.03.21", "title": "При \"сините\" - Седрик готов за пълни 90 минути"}
{"url": "https://pik.bg/%D0%BE%D1%82%D0%B3%D0%BE%D0%B2%D0%BE%D1%80---%E2%80%9E%D0%B0%D1%80%D1%82%D0%B5%D0%BA%D1%81-%D0%B8%D0%BD%D0%B6%D0%B5%D0%BD%D0%B5%D1%80%D0%B8%D0%BD%D0%B3%E2%80%9D-%D0%BD%D1%8F%D0%BC%D0%B0%D0%BC%D0%B5-%D0%BD%D1%83%D0%B6%D0%B4%D0%B0-%D0%BE%D1%82-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D1%82%D0%BB%D0%B0%D1%81%D1%8A%D0%BA-%D0%B7%D0%B0-%D0%B4%D0%B0-%D0%BF%D1%80%D0%B0%D0%B2%D0%B8%D0%BC-%D0%B1%D0%B8%D0%B7%D0%BD%D0%B5%D1%81-news828252.html", "text": "Ние сме перфекционисти както в архитектурното проектиране на жилищни сгради, така и в строителния процес като цяло и затова нямаме нужда от политически тласък, за да правим бизнес. Това се казва в официална позиция на \"Артекс Инженеринг\", фирмата, чиито апартаменти са закупени от хора от ГЕРБ, публикувана на сайта на компанията. Оттам допълват, че името им е било замесено в чужд медиен сценарий. Ние градим жилища за поколение напред. Българските политици – бивши, настоящи и бъдещи, планират живота ни само в рамките на своя мандат. И това е голямата разлика между всеки отговорен бизнес и политическата класа, посочват още в позицията си. Публикуваме цялото им становище: „Името на нашата чисто българска строително-инвестиционна компания – „Артекс Инженеринг АД”, която от 25 години на пазара е синоним на качество, коректност и законност попадна в чужд медиен сценарий. В хилядите проектирани и построени от нас жилища живеят семейства с различни професии. За компанията ни никога не е било приоритет какво е служебното положение и политическите пристрастия на клиентите ни. Всеки, който познава нашите проекти и механизма на продажби, ще потвърди, че законът и пазарните правила, са тези, които от 25 години държат „Артекс” в най-светлата част на строителната индустрия. Ние сме перфекционисти както в архитектурното проектиране на жилищни сгради, така и в строителния процес като цяло и именно това е разпознаваемият почерк на „Артекс”. Именно затова ние нямаме нужда от политически тласък, за да правим бизнес. Един дом, който изгражда „Артекс”, е за десетилетия напред, в който да живеят поколения наред. Проектираме и строим като за внуците и правнуците на клиентите си. За съжаление, българските политици – бивши, настоящи и бъдещи, планират живота ни само в рамките на своя мандат. И това е голямата разлика между всеки отговорен бизнес и политическата класа. В тази връзка „Артекс” очаква да не бъде въвличан в предизборна риторика, защото нашият сериозен авторитет е само на архитектурно-строителния, а не на политическия терен. Ако има съмнение за законността на която и да е направена сделка с клиентите на „Артекс”, контролните органи могат да проверят – всички документи са на тяхно разположение. За „Артекс” най-важното е всяко семейство, всеки наш клиент да получи дом на хармония, мир и радост, проектиран и построен с професионализъм и изключително качество по световните стандарти от компанията ни. Тогава считаме, че сме изпълнили предоставената ни мисия и сме оставили истински достойна диря за благото на гражданското общество и България”. Сподели:", "date": "2019.03.21", "title": "ОТГОВОР - „Артекс Инженеринг”: Нямаме нужда от политически тласък, за да правим бизнес"}
{"url": "https://pik.bg/%D0%BE%D1%80%D0%BB%D0%B0%D0%BD%D0%B4%D0%BE-%D0%B1%D0%BB%D1%83%D0%BC-%D0%BF%D1%80%D0%BE%D0%B4%D0%B0%D0%B2%D0%B0-%D0%B8%D0%BC%D0%B5%D0%BD%D0%B8%D0%B5-news828172.html", "text": "Британският актьор Орландо Блум, който наскоро се сгоди за американската певица Кейти Пери, продава ергенския си дом в САЩ, съобщи Контактмюзик. Четиридесет и две годишният актьор е предложил за продан луксозното си имение в Бевърли хилс срещу сумата от почти 9 милиона долара. Блум купува имота преди по-малко от две години за 7 милиона долара. Предишният собственик - мексиканският архитект Михел Анхел Арахонес, преустройва собствеността тип \"ранчо\" в луксозна резиденция, наподобяваща бутиков хотел в Маями бийч. Имението разполага с четири спални, четири бани, плувен басейн, спа. Сподели:", "date": "2019.03.21", "title": "Орландо Блум продава имение"}
{"url": "https://pik.bg/%D1%80%D0%B0%D0%B7%D0%B1%D0%B8%D1%85%D0%B0-%D0%B1%D0%B0%D0%BD%D0%B4%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-news828162.html", "text": "Трима участници в схема за телефонни измами са задържани при операция на ГДНП и ОДМВР - Стара Загора, и Русе, съобщиха от пресцентъра на МВР. Специализираната полицейска операция за пресичане, разкриване и документиране на извършвани на територията на страната телефонни измами е проведена на 19 март. Действията са осъществени от криминалисти на ОДМВР – Стара Загора, и ОДМВР – Русе, координирани от ГДНП под наблюдението на прокуратурата. В резултат на планираните действия към 20:00 часа в Бяла са били задържани двама жители на село в Монтанска област, пътували в  лек автомобил \"Мазда\". При извършено претърсване на колата униформените открили мобилни телефони, сумата от 9970 лв. и златни накити, които по първоначални данни са получени при извършени телефонни измами на териториите на Врачанска и Монтанска област. Малко по-късно в Русе е задържан и мъж от Ветово, който е трябвало да получи пренасяните пари и златни накити. В хода на разследването е установено, че тримата мъже са съпричастни и към четири телефонни измами, извършени на територията на Стара Загора за времето от 17 декември 2018 г. до 28 февруари 2019 г., при които са отнети общо 24 970 лв. и за които са образувани и се водят досъдебни производства. На задържаните са повдигнати обвинения и с постановление на РП - Стара Загора, е наложена мярка за неотклонение \"задържане под стража\" за срок до 72 часа. Работата по доказване на цялостната им престъпна дейност продължава в рамките на образуваните досъдебни производства. Сподели:", "date": "2019.03.21", "title": "Разбиха банда телефонни измамници"}
{"url": "https://pik.bg/%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%87%D0%BA%D0%B0%D1%82%D0%B0-%D0%BD%D0%B0-%D0%B0%D1%80%D1%82%D0%B5%D0%BA%D1%81-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BE%D1%86%D0%B5%D0%BD%D0%B8-%D0%B5%D0%BD%D0%B5%D1%80%D0%B8%D0%B9%D0%BD%D0%B0%D1%82%D0%B0-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D1%81%D0%B3%D1%80%D0%B0%D0%B4%D0%B0%D1%82%D0%B0-%D1%81-%D0%B2%D0%B3%D1%80%D0%B0%D0%B4%D0%B5%D0%BD%D0%B8%D1%8F-91-%D0%B8-%D0%BF%D1%81%D0%B0-news828208.html", "text": "Арх. Весела Мирянова, собственичка на \"Артекс\" със съпруга си арх.Пламен Мирянов, обясни защо са продали на Цветан Цветанов на толкова ниска цена цял етаж от сградата \"Летера\" с личен асансьор на ул.\"Латинка\" 8, известна като Сградата с буквите. Арх. Мирянова казва, че цената е по лична преценка.„Той заменя два негови стари апартамента с много луксозно обзавеждане. И получава един нов апартамент, но на шпакловка и замазка”, каза за NOVA арх. Весела Мирянова, собственичка на „Артекс”. И добави, че „не най-важното е печалбата от един апартамент”. „И, след като нашата себестойност е около 500 евро на кв. м, какво ви притеснява, че сме продали на загуба. Да, имам такива апартаменти”, обясни Мирянова в отговор на въпрос има ли и друг апартамент в този квартал, който да е по 700 евро на квадратен метър. Според нея Цветанов е оценил архитектурата на сградата, както никой друг клиент, и от „Артекс” му предложили апартамент, който не се продавал. „Просто той е клиент, който е оценил вложеното от младия архитект Пламен Мирянов в тази сграда – тази мощна енергийна защита на сградата, с вградения 91-ви псалм”, допълни Мирянова. ПСАЛМ 91 Този, който живее под покрива на Всевишния и пребъдва под сянката на Всемогъщия, 2 той казва на Господа: „Ти си мое прибежище и моя крепост, Бог мой, на Когото се уповавам.“ 3 Бог ще те спаси от капана на ловеца и от смъртоносна напаст. 4 С перата Си ще те покрие и под крилете Му ще се скриеш; щит и закрила е Неговата вярност. 5 Ти няма да се изплашиш от ужасите на нощта и от стрелите, летящи през деня; 6 от мора, който те обгръща в мрака, и от заразата, която вилнее по обед. 7 От твоята страна ще паднат хиляди, а отдясно на тебе – десет хиляди, но тебе няма да те застигне беда. 8 Само ще гледаш с очите си и ще виждаш възмездието за грешните. 9 Защото ти каза: „Господ е мое упование“; ти избра Всевишния за свое прибежище. 10 Зло няма да те сполети и мъка няма да се приближи до твоето жилище, 11 защото Той ще заповяда на ангелите Си за тебе да те пазят по твоите пътища; 12 ще те носят на ръце, да не би да удариш крака си в камък; 13 ще стъпчеш лъв и усойница, ще мачкаш млади лъвове и змии. 14 „Затова, че Ме обикна, ще го спася; ще го запазя, защото изповяда Моето име. 15 Ще Ме призове и Аз ще му отвърна. С него ще бъда в нужда; ще го избавя и ще го прославя. 16 Ще му дам дълъг живот и ще му покажа спасението, което идва от Мене.“ Вчера Цветанов каза, че за доплатените 100 000 лв., \"за да живее под покрива на Всевишния\", е теглил кредит плюс лични спестявания. Според декларацията му пред КОНПИ има влог само със 17 000 лв. Преместването му в новия дом явно го е принудило да тегли още кредити, щом цялото луксозно обзавеждане в предишните жилища ги оставил на новия собственик, бившия му подчинен в ГЕРБ. Сподели:", "date": "2019.03.21", "title": "Собственичката на \"Артекс\": Цветанов оцени енерийната защита на сградата с вградения 91-и псалм (текст на псалма)"}
{"url": "https://pik.bg/%D0%BF%D0%B5%D0%B4%D0%BE%D1%84%D0%B8%D0%BB%D1%8A%D1%82-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B1%D1%83%D0%B9%D1%81%D1%82%D0%B2%D0%B0%D0%BB-%D0%B2-%D0%B0%D1%80%D0%B5%D1%81%D1%82%D0%B0-%D1%83%D0%B4%D1%80%D1%8F%D0%BB-%D1%81%D0%B8-%D0%B3%D0%BB%D0%B0%D0%B2%D0%B0%D1%82%D0%B0-%D0%B2-%D1%81%D1%82%D0%B5%D0%BD%D0%B8%D1%82%D0%B5-news828250.html", "text": "Мъжът, заподозрян за блудство с 4 непълнолетни деца в Пловдив, се изправи пред Районния съд днес. Двата дни, от както е арестуван, 22 – годишният младеж е буйствал в ареста, държал се е неадекватно и си е удрял главата в стените. Това е наложило той да бъде отведен в съдебна зала, където експерт да реши дали мъжът трябва да бъде настанен в специализирано заведение, съобщава \"Трафик Нюз\". Психолог обаче не се появи и заседанието се отложи за утре. То обаче ще се проведе при закрити врата, поради интимните подробности около деянието. Наш репортер научи, че в ареста 22-годишният мъж е заявил, че има епилепсия. Оказва се, че той притежава документ за заболяването. Той твърдял още, че има и шизофрения. По време на блудството е бил в Пловдив за медицински преглед. Ако вещото лице констатира, че мъжът има психически отклонения, той ще бъде принудително отведен за един месец в специализирано лечебно заведение, където ще му бъде направена цялостна психиатрична и психологична експертиза. На 8 март е регистриран последния инцидент, при който мъж е подмамил момче да тръгне с него, като му обещал награда. Отвел го в изба в блок на ул. \"Петър Стоев\" в Пловдив и го заплашил, че ако вика, ще го убие. След това започнал да го опипва, като междувременно се самозадоволявал. След това оставил уплашеното момче и избягал. Тийнейджърът разказал за случилото се на родителите си, които повикали полиция. Арестуваният е от Северна България, задържан е в селото, в което живее. Сподели:", "date": "2019.03.21", "title": "Педофилът, задържан в Пловдив, буйствал в ареста, удрял си главата в стените"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BE%D1%82-%D0%BD%D1%84%D1%81%D0%B1-%D0%B1%D0%BE%D1%80%D0%B8%D1%81-%D1%8F%D1%87%D0%B5%D0%B2-%D0%B0%D1%82%D0%B0%D0%BA%D1%83%D0%B2%D0%B0%D1%82-%D0%BC%D0%B5-%D0%B7%D0%B0-%D1%81%D0%B5%D0%BC%D0%B5%D0%B9%D0%BD%D0%BE%D1%82%D0%BE-%D0%B6%D0%B8%D0%BB%D0%B8%D1%89%D0%B5-%D0%B7%D0%B0%D1%89%D0%BE%D1%82%D0%BE-%D0%BE%D1%82%D0%BA%D0%B0%D0%B7%D0%B0%D1%85-%D1%80%D0%B0%D0%B7-news828219.html", "text": "Депутатът от Патриотичния фронт Борис Ячев обяви пред ПИК, че информациите за купен от него апартамент от 50 квадратни метра в София през 2009 г. за 37 500 лева не са верни. Зам.-председателят на НФСБ смята, че атаката срещу него е целенасочена, защото се е появила, само час след като като председател на Комисията за борба с корупцията и конфликт на интереси той е отказал да се самосезира по „гейтовете“ с жилищата на колегите му депутати. Няма как да разглеждаме медийни твърдения, без да сме официално сезирани, категоричен е Ячев. Имам публична декларация от встъпването ми в длъжност като народен представител през 2014 година. Там съм описал като собственост апартамента, в който живея. Той е 50 кв. м. Една втора идеална част притежавам аз, а другата половина я притежава съпругата ми. Това е описано на две поредни графи, казва Ячев. Всяка от идеалните части според него е на стойност 37 500 лева. Двете заедно правят сумата от 75 000 лева. Това е стойността на апартамента по пазарна стойност. За толкова е купен, уточни изрично Ячев. За това той притежавал договор от 2009 година и нотариален акт за покупко-продажбата на стойност 38 000 евро, което съответствало на левовата равностойност. 6000 той бил платил със собствени средства, а 32 000 евро с кредит от банка ДСК, за което също имал договор. Това не прави 750 лева за кв. м, а 760 евро, което съответства сто на сто на данните от Националния статистически институт към четвъртото тримесечие на 2009 година, твърди убедено Ячев. Добре е, преди да пишат, някои хора да се научат да четат, казва Ячев. Сподели:", "date": "2019.03.21", "title": "САМО В ПИК! Депутатът от НФСБ Борис Ячев: Атакуват ме за семейното жилище, защото отказах разследване на апартамент-гейтовете от Комисията за борба с корупцията (ДОКУМЕНТИ)"}
{"url": "https://pik.bg/%D0%BD%D0%BE%D0%B2%D0%B8-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D0%BD%D1%82%D0%B8-%D1%89%D1%83%D1%80%D0%BC%D1%83%D0%B2%D0%B0%D1%85%D0%B0-%D1%81%D0%B3%D1%80%D0%B0%D0%B4%D0%B0%D1%82%D0%B0-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%82%D0%B8%D1%80%D0%B0%D0%BD%D0%B0-news828256.html", "text": "След три и половина часа пред сградата на албанския парламент поддръжниците на обединената опозиция се преместиха пред полицейската дирекция в Тирана. Протестиращите искат освобождаване на няколко задържани след предишния протест. Демонстрантите хвърляха твърди предмети по сградата, разбивайки стъклата на няколко прозореца. Отекват викове като \"Освободете нашите братя\" и \"Няма да си отидем, докато не ги освободите\". По-рано протестиращите се опитаха да пробият полицейския кордон, по който хвърляха димни бомби и твърди предмети, крещейки \"Рама, върви си\" и \"Парламент на престъпници\". Полицията беше принудена да употреби водни оръдия, за да предотврати опитите на част от участниците в протеста да нахлуят в парламента, пореден опит да проникнат в него. Бившият премиер и президент на Албания и почетен председател на Демократическата партия, Сали Бериша, участва в протеста. Лидерът на най-голямата албанска опозиционна Демократическа партия, която е водач на обединената опозиция, Люзим Баша, подкрепи протестиращите в съобщение от Брюксел. Сподели:", "date": "2019.03.21", "title": "НОВИ СБЛЪСЪЦИ: Демонстранти щурмуваха сградата на полицията в Тирана"}
{"url": "https://pik.bg/%D1%80%D0%B0%D0%B7%D0%BF%D0%B0%D0%B4%D0%B0-%D0%BB%D0%B8-%D1%81%D0%B5-%D1%8A%D0%BF%D1%81%D1%83%D1%80%D1%82-%D0%B8%D1%86%D0%BE-%D1%85%D0%B0%D0%B7%D0%B0%D1%80%D1%82%D0%B0-%D0%BE%D1%82%D1%80%D0%B8%D1%87%D0%B0-%D0%BD%D0%BE-%D1%87%D0%BB%D0%B5%D0%BD-%D0%BE%D1%82-%D0%B1%D0%B0%D0%BD%D0%B4%D0%B0%D1%82%D0%B0-%D0%B5-%D0%B0%D1%83%D1%82-%D0%BE%D1%82-%D0%BA%D0%BB%D1%83%D0%B1%D0%BD%D0%BE-%D1%83%D1%87%D0%B0%D1%81%D1%82%D0%B8%D0%B5---%D0%B5%D1%82%D0%BE-%D0%BA-news828150.html", "text": "Слуховете за разпада на най-популярното рап трио у нас, \"Ъпсурт\", тровят настроението на почитателите на музиката им вече трети ден. Според клюката Бат Венци и Буч не дават на Ицо Хазарта да пее част от общите им песни. \"Доста жълта новина, дори кафява бих казал! Това не е вярно и отричам такова твърдение, че се разпадеме. Поздравявам авторите й спокойно с новата ми песен \"Браво\", коментира Хазарта пред \"359hiphop\". В същото време обаче \"Ъпсурт\" има участие след няколко дни в столичния \"Бедрум\". На 27 март триото трябва да излезе на сцената му за \"Blackroom R'n'B & Hip-Hop\"-парти. Визията на постера, с който клубът промотира участието на \"Ъпсурт\" обаче бе подменена и в момента на него са само Хазарта и Бат Венци. Според източници на ПИК групата ще продължи да съществува, но в намален състав - остранен е не Хазарта, а Буч. Сподели:", "date": "2019.03.21", "title": "Разпада ли се \"Ъпсурт\"? Ицо Хазарта отрича, но член от бандата е аут от клубно участие - ето къде..."}
{"url": "https://pik.bg/%D1%84%D0%BE%D1%82%D0%BE%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B5%D1%82%D0%BE-%D0%B3%D0%BE-%D0%B4%D0%B5%D1%82%D0%B5%D1%82%D0%BE-%D0%BD%D0%B0-%D0%B6%D0%BE%D1%80%D0%BE-%D0%B8%D0%BB%D0%B8%D0%B5%D0%B2-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news827761.html", "text": "Мая Илиева е прибрала децата си окончателно в България. Вдовицата на Георги Илиев бе засечена от фотографите на „Ретро“ да взима една от двете си осиновени дъщери от артстудио в центъра на столицата, където момиченцето посещава курсове по рисуване и приложни изкуства. Двете изминаха разстоянието между ателието и салона за красота на Илиева прегърнати и пеша – нещо, което се случва изключително рядко, тъй като обикновено бизнес дамата се придвижва с джипове със затъмнени стъкла и многолюдна охрана. Потайната Мая успява вече повече от 13 години да крие упорито наследниците си, като дори част от хората от близкото ѝ обкръжение нямали представа как всъщност изглеждат децата ѝ. Доскоро се говореше, че съпругата на покойния бос на ВИС 2 държи двете си дъщери и сина си далеч от границите на България, а именно в Испания, където Криста, Андреа и Георги-младши посещавали престижни училища, а майка им сновяла между родината и топлата страна, за да бъде близо до тях, но същевременно да управлява и бизнеса си тук. Очевидно разкъсването между двете държави е започнало да създава трудности на вдовицата на Главния, която преместила и записала децата им да учат в България. В момента всички те съжителствали заедно в луксозна къща в полите на Витоша. Самата Мая вече се чувствала по-спокойна и не била преследвана от параноя, че всеки миг може да им се случи нещо лошо, и все по-често можела да бъде забелязана в компанията на децата си в центъра на столицата. Най-често тя ги вземала със себе си в прочутия си салон за красота, който освен че обгрижва част от хайлайфа на страната ни, се е превърнал и в офис на Илиева, защото зад стъклените му витрини тя се съвещава с бизнес партньорите си, подписва договори и полива сделките със скъпо вино. Припомняме, че Мая и Жоро взеха двете си момиченца – Криста и Андреа, които вече са тийнейджърки, от италианско сиропиталище, докато той все още беше жив. Третото дете голямата любов на подземния бос осинови след смъртта на съпруга си и в негова памет му даде името Георги. Сподели:", "date": "2019.03.21", "title": "ФОТОБОМБА В ПИК И \"РЕТРО\": Ето го детето на Жоро Илиев (ПАПАРАШКИ СНИМКИ)"}
