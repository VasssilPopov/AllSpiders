{"url": "https://pik.bg/%D0%BF%D1%80%D0%BE%D0%B1%D0%BB%D0%B5%D0%BC-%D1%81%D1%8A%D1%81-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D0%BD%D0%B0-%D1%81%D0%BB%D0%BE%D0%B2%D0%BE%D1%82%D0%BE-%D0%B2-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%BF%D0%BE%D0%BB%D0%B8%D1%82%D0%B8%D1%86%D0%B8-%D0%B8-%D1%81%D1%8A%D0%B4%D0%B8%D0%B8-%D0%BF%D1%80%D0%B8%D1%82%D0%B8%D1%81%D0%BA%D0%B0%D1%82-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D1%81%D1%8A%D1%81-%D1%81%D1%8A%D0%B4%D0%B5-news825165.html", "text": "В Хърватия журналисти продължават да обръщат внимание на съществуващия според тях проблем със свободата на словото в страната. Миналата седмица хиляди излязоха на демонстрация в центъра на Загреб, а недоволни представители на медиите заплашват да сезират европейски и международни институции, ако властта не вземе мерки. Проблемът се дължи основно на дела, с които политици, съдии и други публични личности се опитват да притискат журналистите. Това коментира пред БНР  кореспондентът на \"Болкан Инсайт\" в Загреб Аня Владисавлевич. „Хърватия има постоянен проблем с медийната свобода – заяви Владисавлевич. - През последните 10 години повече от половината хърватски журналисти са изгубили работата си. Преди 3 години беше премахната единствената възможност за финансиране на медии с нестопанска цел през Министерството на културата. Основната причина за протеста миналата седмица е фактът, че журналистите не могат да работят свободно заради многото съдебни дела срещу тях. Важен аспект е наказателно преследване заради уронване на престиж, което беше въведено през 2013 г. и с което широко се злоупотребява. Публични личности постоянно съдят журналисти заради причинени им душевни терзания“. Аня Владисавлевич разказа още, че множество дела парадоксално са заведени от националните радио и телевизия срещу собствените им журналисти. „Хърватското радио и телевизия широко се възприема не като обществена, а като държавна медия – уточнява тя. - Международни доклади сочат, че правителството се меси в работата на обществения оператор и това ограничава медийната независимост в страната. \"Репортери без граници\" написаха, че върху обществената медия очевидно се оказва политически натиск“. По данни на Асоциацията на хърватските журналисти в страната в момента се водят най-малко 1 163 дела срещу медийни работници. Най-честото обвинение е, че дадено издание или отделен журналист е уронил престижа на политик, съдия или друга публична личност. Обезщетенията са в размер на десетки хиляди куни, или хиляди евро, които са непосилна тежест, особено за бюджетите на по-малки медии. Същевременно в рамките на бюджетни ограничения правителството от няколко години насам спира целевото финансиране за медийни проекти с нестопанска цел. Хърватия се намира на 69-о място в Световния индекс за свободата на пресата на организацията Репортери без граници за 2018-та. България е на 111-о място. Сподели:", "date": "2019.03.09", "title": "Проблем със свободата на словото в Хърватия: Политици и съдии притискат журналисти със съдебни дела"}
{"url": "https://pik.bg/%D0%B0%D0%B2%D0%B0%D1%80%D0%B8%D1%8F-%D1%82%D1%80%D0%B8-%D1%81%D0%B5%D0%BB%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D1%81-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D1%81-%D0%B2%D0%BE%D0%B4%D0%BE%D1%81%D0%BD%D0%B0%D0%B1%D0%B4%D1%8F%D0%B2%D0%B0%D0%BD%D0%B5%D1%82%D0%BE-news825163.html", "text": "Жителите на три села в Пловдивска област са с нарушено водоподаване заради аварии, съобщи радио „Фокус-Пловдив”, като се позовава на информация от ВиК – Пловдив. Без вода до 17:00 часа са абонатите от Добростан, Златовръх и Розино. С частично нарушено водоподаване до 17:00 часа са също жителите на град Куклен, заради авария на водопровод на ул. „Стръмна“. Екипите на водоснабдителното дружество отстраняват авария и в района на ул. „Младежка“ в град Пловдив. Сподели:", "date": "2019.03.09", "title": "Авария: Три села в Пловдивско с проблеми с водоснабдяването"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%B5%D1%82%D0%B8%D0%BC%D0%B0-%D0%BE%D1%82-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%82%D0%B5-%D0%B2-%D0%B0%D0%BA%D1%86%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%B3%D0%BE%D0%BB%D1%8C%D0%BE%D0%B2%D1%86%D0%B8%D1%82%D0%B5-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-news825287.html", "text": "Специализираният съд пусна 5-ма от общо 12 задържани при специализираната акция в „Орландовци”. Останалите 7 задържани остават за постоянно в ареста, предава Би Ти Ви. Те са обвинени в организирането на престъпна група за кражби и разпространение на наркотици. Сред петимата, които са пуснати – двама от тях са с мярка надзор на инспектор от детска педагогическа стая, тъй като са непълнолетни. Двамата полицаи от Второ РПУ, които са сред задържаните, остават в ареста. Сподели:", "date": "2019.03.09", "title": "ОТ ПОСЛЕДНИТЕ МИНУТИ: Петима от арестуваните в акцията срещу Гольовците излизат на свобода"}
{"url": "https://pik.bg/%D1%8A%D0%BD%D0%B4%D1%8A%D1%80%D0%B3%D1%80%D0%B0%D1%83%D0%BD%D0%B4%D1%8A%D1%82-%D1%81%D0%B5-%D1%82%D1%80%D0%B5%D1%81%D0%B5-%D0%BF%D0%BB%D1%8A%D0%B7%D0%BD%D0%B0-%D1%81%D0%BB%D1%83%D1%85-%D1%87%D0%B5-%D0%B3%D0%B5%D0%BE%D1%80%D0%B3%D0%B8-%D0%B8%D0%BB%D0%B8%D0%B5%D0%B2-%D1%81%D0%B5-%D1%80%D0%B0%D0%B7%D1%85%D0%BE%D0%B6%D0%B4%D0%B0-%D1%81%D0%BF%D0%BE%D0%BA%D0%BE%D0%B9%D0%BD%D0%BE-%D0%B8%D0%B7-%D0%B1%D1%83%D1%80%D0%B3%D0%B0%D1%81---%D0%B4%D0%B8%D0%BB%D1%8A%D1%80%D0%B8-news825237.html", "text": "Истинска истерия е настанала в ъндърграунда по Южното Черноморие след новината, че знаковият бос Георги Илиев е пропял срещу Димитър Желязков – Очите и Николай Мечков. Според слуховете на улицата Илиев издал и още куп популярни имена, което накарало дори и най-дребните дилъри да се покрият. Не след дълго заваляха сигнали, че съименникът на убития бос на ВИС е пуснат на свобода веднага след показанията си срещу Желязков и се разхожда съвсем спокойно из Бургас. Тази информация обаче се оказа невярна. Проверка показа, че за последно защитата на 37-годишния бургазлия е обжалвала мярката му за неотклонение през декември м. г. Тогава обаче искането е отхвърлено и от двете инстанции на специализирания наказателен съд, пише Флагман.бг. Припомняме, че Илиев дава показания срещу Желязков през януари. Бургаският бос продължава да се намира в следствения арест в столицата, след като през септември м. г. му бяха повдигнати обвинения като лидер на Организирана престъпна група (ОПГ) за разпространение на наркотици. При мащабната операция на ГДБОП и ОДМВР-Бургас бяха иззети сериозни количества дрога, а белезниците щракнаха на ръцете на 12 души, но с обвинения като част от бандата се сдобиха само 4, включително и соченият за бос Илиев. Сред обвинените обаче не са някои от най-близките съратници на лидера, между които и синът на известен политик от близкото минало с много любопитен прякор. Георги Илиев е преместен от ареста на столичния бул. „Г. М. Димитров“ веднага след завръщането на Митьо Очите от Турция, за да не се стигне до напрежение между двамата. Твърде вероятно е държавното обвинение умишлено да държи бургазлията зад решетките, за да го опази от евентуален опит за покушение, разкриха източници, близки до разследването. Припомняме, че за новия свидетел срещу него пръв проговори самият Димитър Желязков. Той и адвокатът му Илиян Василев не пропускат удобен момент да се изкажат срещу надеждността на Георги Илиев. „Изкараха свидетел, който лъже. От 15 години бил с мен, някакъв Георги Илиев. Виждал съм го преди 15 години. Тогава му бих два шамара, защото закачаше дъщеря ми“, обяви в съдебната зала Очите по време на делото срещу кръвния му враг Божидар Кузманов-Кравата. Сподели:", "date": "2019.03.09", "title": "ЪНДЪРГРАУНДЪТ СЕ ТРЕСЕ: Плъзна слух, че Георги Илиев се разхожда спокойно из Бургас - дилърите по Черноморието се покриха"}
{"url": "https://pik.bg/%D0%BA%D1%83%D0%BF-%D0%B3%D1%80%D0%B0%D0%BD%D0%B4%D0%BE%D0%B2%D0%B5-%D1%81%D0%B5-%D1%86%D0%B5%D0%BB%D1%8F%D1%82-%D0%B2-%D0%B7%D0%B8%D0%B4%D0%B0%D0%BD-news825206.html", "text": "Бившият треньор на Реал Мадрид Зинедин Зидан е трансферна цел на няколко от грандовете в Европа. Отбори от четири различни страни имат апетити към Зидан, пишат европейски медии. Сред споменатите са Челси, Пари Сен Жермен, Ювентус и бившият му тим Реал Мадрид. 46-годишният французин напусна Реал след сезон 2017/2018 и от тогава не е водил друг отбор, акцентира \"Гонг\". Сподели:", "date": "2019.03.09", "title": "Куп грандове се целят в Зидан"}
{"url": "https://pik.bg/%D1%82%D1%80%D0%B0%D0%B3%D0%B8%D1%87%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D0%BA%D0%BE%D0%BB%D1%83%D0%BC%D0%B1%D0%B8%D1%8F-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news825295.html", "text": "12 души загинаха, след като самолет се разби в Колумбия. Инцидентът станал в района на Сан Мартин в централната част на страната, съобщава БГНЕС. Машината - DC-3, двумоторен витлов самолет, изпълнявала полет от Сан Хосе дел Гуавиаре и Вилявисенсио. Причината за катастрофата все още не е ясна. Преди да падне, пилотите съобщили за извънредна ситуация на борда. Сподели:", "date": "2019.03.09", "title": "ТРАГИЧЕН ИНЦИДЕНТ: Самолет се разби в Колумбия, има загинали"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B6%D0%B5%D0%BD%D0%B8-%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D1%81%D0%B5%D0%BA%D1%81-%D0%BF%D0%BE%D0%B7%D0%B0-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D0%B2%D1%81%D0%B8%D1%87%D0%BA%D0%BE-%D0%B7%D0%B0-%D0%BC%D1%8A%D0%B6%D0%B0-news825109.html", "text": "Във времена, в които хората правят секс преди да си разменили телефонните номера, причинно-следствените връзки се обръщат и вече трябва по секса да се гадае какъв е човекът отсреща. Предпочитанията в леглото могат да ви разкажат много за партньора ви, само трябва да се научите да четете знаците. Издава несигурност, която обаче е нормална, ако сте заедно отскоро. Обикновено сексът започва така, а как завършва, е въпрос на въображение, пише Fakti.bg. Това е най-романтичната поза, защото двамата са прегърнати, гледат се в очите и всичко е много, много красиво. Ако сте от години заедно и това продължава да е единствената поза, в която правите секс, имате нужда от освежаване. Няма мъж, на когото да не му харесва. Събужда животинските инстинкти у мъжа, кара го да се чувства като царя на джунглата. По „добавките“ към позата можете да се съди дали мъжът е романтично-приключенски настроен или е по-скоро егоист, който мисли само за собственото си удоволствие. Ако ръцете му не спират да галят гърба ви или стимулира други (лесно достъпни ) зони на тялото ви, имате всеотдаен мъж, който знае как да ви достави удоволствие. Мъжете, които я харесват, нямат нищо против да оставят жената да ръководи, пише edna.bg. Те са уверени в своята мъжественост и се наслаждават на живота и жената върху себе си. Малко гушкане, малко секс, лека нощ, любов. Романтична поза за романтични натури. Или когато всичко трябва да остане под одеялото, защото е студено. Мъжете, които предпочитат тази поза, истински ценят семейния уют. Спонтанният секс е тайната мечта на всяка жена. Да е толкова привлекателна, че мъжът да не може да ѝ устои. Мъжете, които се водят от инстинктите си, са почитатели на тази поза. Те са авантюристи по природа, любители на риска и обичат да се забавляват. Сподели:", "date": "2019.03.09", "title": "ВНИМАНИЕ, ЖЕНИ: Любимата секс поза разкрива всичко за мъжа"}
{"url": "https://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%80%D0%B0%D0%B7%D0%B3%D0%BB%D0%B5%D0%B4%D0%B0-%D1%80%D0%B0%D0%B7%D0%BB%D0%B8%D1%87%D0%BD%D0%B8-%D0%BF%D1%80%D0%BE%D0%B5%D0%BA%D1%82%D0%B8-%D1%81-%D0%B4%D1%8A%D1%80%D0%B6%D0%B0%D0%B2%D0%BD%D0%BE-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5-%D0%B2-%D0%B3%D1%80-%D0%B5%D0%BB%D0%B5%D0%BD%D0%B0-news825278.html", "text": "Председателят на парламентарната група на ГЕРБ Цветан Цветанов посети гр. Елена, където разгледа няколко проекта, които са реализирани благодарение на държавно финансиране. Заедно с Цветанов в Елена бяха и кметът на Велико Търново Даниел Панов, общинският координатор на ГЕРБ – Елена Валентин Гуцов, кметът на общината Дилян Млъзев, председателят на местния парламент Стоян Златев, зам.-кметът Йордан Димитров и общинските съветници Йордан Йорданов и Стефан Минчев. Председателят на ПГ на ГЕРБ отиде в квартал „Север”, в който три от жилищните блокове са санирани по Националната програма за енергийна ефективност на многофамилни жилищни сгради. Техните собственици споделиха, че след санирането сметките им за отопление са намалели с 50% и изразиха благодарност към правителството за тази полезна програма, която подобрява средата за живеене, а сградите придобиват приветлив облик и се увеличава техният експлоатационен срок. Обитателите на още два жилищни блока в квартала очакват продължението на Програмата и вече са регистрирали Сдружения на собствениците, с чиито представители Цветанов разговаря.  Те призоваха правителството да продължи Програмата, тъй като по думите им тя достига и до хора с по-ниски финансови възможности. В града Цветан Цветанов разгледа също ул. „Пробуда”, която се ремонтира с 200 000 лева, отпуснати с постановление на Министерски съвет. Преди да се положи новият асфалт на улицата се сменя изцяло подземната комуникация, за да няма последващи интервенции върху новата настилка.  След ремонта улицата ще стане двупосочна, ще има тротоар и при добри метеорологични условия работата по обекта ще бъде приключена  в най-кратки срокове. Председателят на ПГ на ГЕРБ  разгледа и сградата на училище „Иван Момчилов”, чиито отоплителни котли преди време бяха са подменени отново с финансиране от правителството. За смяната на отоплителната инсталация на учебното заведение, Цветанов пое ангажимент при едно от предишните си посещения в  Елена.  Сега правителството отпусна 1,8 милиона лева за енергийна ефективност. Ремонтните дейности започнаха от физкултурния салон и ще завършат до следващата учебна година. В балканското градче Цветанов посети Общинския туристически информационен център  - четвъртият в страната, лицензиран според разпоредбите на Закона за туризма. Цветанов разговаря със служителите в звеното за положителните тенденции в развитието на туризма, които се наблюдават в Елена. Над 178 са категоризираните места за настаняване на територията на общината, информираха от екипа на туристическия център, а единственият почивен ден на местните музеи е 1 януари. В Елена Цветан Цветанов разгледа и ремонтираната със средства по Програмата за развитие на селските райони църква „Рождество Богородично”. Старият храм в града също се реставрира, благодарение на финансирането по тази програма. По време на своето посещение в гр. Елена Цветанов разговаря с млад предприемач, единственият за момента официален производител на Еленски бут – традиционен деликатес, който е емблематичен за възрожденското градче. Сподели:", "date": "2019.03.09", "title": "Цветан Цветанов разгледа различни проекти с държавно финансиране в гр. Елена"}
{"url": "https://pik.bg/%D0%B3%D0%BE%D1%80%D1%8F%D1%89%D0%B8-%D1%85%D1%80%D0%B0%D1%81%D1%82%D0%B8-%D0%B8-%D1%82%D1%80%D0%B5%D0%B2%D0%B8-%D0%B2-%D0%BF%D0%B5%D1%82%D1%80%D0%B8%D1%87%D0%BA%D0%BE-%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%BD%D0%B0-%D0%BA%D1%80%D0%B0%D0%BA-%D0%BF%D0%BE%D0%B6%D0%B0%D1%80%D0%BD%D0%B0%D1%82%D0%B0-news825274.html", "text": "Сухи треви и храсти са горели в района на подгорски села в община Петрич. Това каза за радио \"Фокус\" - Пирин инж. Георги Пармаков, директор на Регионална дирекция \"Пожарна безопасност и защита на населението\" - Благоевград. Според него малко след 19.00 часа огънят вече е потушен. \"Няма пострадали хора\", допълни инж. Пармаков. Огънят е тръгнал от района на село Коларово като бързо се е разпространил и до околните села Самуилово и Коларово. На място са се отзовали няколко противопожарни екипа. Сподели:", "date": "2019.03.09", "title": "Горящи храсти и треви в Петричко вдигнаха на крак пожарната"}
{"url": "https://pik.bg/%D0%BA%D0%BE%D0%BB%D0%B5%D0%B1%D0%BB%D0%B8%D0%B2%D0%BE-%D1%81%D1%8A%D1%81%D1%82%D0%B5%D0%B7%D0%B0%D0%BD%D0%B8%D0%B5-%D0%B7%D0%B0-%D1%80%D0%B0%D0%B4%D0%BE-%D1%8F%D0%BD%D0%BA%D0%BE%D0%B2-%D0%B2-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-news825212.html", "text": "Българският сноубордист Радослав Янков не успя да преодолее квалификацията в паралелния гигантски слалом в Скуол, Швейцария, предпоследен старт за сезона в Световната купа. Янков даде общо време от двете спускания по синьото и червеното трасе от 1:05.06 минути, което му отреди 20-о място и така не успя да се нареди сред 16-те, които продължават в следващия етап. Най-силен резултат в квалификацията постигна руснакът Андрей Субольов от 1:03.70 минути, акцентира \"Спортал\". Сподели:", "date": "2019.03.09", "title": "Колебливо състезание за Радо Янков в Швейцария"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B8%D1%82%D0%B5-%D0%BA%D0%BE%D0%BC%D0%B5%D0%BD%D1%82%D0%B0%D1%82%D0%BE%D1%80%D0%B8-%D0%B4%D0%B0-%D0%B2%D0%B7%D0%B5%D0%BC%D0%B0%D1%82-%D0%BF%D1%80%D0%B8%D0%BC%D0%B5%D1%80-%D0%BE%D1%82-%D0%BC%D0%B8%D1%87%D0%BC%D0%B0%D0%BD%D0%B0-news825291.html", "text": "Последният мач между „сините“ и ЦСКА, определян уж като Вечно дерби, освен че предизвика много полемики, подразни и немалка част от зрителите пред телевизионния екран. Причина за това е поведението на тримата участници в студиото на излъчващата мача телевизия. На първо място беше постоянно налаганото неистинско внушение, че това е Вечно дерби. Господа, ако не сте разбрали, с Вечното дерби се приключи още през 2016 г., когато един от участниците в него беше фалиран и на практика унищожен. Това, което гледахме в неделя, е мач между един 105-годишен отбор и един ребрандиран ловешки клуб, преместен в София, в Борисовата градина. Който не вярва, да влезе в сайтовете на УЕФА, за да се увери. И друго - когато се коментира пряко, е добре да има две страни, защитаващи двата отбора, както го правят колегите ви от „Гонг“. Седнете и ги слушайте поне веднъж, за да се научите как се прави. И две думи към гостите в студиото: господа, вие сте бивши футболисти, единият от вас дори игра дълги години със синия екип, преди да се пребоядиса. Наистина ли на огромния екран в студиото не видяхте движението на дясната ръка на Джеси и рухването веднага след това на „синия“ футболист. Или просто така ви изнася в тон с пристрастията на червенобузия водещ, за да ви канят и занапред за някой лев. Тези дни някъде прочетох нещо за Мичмана - лека му пръст. Дето чак като се пенсионира, призна от кой отбор е. А ние десетилетия го слушахме, гледахме мачовете и гадаехме. И всички - и „сини“, и „червени“ го уважавахме. Стефан Христов, София Сподели:", "date": "2019.03.09", "title": "Футболните коментатори да вземат пример от Мичмана"}
{"url": "https://pik.bg/%D1%81%D1%82%D1%80%D0%B0%D1%85%D0%BE%D0%B2%D0%B8%D1%82%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B8%D0%BC%D0%B0%D1%82%D0%B0-%D1%81%D0%B5-%D0%B2%D1%80%D1%8A%D1%89%D0%B0-%D1%81-%D0%BF%D1%8A%D0%BB%D0%BD%D0%B0-%D1%81%D0%B8%D0%BB%D0%B0---%D0%B5%D1%82%D0%BE-%D0%BA%D0%BE%D0%B3%D0%B0-%D0%B8%D0%B4%D0%B2%D0%B0%D1%82-%D0%B4%D1%8A%D0%B6%D0%B4-%D1%81%D0%BD%D1%8F%D0%B3-%D0%B8-%D1%81%D1%82%D1%83%D0%B4-news824911.html", "text": "Вече дни наред се радваме на хубаво пролетно време. Март обаче ще ни поднесе изненада още в началото на новата седмица. През почивните дни времето ще продължи да е топло, с повече облаци в събота, но почти без валежи. Още в понеделник следобед и главно във вторник обаче средиземноморски циклон ще донесе над Балканите и над страната ни дъжд, а в планините дори сняг. Това показват средносрочните модели за времето. Температурите чувствително ще се понижат и максималните във вторник следобед вече ще са до 5-6 градуса. Вятърът от запад, а по-късно и от североизток ще се усили. В Предбалкана и по високите западни полета е възможно да има и сняг. В планините ще се образува нова снежна покривка, което ще е добре за любителите на зимните спортове, тъй като ще удължи сезона. Възможно е да има и транспортни проблеми през старопланинските проходи и в Родопите. Кратката зима обаче ще отмине само за 24 часа и още в сряда времето ще започне чувствително да се подобрява. Дневните температури все пак ще останат ниски. Сутрешните градуси в сряда и четвъртък на места ще бъдат под нулата. До края на следващата седмица времето ще е сравнително добро. Температурите след бързото захлаждане ще продължат да се повишават. След 16 март нови средиземноморски циклони ще влияят на времето над страната. Ще последва ново влошаване и дни с валежи от дъжд, а в планините и от сняг. Сподели:", "date": "2019.03.09", "title": "СТРАХОВИТА ПРОГНОЗА: Зимата се връща с пълна сила - ето кога идват дъжд, сняг и студ"}
{"url": "https://pik.bg/%D0%BC%D0%B5%D1%80%D0%BA%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D1%83%D0%BB%D0%B8%D1%86%D0%B8-%D0%BA%D1%80%D0%B0%D0%B9-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news825279.html", "text": "Британската полиция затвори днес за кратко лондонския Уестминстърски мост и улици близо до парламента и до централата на лондонската полиция заради подозрително превозно средство, съобщи БТА, позовавайки се на Ройтерс. Говорител на полицията каза, че нейни служители са отцепили район до крайбрежната улица \"Виктория\" покрай Темза, близо до Скотланд ярд и площада пред парламента. В социалните мрежи се появиха снимки на засилено полицейско присъствие в тази централна част на Лондон, където обикновено има много туристи. Полицията съобщи в Туитър, че инцидентът е приключен, че превозното средство, породило подозрения, не представлява опасност и всички улици скоро ще бъдат отворени за движение. В Обединеното кралство е обявена четвърта от 5 възможни степени на опасност от тероризъм след пет нападения през 2017 г., при които загинаха общо 36 души. Едното от тях бе на Уестминстърския мост. Сподели:", "date": "2019.03.09", "title": "МЕРКИ ЗА СИГУРНОСТ: Затвориха улици край парламента на Великобритания"}
{"url": "https://pik.bg/%D0%BE%D1%82%D0%BA%D1%80%D0%B8%D0%B2%D0%B0%D1%82-%D0%BD%D0%BE%D0%B2-%D0%B3%D1%80%D0%B0%D0%BD%D0%B8%D1%87%D0%B5%D0%BD-%D0%BF%D1%83%D0%BD%D0%BA%D1%82-%D0%BC%D0%B5%D0%B6%D0%B4%D1%83-%D0%B3%D1%8A%D1%80%D1%86%D0%B8%D1%8F-%D0%B8-%D1%81%D0%B5%D0%B2%D0%B5%D1%80%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news825169.html", "text": "След подписано споразумание между Атина и Скопие се очаква скоро да се открие нов граничен пункт между Гърция и Северна Македония, който да осигури лесен достъп до градовете Преспа и Флорина, съобкава БНР. Гърците очакваха с десетилетия това решение. След 52 години се открива граничен пункт между Гърция и Северна Македония при Лемос до град Флорина. Споразумението се подписа в Скопие при официално посещение на делегация от гръцкото министрество на външните работи. Кметът на Преспа Пасхалидис Панайотис посочи,че от десетилетия жителите в района настоявата за откриване на гранчен пункт. До сега две села, които се намират на 5 километра разстояние, се свързваха с път от 140 километра. Градовете Преспа,Флорина и Касторя стават вече леснодостъпни за туризъм,търговия и добри съседски отношения, съобщават местните медии. С помощта на военни части се строи вече пътят до граничния пунк Лемос и първите туристи по него се очакват през лятото. Сподели:", "date": "2019.03.09", "title": "Откриват нов граничен пункт между Гърция и Северна Македония"}
{"url": "https://pik.bg/%D1%81%D0%B0%D1%89-%D0%B7%D0%B0%D0%BF%D0%BB%D0%B0%D1%88%D0%B8%D1%85%D0%B0-%D1%82%D1%83%D1%80%D1%86%D0%B8%D1%8F-%D1%81%D1%8A%D1%81-%D1%81%D0%B5%D1%80%D0%B8%D0%BE%D0%B7%D0%BD%D0%B8-%D0%BF%D0%BE%D1%81%D0%BB%D0%B5%D0%B4%D1%81%D1%82%D0%B2%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D0%BA%D1%83%D0%BF%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D1%80%D1%83%D1%81%D0%BA%D0%B8%D1%82%D0%B5-%D1%81-400-news825117.html", "text": "TACC, цитирана от \"Фокус\". Турция ще се сблъска с \"сериозни последици\" във военните отношения между Вашингтон и Анкара, ако придобие руските противовъздушни ракетни системи С-400. Това заяви в петък говорителят на американското министерство на отбраната Чарлз Съмърс пред журналисти, цитиран от „Ако Турция приеме на въоръжение С-400, това ще доведе до сериозни последствия, ако говорим за нашите отношения, военни отношения с тях“, каза той. Самърс обясни, че покупката на С-400 \"ще се отрази на (продажбата на Анкара на американските противовъздушни ракетни системи „Пейтриът“) и на петото поколение (изтребители) F-35.\" \"Те няма да получат F-35 и „Пейтриът“\", каза говорителят. Във вторник заместник-началникът на пресслужбата на Държавния департамент Робърт Паладино заяви, че закупуването на С-400 от Русия от страна на Турция може да доведе до преразглеждане на участието на Анкара в програмата F-35, отхвърляне на други потенциални оръжейни сделки в бъдеще и санкции в съответствие с Американският закон \"За противодействие на враговете на Америка чрез санкции\". В същия ден генерал Къртис Скапароти, главнокомандващ на съвместните въоръжени сили на НАТО в Европа, заяви, че Пентагонът препоръчва F-35 да не се прехвърля в Турция, ако Анкара купи C-400 от Москва. Сподели:", "date": "2019.03.09", "title": "САЩ заплашиха Турция със сериозни последствия заради закупуването на рруските С-400"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%BF%D0%B0%D0%B7%D0%B5%D1%82%D0%B5-%D1%81%D0%B5-%D0%BE%D1%82-%D0%BD%D0%B0%D1%80%D0%B0%D0%BD%D1%8F%D0%B2%D0%B0%D0%BD%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D0%B8%D0%BC%D0%B0%D1%82%D0%B5-%D0%BF%D1%80%D0%B8%D1%81%D1%82%D1%8A%D0%BF%D0%B8-%D0%BD%D0%B0-%D0%BC%D0%B8%D0%B3%D1%80%D0%B5%D0%BD%D0%B0-news825099.html", "text": "– Период на сдържаност, спокойствие и концентрация. Отложените дела сега могат благополучно да бъдат разрешени. Благоприятен период за планиране на дългосрочни проекти за бъдещето, но в същото време трябва да бъдете по-благоразумни, предпазливи и настойчиви. Добре ще е, ако можете да се възползвате от съветите на по-възрастни и опитни хора. Ритмите на космоса помагат да се разкрие вътрешният потенциал на човека. Увеличава се физическата и умствена активност. Иска ви се да решите всичко с един удар и да продължите нататък. Навреме се спрете, огледайте нещата, иначе всичко може да се развали. Търпението ще ви спаси от неприятности. Бройте до десет, преди да реагирате на думите или действията на другите. Не вземайте много пари с вас днес, има риск да похарчите всичко. Увеличава страстта, смелостта, предприемчивостта, агресивността. Освободете се от тежки домашни задължения. Едва ли ще се получи добър резултат. По-добре пълноценно почивайте и събирайте сили. Старайте се да не се претоварвате физически през този период. Бъдете внимателни, пазете се от наранявания. Възможни са пристъпи на мигрени, главоболия. Символ на деня е дървото на познанието, избор между доброто и злото. Именно в този ден нашите прародители са вкусили от забранения плод и са били изгонени от Рая. Този ден се отличава със стабилност и спокойствие. Луната открива достъп към сакралния информационен поток. Обикновено в това лунно денонощие човек узнава и хубавото, и лошото. Денят благоприятства благородните постъпки. Благоприятно време за приемане на важни решения, за начало на нови дела за всякакви активни действия. Мотото на днешния ден е : “Десет пъти премери и един път режи”. Преди да предприемете нещо, щателно обмислете своите действия. Това е най-успешното време за избор. Добре е този ден също така да се прекара в усамотение, в отдаване на любимото хоби. По-добре е да отделите време за себе си и за близките си. Не подхожда за колективна работа. Ако колективната работа не може да бъде избегната, поне се заемете с нещо спокойно. Физическото натоварване е добре да се избягва. Бъдете внимателни в този период и не извършвайте неразумни постъпки, не предприемайте прибързани решения. Много тайни днес могат да станат явни, а казаните думи да се обърнат срещу вас. В 4-ия лунен ден светът отразява вашите мисли, чувства, проблеми и недостатъци като огледало. Същото важи и за вашите близки. Ако днес поведението на партньора или детето ви се струва дразнещо, помислете над това. Това, което ви дразни у тях, го има и вътре у вас. Ден на вербалната магия. Добре е да се четат молитви и мантри. Днес всички думи притежават специална сила и следователно се изисква съзнателно отношение към себе си. „Казана дума, хвърлен камък.” Изреченото веднъж не се връща и дори случайно изпуснатата лоша дума може да причини зло. А думите изречени с добра помисъл, ще отидат за благо. Тежък за организма ден. Ако днес имате проблеми с мускулите или шийният отдел, това означава, че нарушавате законите на Вселената, вървите срещу божественото. Уязвими са черен дроб, кожа, кръвоносната и лимфната системи. Възможни са и появи на алергични реакции. Болести започнали днес, обикновено протичат тежко и ако не се обърне внимание навреме, могат да станат хронични. – Нужно е да бъдете внимателни и към интимните си връзки, особено ако не сте в брачни отношения. Използвайте по-леки форми на секс, ако сте решили да го правите. Посещение при фризьор не се препоръчва. - Много труден и критичен ден, който служи за проверка  силата на собствената вяра, на  съвестта и жизнените принципи. В старите времена се смятало, че в 24-ия слънчев ден Сатаната увеличава могъществото си. Съответно той и неговите поддръжници подлагат на изпитание силата на човешките души за вярност към своите религиозни убеждения. Този ден от слънчевия календар е благоприятен само за онези хора, чиято вяра е непоклатима, не се поддават на никакво изкушение. Необходимо е да се въздържате от всякакви прояви на гняв, да влизате в конфронтация. Слънцето се среща в секстил със Сатурн Луната е в знак Овен до 09:11ч на 10 март. Продължава 3 лунен ден от 07:58ч на 8 март до 08:24ч на 9 март. Преобладава 4 лунен ден от 08:24ч на 9 март до 08:50ч на 10 март. Секс Днес е 24 слънчев ден Сподели:", "date": "2019.03.09", "title": "ЗВЕЗДИТЕ ГОВОРЯТ: Пазете се от наранявания, може да имате пристъпи на мигрена"}
{"url": "https://pik.bg/%D0%BB%D1%8E%D0%B1%D0%BE%D0%BC%D0%B8%D1%80-%D0%BA%D1%8E%D1%87%D1%83%D0%BA%D0%BE%D0%B2-%D1%80%D0%B0%D0%BD%D0%BE-%D0%B5-%D0%B4%D0%B0-%D1%81%D0%B5-%D1%82%D0%B2%D1%8A%D1%80%D0%B4%D0%B8-%D1%87%D0%B5-%D0%B8%D0%BC%D0%B0-%D1%80%D0%B5%D1%81%D1%82%D0%B0%D1%80%D1%82%D0%B8%D1%80%D0%B0%D0%BD%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%BE-%D1%80%D1%83%D1%81%D0%BA%D0%B8%D1%82%D0%B5-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-news825137.html", "text": "Радио „Фокус“. Рано да се твърди, че има рестартиране на българо-руските отношения, но е очевиден стремежът да се стъпи на една по-позитивна основа. Това каза Любомир Кючуков, директор на Института за пазарна икономика и международни отношения, бивш зам.-министър на външните работи в ефира на Според него тепърва ще се види дали това ще започне процес или ще остане епизод. „Посещението на Медведев може да се анализира в два плана. Двустранен и геополитически. Първият беше водещ за осъществяване на самата визита, а вторият определяше рамката, в която тя се проведе. Ако говорим за двустранния план, то като че ли този път може да се говори за нещо по-различно. Това е очевидното желание от българска страна този път нещата да започнат да се случват. С други думи един достатъчно ангажиран български подход. Не става дума само за газ, въпреки че той се превърна в централна тема. Говорейки конкретно за енергийните проекти и по-скоро за „Турски поток“, очевидно интересът е български и съответно България трябва да осигури изпъленинето на европейските изисквания“, коментира Кючуков. По думите му от друга страна е съгласието в рамките на самия ЕС за осъществяването на този проект. „Бих казал, че условията днес са по-благоприятни, отколкото случая с „Южен поток“. Германия засега удържа „Северен поток“ срещу силния политически натиск, като включително създава и прецедентна база за съвместяването му с европейските изисквания“, каза Кючуков. „В двустранен план е все още рано да се твърди, че има реално рестартиране на отношенията след обявените амбиции в тази посока през май 2018 г. по време на посещението на българския президенти премиер“, каза още Кючуков. По думите му поне е доста очевиден стремежът да се стъпи на една по-позитивна основа. Според него всичко това, което се е натрупало в двустранните отношения е функция от геополитическия ракурс. „Бих казал, че тук вече действително на България предстои да се определи къде стои, но изборът не е този. Той е друг. Не става дума за избор между Европа и Русия, както често се внушава. Реалният избор все повече се очертава между проевропейското и проатлантическото начало в самата Европа. Дотолкова, доколкото избор за България между Европа и Русия на практика не съществува. България отдавна е член на ЕС и НАТО и няма сериозна политическа формация, която да поставя под въпрос това членство, още по-малко замяната му с нещо по-различно“, обясни Кючуков. Според него от друга страна този въпрос е вътрешно генериран. Кючуков отчете, че той се използва изцяло за вътрешнополитически цели. Той посочи, че това има негативен бумерангов ефект върху България и се налага страната ни да се оправдава от рода на това, че не е „Троянски кон“. „Реалният избор на България вече е друг и той е свързан с динамиката в евроатлантическите отношения, с прегрупирането вътре. От гледна точка на Европейскат асигурност в Европа все по-ясно се оформят две визии. Първата бих я нарекъл проатлантическа, която вижда основните рискове за сигурността си от страна на Русия, в този смисъл тя е антируска“, допълни Кючуков и визира Прибалтика и Полша. Кючуков обясни, че втората част от Европа търси взаимодействие с Русия – Германия, Франция и страни от Централна и Южна Европа. „Тук е изборът, който трябва да направи България – в коя от двете визии тя вижда повече надежди за своята сигурност“, каза още Кючуков. Сподели:", "date": "2019.03.09", "title": "Любомир Кючуков: Рано е да се твърди, че има рестартиране на българо-руските отношения"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BC%D0%B2%D1%80-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B8-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D1%81%D0%BD%D0%B8%D0%BC%D0%BA%D0%B8-%D0%B8-%D0%B2%D0%B8%D0%B4%D0%B5%D0%BE-%D0%BE%D1%82-%D0%B0%D0%BA%D1%86%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%B3%D0%BE%D0%BB%D1%8C%D0%BE%D0%B2%D1%86%D0%B8%D1%82%D0%B5-news825275.html", "text": "Министерство на вътрешните работи разпространи снимки и видео от операцията по задържането на организирана престъпна група в кв. „Орландовци“. Припомняме, че групата е ръководена от ромския клан Гольовците. Групата, занимавала се с разпространение на наркотици, грабежи, кражби, производство и разпространение на акцизни стоки без бандерол, бе задържана на 7 март т.г. при операция на СДВР, Дирекция „Вътрешна сигурност“ на МВР и Специализираната прокуратура след близо 7-месечно наблюдение и разследване на престъпната й дейност. Сподели:", "date": "2019.03.09", "title": "ЕКСКЛУЗИВНО В ПИК: МВР разпространи уникални СНИМКИ И ВИДЕО от акцията срещу Гольовците"}
{"url": "https://pik.bg/%D0%B4%D1%80%D0%B0%D0%BC%D0%B8%D1%82%D0%B5-%D1%81%D0%BB%D0%B5%D0%B4-%D0%BF%D1%81%D0%B6---%D1%8E%D0%BD%D0%B0%D0%B9%D1%82%D0%B5%D0%B4-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-news825182.html", "text": "Няколко дни отминаха от драматичния 1/8-финален реванш от Шампионска лига между ПСЖ и Манчестър Юнайтед, но драмите не стихват. \"Червените дяволи\" сензационно елиминираха френския колос след победа с 3:1 насред Париж. Успехът дойде с гол от дузпа на Маркъс Рашфорд в продължението, което нагнети напрежението. И след последния съдийски сигнал легендата на \"червените дяволи\" Ерик Кантона и бащата на звездата на ПСЖ Неймар едва не се сбили. Французинът и негови приятели започнали да дразнят бразилците с жестове. Това провокирало гнева на латиноса с гореща кръв, който се запътил застрашително към ложата на бившия футболист. Двете страни си разменили словесни престрелки, но в крайна сметка били озаптени, пише RMC Sport. По-късно всичко приключило и Кантона отишъл в съблекалнята на Юнайтед, за да празнува огромния успех. Самият Неймар не взе участие в двата мача срещу англичаните, тъй като е контузен. Той прие отпадането много тежко и обвини съдийската бригада, че е дала несъществуваща дузпа. Най-скъпият футболист в историята използва и нецензурни думи, акцентира \"Гол\". Сподели:", "date": "2019.03.09", "title": "Драмите след ПСЖ - Юнайтед продължават"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B3%D1%8A%D1%80%D0%BC%D0%B8-%D0%B2-%D0%B1%D1%81%D0%BF-%D0%BD%D0%B8%D0%BD%D0%BE%D0%B2%D0%B0-%D0%BF%D1%80%D0%B0%D0%B2%D0%B8-%D0%BF%D1%83%D1%87-%D0%B2-%D1%85%D0%B0%D1%81%D0%BA%D0%BE%D0%B2%D0%BE---%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%B1%D0%B5%D1%81%D0%BD%D0%B5%D1%8F%D1%82-%D0%B7%D0%B0%D1%80%D0%B0%D0%B4%D0%B8-%D1%81%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D0%BC%D0%B5%D1%81%D1%82-news825272.html", "text": "Недоволни социалисти от Хасково заявиха, че Корнелия Нинова, Кирил Добрев и Емилия Масларова се опитали да направят днес пореден пуч в общинската организация на БСП, предава \"Хасковска Марица\". \"Половината делегати напуснаха общинската конференция, след като бе направен опит председателят Антон Атанасов да бъде заменен с Камен Тодоров. От \"Позитано\" искат да си назначат послушковци, защото организацията ни не върви по гайдата на Корнелия Нинова\", коментирали социалисти, недоволни от централното ръководство на партията. \"От столицата искат да съсипят хасковската организация, която е на 125 г.\", заяви още дългогодишен член на БСП. Изборът на новия председател е нелегитимен, защото събранието е нямало кворум, твърдят делегати. Според тези, които са останали в залата обаче Камен Тодоров е избран законно. Сподели:", "date": "2019.03.09", "title": "СКАНДАЛ ГЪРМИ В БСП: Нинова прави пуч в Хасково - социалисти беснеят заради смяната на местния лидер"}
{"url": "https://pik.bg/%D1%81%D0%B5%D1%81%D1%82%D1%80%D0%B8-%D1%81%D1%82%D0%BE%D0%B5%D0%B2%D0%B8-%D1%81-%D1%87%D1%83%D0%B4%D0%B5%D1%81%D0%BD%D0%BE-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D0%BD%D0%B5-%D0%B2-%D0%B1%D0%B8%D1%80%D0%BC%D0%B8%D0%BD%D0%B3%D0%B0%D0%BC-news825186.html", "text": "Европейските шампионки Стефани Стоева и Габриела Стоева отпаднаха на четвъртфиналите на двойки жени на силния турнир по бадминтон от Световните Суперсерии 1000 в Бирмингам (Англия) с награден фонд 1 милион долара. Българките, които са номер 8 в схемата, загубиха в равностоен двубой от водачките в световната ранглиста Юки Фукушима и Саяка Хирота (Япония) с 21:17, 15:21, 19:21. Двубоят продължи 80 минути и завърши половин час след полунощ българско време, акцентира \"Тенис 24\". Стефани Стоева и Габриела Стоева, номер 8 в света, спечелиха първия гейм, но съперничките им взеха втората част и изравниха резултата. В третия гейм се игра точка за точка, но след 19:19 японките спечелиха две поредни разигравания и така затвориха мача. \"Да, разочаровани сме, че загубихме днес, но беше един най-силните ни мачове. Благодарим за невероятната подкрепа\", написаха сестрите в профила си във Фейсбук. Надпреварата в Бирмингам е една от най-силните в календара на Световните Суперсерии по бадминтон. Сподели:", "date": "2019.03.09", "title": "Сестри Стоеви с чудесно представяне в Бирмингам"}
{"url": "https://pik.bg/%D0%B2-%D1%81%D0%B8%D1%80%D0%B8%D1%8F-%D0%B4%D0%B2%D0%B5-%D0%B4%D0%B5%D1%86%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%BD%D0%B0-%D0%BC%D0%B8%D0%BD%D0%B8-news825256.html", "text": "Две деца загинаха при експлозия на мини в западната сирийска провинция Хама, предаде \"Спутник\", позовавайки се на сирийската държавна телевизия. Терористичната организация \"ДАИШ\" е положила мина в село Хама, разположено на североизток от град Саламия. Тези инциденти зачестиха, след като наскоро започна да се възстановява дългогодишен въоръжен конфликт между правителството и различни бунтовнически групи. Инженерните подразделения на сирийските военни извършват редовни операции за изчистване на засегнатите райони от противопехотни мини, оставени в страната чрез оттегляне на терористи. Така в края на февруари над 20 цивилни са били убити близо до Саламия, когато един автобус е карал над мина, която също е била поставена от \"ДАИШ\". Сподели:", "date": "2019.03.09", "title": "В СИРИЯ: Две деца загинаха при експлозия на мини"}
{"url": "https://pik.bg/%D0%B2%D1%8A%D0%B2-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%BE-%D1%81%D0%B5%D0%BB%D0%BE-%D0%B3%D0%BE%D0%BD%D1%8F%D1%82-%D0%B7%D0%B8%D0%BC%D0%B0%D1%82%D0%B0-%D1%81%D1%8A%D1%81-%D1%81%D1%82%D0%B0%D1%80-%D0%BE%D0%B1%D0%B8%D1%87%D0%B0%D0%B9-news825201.html", "text": "Зимата беше изгонена със стар обичай във варненското село Казашко, съобщава БНР. Ритуалите на Масленица бяха изпълнени от местни хора и гости от Москва. Пъстрото тържество привлече много гости не само от Варна, но и от Шумен и от курорта “Камчия“. 11 – годишната Мария беше маскирана като лисица, тя обясни какъв празник е Масленица. “Ядат се палачинки и се танцуват руски хора“, казап тя. Кметицата на село Казашко Гергана Петкова пя и танцува заедно с всички и разказа, че Масленица продължава цяла седмица, а точно днес в събота “тъщата приготвя за любимия зет блинчики. Запаленото чучело е символ на зимата – топлото слънце изгаря и идва пролетта“. . Сподели:", "date": "2019.03.09", "title": "Във варненско село гонят зимата със стар обичай"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B6%D0%BE%D1%80%D0%BE-%D1%88%D0%BE%D0%BF%D0%B0---%D0%B5%D1%82%D0%BE-%D0%B2%D0%B5%D1%80%D1%81%D0%B8%D1%8F%D1%82%D0%B0-%D0%BC%D1%83-%D0%B7%D0%B0-%D0%B0%D1%80%D0%B5%D1%81%D1%82%D0%B8%D1%82%D0%B5-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-news825277.html", "text": "Семейство Арабаджиеви не са се укривали в къщата с кулата, в която бяха арестувани, а са пристигнали там два дни, преди да бъдат задържани. Те сами са се предали. Това каза пред Би Ти Ви Георги Семерджиев, известен с прякора Жоро Шопа. Документите за екстрадицията на Ветко и Маринела Арабаджиеви вече са изпратени в Испания. Очаква се испанските власти през следващите 2 седмици да преценят, в зависимост от обвинението, къде да се гледа делото за екстрадиция. Според непотвърдена информация семейство Арабаджиеви са настанени в затвор в Барселона. Испанци разказват, че са виждали семейството в скъпия имот и по улиците на Кабрера де Мар много пъти през последната една година и са ги мислили за новите им съседи. За някои от местните Маринела и Ветко са направили впечатление още преди година. Според други жители на Кабрера де Мар имотът с кулата е продаден на Георги Семерджиев през 2016 година. В селото имоти си купуват двама трима българи на година. Най-скъпият имот, продаден на българи, е на стойност 1,5 милиона евро. В селото е забранено да се снимат частните имоти дори и да е от улицата. Самата полиция подсигурява видеонаблюдението за тези имоти, а въпросителните около задържаните Ветко и Маринела Арабаджиеви продължават да се увеличават. Сподели:", "date": "2019.03.09", "title": "ИЗВЪНРЕДНО: Проговори Жоро Шопа - ето версията му за арестите в Испания"}
{"url": "https://pik.bg/%D0%BC%D0%B0%D1%81%D0%BA%D0%B0%D1%80%D0%B0%D0%B4-%D0%BA%D1%83%D0%BA%D0%B5%D1%80%D0%B8-%D0%BD%D0%B0%D1%80%D0%B8%D1%87%D0%B0%D1%82-%D0%B7%D0%B0-%D0%B7%D0%B4%D1%80%D0%B0%D0%B2%D0%B5-%D0%B8-%D0%B1%D0%B5%D1%80%D0%B5%D0%BA%D0%B5%D1%82-news825236.html", "text": "Кукери представиха обичаи от цяла България и наричаха за здраве и берекет в Стара Загора, където се откри Двадесет и първото издание на Фестивала на маскарадните игри. По традиция началото бе обявено с гръм на черешовото топче. В Стара Загора пристигнаха групи от областите София, Пазарджик, Пловдив, Шумен, Разград, Сливен, Ямбол, Бургас, Варна, Хасково, на сцената се представиха и местни фолклорни трупи. Едни от най-старите маски в маскарадни игри представиха участниците от село Александрово, община Павел баня. Интерес у публиката предизвикаха и група \"Джумани\" от Хисаря. Кукерите в нея са на възраст от 10 до 14 години, а маските им се предават от поколение на поколение. Фестивалът се организира от Община Стара Загора, Регионален исторически музей, Център за подкрепа за личностно развитие, Младежки общински съвет, Общество за фолклор и Народно читалище \"Николай Лилиев - 2005\". Утре журито с председател акад. Крум Георгиев ще обяви тазгодишните победители във фестивала, предаде БТА. Сподели:", "date": "2019.03.09", "title": "МАСКАРАД: Кукери наричат за здраве и берекет"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D1%85%D0%B0%D0%BC%D0%B5%D1%81-%D0%BE%D1%81%D1%82%D0%B0%D0%B2%D0%B0-%D0%B2-%D0%B1%D0%B0%D0%B9%D0%B5%D1%80%D0%BD-news825188.html", "text": "Изпълнителният директор на Байерн Мюнхен Карл-Хайнц Румениге изрази увереност, че офанзивният полузащитник Хамес Родригес ще остане в клуба и през следващия сезон. Колумбиецът е собственост на Реал Мадрид и кара втория си сезон под наем на стадион \"Алианц Арена\", акцентира \"Гол\". Баварците могат да го закупят срещу 42 милиона евро, но напоследък се говори, че техничарят иска да се завърне в испанската столица. \"Смятам, че Хамес ще играе в Байерн Мюнхен и през следващия сезон. Сигурен съм, че Нико Ковач вижда качествата на футболиста и сега е много щастлив от неговото представяне. Аз съм голям фен на Хамес. Той има страхотен ляв крак, това е световна звезда\", заяви Румениге пред вестник \"Абендцайтунг\". Силен интерес към играча има и от Ювентус. Сподели:", "date": "2019.03.09", "title": "Звездата Хамес остава в Байерн?"}
{"url": "https://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D1%87%D0%B5%D1%82%D0%B2%D1%8A%D1%80%D1%82-%D0%BC%D0%B8%D0%BB%D0%B8%D0%BE%D0%BD-%D0%B2%D0%B5%D0%BD%D0%B5%D1%86%D1%83%D0%B5%D0%BB%D1%86%D0%B8-%D1%81%D0%B0-%D0%BF%D0%BE%D1%82%D1%8A%D1%80%D1%81%D0%B8%D0%BB%D0%B8-%D1%83%D0%B1%D0%B5%D0%B6%D0%B8%D1%89%D0%B5-%D0%B2-%D1%87%D1%83%D0%B6%D0%B1%D0%B8%D0%BD%D0%B0-news825100.html", "text": "Близо четвърт милион венецуелци са потърсили убежище в чужбина само през миналата година, съобщи агенцията на ООН за бежанците, цитирана от „Ройтерс” и БНР. Две трети от заявките за убежище от венецуелци са подадени в страни от Латинска Америка. Останалите са в държави в Северна Америка и Европа. Досега 3 млн и 400 хил. венецуелци са емигрирали от родината си, сочат данни на агенцията на ООН. Годишната инфлация в страната надхвърля два милиона процента, а минималната месечна заплата възлиза на около шест долара. Сподели:", "date": "2019.03.09", "title": "Ужасяващо: Четвърт милион венецуелци са потърсили убежище в чужбина"}
{"url": "https://pik.bg/%D0%BC%D0%B8%D1%80%D0%B8%D0%B7%D0%BC%D0%B0%D1%82%D0%B0-%D0%BD%D0%B0-%D1%81%D1%82%D0%B0%D1%80%D0%BE%D1%81%D1%82-%D1%81%D0%B5-%D0%BB%D0%B5%D0%BA%D1%83%D0%B2%D0%B0-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-news825111.html", "text": "Съществува особено химично съединение, което е отговорно за характерната за възрастните хора “миризма на старост”. То се нарича 2-ноненал, а организмът ни започва да го произвежда след 30-а година. Това химично съединение е ненаситен безцветен алдехид, поради което в нашето тяло протича специфична химическа реакция. С възрастта производството на мастни киселини в кожата ни се увеличава, а на антиоксиданти неизбежно намалява, пише трафикнюз. Мастните киселини след произвеждането им се окисляват като по този начин обемът на 2-ноненал нараства значително. Много често подобна миризма се дължи на лоша хигиена, но в действителност, както казахме по-горе, тя е неразделна част от нашия телесен аромат, който се появява с възрастта. Между 30 и 40 години нашата кожа започва да страда от влошаване на антиоксидантната си защита. Също така за произвеждането на ноненал допринасят и хормоналните промени, които настъпват с възрастта и в мъжкото, и в женското тяло. Т.е., кожата става по-слаба, нейните естествени масла се окисляват по-бързо, произвеждайки ноненал. Тъй като не е водоразтворим, ноненалът остава върху кожата въпреки редовните хигиенни процедури. Ето защо миризмата се съдържа върху тялото и върху дрехите, дори и в най-чистата среда. Както при нормалната миризма на тялото здравословният начин на живот може да сведе до минимум производството на ноненал. Т.е., става дума за редовни тренировки, избягване на стреса, въздържане от тютюнопушене, пиене на алкохол в умерени количества, ядене на чиста храна и много вода, както и достатъчно почивка. Когато става въпрос за продуктите за лична хигиена при производството на обикновен сапун се използват много ароматизатори за отстраняване на неприятните миризми, като амоняк, триметиламин и сулфиден кислород, пропионова киселина (съдържаща се в потта) и изовалерианова киселина. Но всички съставки в сапуните са неефективни в елиминирането или неутрализирането на ноненала. Една японска марка за грижа за кожата твърди, че е намерена естествена комбинация, която може да помогне: райска ябълка и зелен чай. Танините в екстракта от райска ябълка помагат за унищожаването и измиването на ноненалите, а антиоксидантите в зеления чай, както се очаква, детоксикират кожата и удължават действието на дезодориращите ефекти. Възползвайки се от откритието на японските учени, може да си подготвяте вкъщи настойка от райска ябълка и зелен чай, за да се справите с неприятните и упорити ноненали. Истината за “миризмата на старостта” е, че тя е естествена част от процеса на стареене и не би трябвало да има хора, които да се срамуват от нея. Някои не харесват тази миризма, но много от нас я свързват с любимите ни спомени за нашите баби, дядовци и родители. Имайте предвид, че мъжете усещат много по-лошо от жените миризмата на пот, пише zdrave.to. Но за жените е по-лесно да премахнат неприятната миризма, след като си вземат душ и използват дезодорант. Тези мерки невинаги помагат на мъжете. Възможно ли е да се отървете от ноненала? Специална грижа за кожата Сподели:", "date": "2019.03.09", "title": "\"Миризмата на старост\" се лекува. Вижте как!"}
{"url": "https://pik.bg/%D0%B0%D1%80%D0%BC%D0%B8%D1%8F%D1%82%D0%B0-%D0%BD%D0%B0-%D0%BB%D1%8E%D0%B1%D0%BE-%D0%BF%D0%B5%D0%BD%D0%B5%D0%B2-%D0%BC%D0%B5%D1%87%D1%82%D0%B0%D0%B5---%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%BD%D0%B0%D1%82%D0%B8%D1%81%D0%BD%D0%B0%D1%85%D0%B0-%D0%BC%D0%BE%D1%89%D0%BD%D0%BE-%D0%B3%D0%B0%D0%B7%D1%82%D0%B0-news825232.html", "text": "ЦСКА победи с 3:1 Етър в мач от 25-ия кръг на Първа лига. Двубоят се игра на стадион \"Ивайло\" във Велико Търново. Пълни трибуни и страхотна атмосфера за спортна среща. Гол на Жоржиньо за гостите в 65-ата минута, асистенция на Соу. Али Соу от \"армейците\" пък се разписа в 69-ата минута. Даниел Младенов в 75-ата минута вкара за 1:2. А Соу в 81-ата минута оформи крайното 3:1 за ЦСКА. Много силно второ полувреме за \"червените\", водени от Любослав Пенев. Сериозна подкрепа за гостуващия тим от агитката му. Али Соу е под пара, Тиаго също се отчете с изключително силен мач. 16-годишният талант на \"армейците\" Мартин Смоленски пък се появи в игра в края на двубоя. ЦСКА вече е на само 2 точки пасив от Лудогорец във временното класиране на шампионата. Разградчани са със среща по-малко като утре гостуват на Левски. \"Сините\" пък изостават с 5 пункта спрямо \"орлите\" и получават шанс да завържат интригата в първенството тотално. Етър, с треньор Красимир Балъков е на седмото място в таблицата и също може да се похвали с много добри игри и публика на страхотно ниво. В следващия кръг (последен от първата фаза на първенството) \"болярите\" ще са гости на Славия, а \"червените\" ще са домакини на Берое. Тиаго в 11-ата минута стигна до първото по-сериозно положение за гол в мача, но стреля не много силно и не сполучи. Крум Стоянов в 32-ата минута пък шутира опасно към вратата на гостите, но също нямаше късмет в завършващата фаза. Сърмов в 37-ата минута шутира силно, а Черниаускас се отличи с веща намеса. Малко по-късно отново се създаде напрежение пред вратата на \"червените\". До голове обаче до почивката не се стигна. Енрике Рафаел се отчете с опасен пробив по лявото крило в началото на второто полувреме, но не съумя да завърши рейда си сполучливо. В 51-ата минута Тиаго стреля силно от фаул, а топката се уцели в горната греда и не пожела да влети в мрежата, класно изпълнение на Тиаго Родригес и късмет за вратаря на домакините в ситуацията. Соу в 63-ата минута пропусна от близка дистанция, след страхотен пас на Малинов. В 65-ата минута Али Соу обаче се отчете с много класно отиграване, асистирайки на Жоржиньо, а последният реализира - 1:0 за \"армейците\". Десният бек Турицов също има сериозно участие в головата атака. Соу пък с мощен шут се разписа в 69-ата минута, асистенция на Тиаго и безапелационен завършващ изстрел на Али Соу. Малко преди това халфът Тиаго също можеше да се разпише. В 74-ата минута Рафаел Енрике намери на много добра позиция Соу, а централният нападател стеля в обсега на вратаря. Последва изключително опасна атака за домакините, но попадение не падна. Етър обаче намали пасива си, секунди по-късно, в 75-ата минута, когато Даниел Младенов от близка дистанция се разписа за - 1:2, асистенция на Милчо Ангелов. Тиаго в 81-ата минута отново нацели греда след бомбен шут, топката обаче попадна в Али Соу и нападателят почти на празна врата вкара за крайното 1:3. 1. Иванов, 14. Скерлев, 5. Сърмов, 84. Илиев, 25. Стоянов, 21. Василев, 8. Руменов, 11. Младенов, 88. Боджадж, 17. Мане, 10. Батрович 30. Черниаускас, 19. Турицов, 5. Бодуров, 26. Антов, 24. Томаш, 15. Малинов, 16. Бикел, 17. Енрике, 20. Тиаго, 7. Жоржиньо, 22. Али Соу Сподели:", "date": "2019.03.09", "title": "\"Армията\" на Любо Пенев мечтае - \"червените\" натиснаха мощно газта"}
{"url": "https://pik.bg/%D0%BD%D1%84%D1%81%D0%B1-%D0%BF%D0%BE%D1%87%D0%B5%D1%82%D0%B5-%D0%BF%D0%B0%D0%BC%D0%B5%D1%82%D1%82%D0%B0-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BE%D1%82-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%BF%D1%80%D0%B8-%D0%B3%D0%B0%D1%80%D0%B0-%D0%B1%D1%83%D0%BD%D0%BE%D0%B2%D0%BE-%D1%81%D0%BD%D0%B8%D0%BC%D0%BA%D0%B8-news825202.html", "text": "НФСБ, симпатизанти на патриотичната формация, жители на Буново почетоха днес паметта на невинните жертви от атентата при едноименната гара. Те се преклониха пред паметника, изграден по инициатива и със средства на телевизия СКАТ, с помощта на синовете на Николай Хайтов и съдействието на Община Мирково. В памет на невинните жертви бе отслужена и заупокойна молитва. На днешния 9 март се навършват 34 години от най-кървавия атентат в българската история, извършен от дейци на протурския тероризъм у нас. Бомбата е поставена във вагона за майки с деца на влак № 326, който се движи от Бургас за София.Загиват 7 души – 3 деца и 4 жени. Тежко ранени са 9 души, след които също има две деца. Жертвите са могли да бъдат много повече, ако влакът не беше закъснял с две минути и взривното устройство бе избухнало в тунела, припомни по време на поклонението зам.-председателят на НФСБ Данчо Хаджиев. „Нека заедно с преклонението пред невинните жертви за пореден път да заклеймим тази кървава идеология  - ако може да се нарече идеология един такъв акт. Дотолкова, доколкото може да се говори и за идеология на Ислямска държава или Ал Кайда. Злодеянието тук обаче е аналогично на зверствата, извършени от тези организации. Аналогично  - защото в него няма някаква дълбоко човешка, накърнена правда. Няма и мярка. Да заложиш бомба във вагон за майки с деца – трябва да си роден изрод. Извинявам се за силните думи, но няма друго обяснение”, заяви в словото си лидерът на НФСБ и съпредседател на Коалиция „Обединени патриоти” Валери Симеонов. Той припомни, че перфектното разследване на атентата, макар да продължава дълго време, стига до извършителите на атентата, които се оказват не някакви репресирани, угнетени и унизени хора, а хора с добро материално положение. „И те са действали не под натиска на отмъщението, а под натиска на омразата. Омраза към българската нация”, подчерта Валери Симеонов и припомни, че 16-17 години по-късно партията, чиито основи тези хора полагат с т.н. турско националноосвободително движение – ДПС, изгражда в село Търнак чешма-паметник на убийците. Не на жертвите от атентата. „Същата ДПС, която претендираше да бъде най-демократичната п артия, която защитава правата на турския етнос у нас, изгради паметник не на жертвите, а на убийците. Не искам българският народ да забравя това. Защото това е акт на наглост, на арогантност, на надмощие, на непредизвикана отмъстителност”, каза още Валери Симеонов. Той беше категоричен, че точно тази арогантност е родила и отсрещните съпротивителни сили – силите на българския народ. „Ние за това сме тук - за да се борим срещу всякакви посегателства върху българщината”, подчерта лидерът на НФСБ и заяви, че патриотичната формация продължава своята последователна работа в тази посока. Той обаче не пропусна да спомене гласуването на законопроекта в Народното събрание в петък, с който бяха опростени 8 млн. лв. на мюсюлманското вероизповедание. „Това стана, за съжаление, с гласовете на нашите партньори от ГЕРБ и с гласовете на ДПС. Силите на българските патриоти в НС се оказаха слаби, за да се противопоставят на това. За съжаление, и към настоящия момент влиянието на ДПС върху българската политика все още е значително. Въпреки премахването на Кървавата чешма в Търнак. Въпреки факта, че успяхме да отстраним ДПС като вечния балансьор в българската политика. И въпросът тук не е да се фиксираме в тези 3 букви. Ние трябва да видим истината, че тази партия разделя българския народ – тя противопоставя мюсюлмани на християни, турци на българи, защото това е храната, с която поддържа рейтинга си сред турскоезичното население у нас”, посочи още Валери Симеонов. „Затова, днешната дата, освен ден на преклонение, е и ден, в който поемаме ангажимента да продължим да отстояваме независимостта, правото на съществуването на българската държава - колкото и силно да звучи това. Нека този ден да бъде ден на единение, но и на твърда позиция, че докато я има паметта към тези жертви, ще я има и убедеността, че България е нашата държава и тя е най-святото, в името на което трябва да живеем и работим”, заключи Валери Симеонов. Сподели:", "date": "2019.03.09", "title": "НФСБ почете паметта на жертвите от атентата при гара Буново (СНИМКИ)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%B3%D0%BE-%D0%B1%D1%80%D0%B0%D1%82%D0%B0-%D0%BD%D0%B0-%D1%80%D1%83%D0%B6%D0%B0-%D0%B8%D0%B3%D0%BD%D0%B0%D1%82%D0%BE%D0%B2%D0%B0---%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%8F%D1%82-%D0%B2-%D0%BB%D0%BE%D1%81-%D0%B0%D0%BD%D0%B4%D0%B6%D0%B5%D0%BB%D0%B8%D1%81-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD-%D0%B5-%D1%81%D0%BC%D1%8F%D1%82%D0%B0%D0%BD-news825210.html", "text": "Константин Игнатов, 33-годишният брат на най-богатата българка Ружа Игнатова, беше арестуван на 6 март на международното летище в Лос Анджелив. Игнатов, който парадира с високия си стандарт на живот в социалната мрежа Фейсбук, е смятан за най-богатият български ерген. Припомняме, че прокуратурата в Манхатън повдигна на 7 март обвинения срещу двама българи, основатели на компанията \"OneCoin Ltd\". Те са заподозрени, че са ръководели многомилиардна пирамидална схема за продажба на измамническата криптовалута OneCoin. Константин Игнатов, на 33 години от София, който понастоящем ръководи компанията, и сестра му Ружа Игнатова, на 38 години от София, създатели на OneCoin, са подвеждали според прокуратурата инвеститорите, обещавайки им големи печалби при нисък риск в схема, възприемана като измамническа. Обвинението твърди, че OneCoin, която още функционира, има над три милиона участници, които получават комисионни за привличането на нови членове, купуващи пакети от криптовалутата. Голяма част от идентифицираните 1,2 милиарда долара на инвеститорите са били изпрани в поне 21 държави, казва още прокуратурата. Според нея за две години (до септември 2016 г.) компанията на Игнатов има печалба от 2,23 милиарда евро (2,51 млрд. долара) от продажбата на 3,35 милиарда евро (3,77 млрд долара). Обвиняемите са създали \"компания за криптовалута за милиарди долара, основаваща се изцяло на лъжа и измама\", се казва в изявлението на федералния прокурор за Манхатън Джефри Бърман. По думите му \"инвеститорите са били лъгани, а обвиняемите са забогатявали\". Окръжният прокурор на Манхатън Сайръс Ванс добави, че става дума за \"пирамидална схема от старата школа върху платформа от новата школа\". Константин Игнатов е бил арестуван в сряда тази седмица на международното летище в Лос Анджелис. Сестра му е в неизвестност от октомври 2017 г. Друг обвиняем по схемата – 50-годишният Марк Скот от Флорида – не се призна през септември м.г. за виновен по обвинение в заговор за изпирането на над 400 милиона долара от \"OneCoin Ltd\". Сподели:", "date": "2019.03.09", "title": "САМО В ПИК: Ето го брата на Ружа Игнатова - арестуваният в Лос Анджелис Константин е смятан за най-богатия ерген у нас (СНИМКИ)"}
{"url": "https://pik.bg/%D0%BD%D0%BE%D0%B2-%D1%84%D1%80%D0%BE%D0%BD%D1%82-%D0%B0%D1%82%D0%B8%D0%BD%D0%B0-%D0%B8-%D1%81%D0%BA%D0%BE%D0%BF%D0%B8%D0%B5-%D0%B2%D0%BB%D1%8F%D0%B7%D0%BE%D1%85%D0%B0-%D0%B2%D1%8A%D0%B2-%E2%80%9E%D0%B2%D0%B8%D0%BD%D0%B5%D0%BD%D0%B0-%D0%B2%D0%BE%D0%B9%D0%BD%D0%B0-news825189.html", "text": "Атина и Скопие влязоха в поредния спор по темата на кого принадлежи марката \"Македония\". Гръцките медии говорят за \"провокация\" от страна на Северна Македония заради рекламата на вина, съобщи БНР. На изложение в Дюселдорф за качествени вина асоциацията на винопроизводителите от Скопие рекламира своето производство като \"Македонски вино\" с традции от 2 000 години. Гръцката опозиция, която по случая намира пълна подкрепа от медиите, настоява за незабавна намеса на дипломатическата мисия, министъра по туризма и министерството на външните работи. Марката \"Македонски вина\"е запазена гръцка марка,съобщават от изложението гръцки производители.Те смятат,че това е нелоялна конкуранция, която цели да привлече клиенти с популярните на световния пазар гръцки вина. Темата е водеща в гръцките медии под заглавие\"поредната провокация от страна на Скопие\". Само преди дни намери голям отзвук и негативни коментари ,че Република Северна Македония се представя на туристическата борса в Берлин с реклама\"очакваме ви Македония\". В интервю за гръцка медии посетител на изложението дори попита озадачен: \"колко Македонии има\". Сподели:", "date": "2019.03.09", "title": "Нов фронт: Атина и Скопие влязоха във „винена война\""}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%B2%D0%BD%D0%B0%D1%81%D1%8F%D0%BB%D0%B8-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%BD%D0%B8-%D0%B8%D0%B3%D1%80%D0%B0%D1%87%D0%BA%D0%B8-%D0%B2-%D0%B8%D1%82%D0%B0%D0%BB%D0%B8%D1%8F-%D0%B2%D0%B8%D0%B4%D0%B5%D0%BE-news825270.html", "text": "Италианските власти разкриха българска фирма, опитала да внесе над 50 000 контрабандни играчки на Ботуша. На пристанището в Бриндизи е задържан камион с повече от 800 кашона фалшиви стоки с марката на „Уолт Дисни”. Арестувани са шофьорът на превозното средство и директорът на компанията - Г.Е. на 48 години и И.Г. на 44 години. Двамата ще отговарят пред Темида за внос на контрабандни стоки. Играчките нямали европейски сертификат за качество. Анализ на продуктите направил експерт от „Уолт Дисни”. Товарът и камионът са конфискувани, след като се опитали да влязат на италианска територия с ферибот, пристигнал от Гърция. Сподели:", "date": "2019.03.09", "title": "Арестуваха българи, внасяли контрабандни играчки в Италия (ВИДЕО)"}
{"url": "https://pik.bg/%D0%BA%D0%B0%D0%BB%D0%BE%D1%8F%D0%BD-%D0%BF%D0%B0%D1%80%D0%B3%D0%BE%D0%B2-%D0%BF%D0%BE%D0%B2%D0%B5%D0%B6%D0%B4%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%BA%D1%8A%D0%BC-%D1%81%D0%B8%D0%BD%D0%B0%D0%B3%D0%BE%D0%B3%D0%B0%D1%82%D0%B0-news825207.html", "text": "Председателят на БСП - София, Калоян Паргов заедно с членове на Изпълнителното бюро на Градската организация, народни представители и общински съветници от социалистическата партия ще се вклюи в Шествието на толерантността и единението на българския народ \"Заедно за България. Заедно за Европа\". Проявата е по повод Деня на спасението на българските евреи - 10 март и е организирано от ОЕБ \"Шалом\" и Столична община. Шествието в неделя тръгва в 11,00 часа от храм \"Света София\", ще мине покрай паметника на Незнайния воин, Народното събрание, храм-паметник \"Св. Александър Невски\" и ще завърши в 12,00 часа с официална церемония пред Паметника на спасението в парка между НС и НХА. В 17,00 часа в неделя Калоян Паргов ще участва и в заключителната церемония по повод Деня на спасението на българските евреи в Централната софийска синагога. Сподели:", "date": "2019.03.09", "title": "Калоян Паргов повежда червените към синагогата"}
{"url": "https://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B1%D0%BB%D0%B8%D0%B7%D0%BE-90-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D1%81%D0%B1%D0%BB%D1%8A%D1%81%D1%8A%D0%BA-%D0%BC%D0%B5%D0%B6%D0%B4%D1%83-%D1%84%D0%B5%D1%80%D0%B8%D0%B1%D0%BE%D1%82-%D0%B8-%D0%BA%D0%B8%D1%82-%D0%B2-%D1%8F%D0%BF%D0%BE%D0%BD%D0%B8%D1%8F-news825193.html", "text": "Най-малко 87 души са пострадали при сблъсък на високоскоростен ферибот с огромно морско животно, вероятно кит, в Япония, съобщава АФП, цитирана от БГНЕС и Нова телевизия. Петима от ранените са е тежко състояние, съобщиха от японската брегова охрана. Инцидентът е станал малко преди фериботът да пристигне на остров Садо от пристанището на Ниигата със 120 пътници и 4 души екипаж на борда. По всяка вероятно плавателният съд е ударил кит – морско животно, което е често срещано в района. По ферибота са били нанесени сериозни щети, което означава, че морският бозайник е бил особено голям, а ударът силен. Сподели:", "date": "2019.03.09", "title": "Инцидент: Близо 90 ранени след сблъсък между ферибот и кит в Япония"}
{"url": "https://pik.bg/%D1%81%D1%82%D1%80%D0%B0%D1%85%D0%BE%D1%82%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%88%D0%BF%D0%BE%D1%80%D0%B8%D1%82%D0%B5-news825183.html", "text": "Новият стадион на Тотнъм най-после е готов да бъде открит и тимът ще завърши сезона на него, обявиха от клуба. \"Шпорите\" трябваше да се преместят в новия си дом още миналата есен, но заради проблеми с електрическата инсталация се наложи пускането му в експлоатация да бъде отложено с 6 месеца. Сега обаче лондончани най-после ще приемат мачове на новото съоръжение, като дори са проведени тестове, за да се прецени дали на него ще могат да се играят двубои и от Европа и се очаква те да домакинстваТ там и в 1/4-финалите от Шампионската лига. Планът е първият мач на стадиона с капацитет от 62 000 места, да бъде срещу Брайтън на 7-и април, ако южняците не успеят да се класират за полуфиналите на ФА Къп. Ако обаче те се справят с Милуол, тогава първото домакинство ще бъде срещу Кристъл Палас няколко дни преди това – на 3 април. Все още обаче трябва да се получи сертификат за сигурност, така че предстоят два теста, след които окончателно клубът ще получи зелена светлина да напусне \"Уембли\" и да се премести в новия си дом, акцентира \"Гол\". \"Ние сме радостни, че ще можем да посрещнем нашите фенове, както и футболистите на клуба от миналото и бъдещето, на новия стадион, на който съм сигурен, че ще имаме много радостни мигове. Благодаря ви за подкрепата\", заяви президентът на клуба Даниел Леви. Сподели:", "date": "2019.03.09", "title": "Страхотна новина за \"шпорите\""}
{"url": "https://pik.bg/%D0%BF%D1%8A%D1%80%D0%B2%D0%B8-%D1%81%D0%BD%D0%B8%D0%BC%D0%BA%D0%B8-%D0%BE%D1%82-%D0%B7%D0%B2%D0%B5%D1%80%D1%81%D0%BA%D0%BE%D1%82%D0%BE-%D0%BC%D0%B5%D0%BB%D0%B5-%D0%BA%D1%80%D0%B0%D0%B9-%D0%BA%D0%B0%D0%B7%D0%B8%D1%87%D0%B5%D0%BD%D0%B5-news825198.html", "text": "Тежка катастрофа на Околовръстния път, на разклона за село Казичене, отне живота на двама души. Те са пътували в автомобил, който се е врязал в крайпътно заведение, както първо ПИК съобщи по-рано. Двамата са загинали на място. Трагедията се разигра тази сутрин, малко преди 10:00 часа. Колата е смачкан до неузнаваемост. Оцеляло е малко кученце-болонка. То е заведено до ветеринарна клиника. Самоличността на жертвите се изяснява. Малко по-късно движението в района , в посока Казичене, е било възстановено. Снимки: Булфото Сподели:", "date": "2019.03.09", "title": "Първи СНИМКИ от зверското меле край Казичене"}
{"url": "https://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%B7%D0%BE%D0%B3%D1%80%D0%B0%D1%84%D1%81%D0%BA%D0%B8-%D0%BF%D1%80%D0%B5%D0%BE%D0%B4%D0%BE%D0%BB%D1%8F-%D0%BA%D0%B2%D0%B0%D0%BB%D0%B8%D1%84%D0%B8%D0%BA%D0%B0%D1%86%D0%B8%D1%8F%D1%82%D0%B0-%D0%B2-%D0%BE%D1%81%D0%BB%D0%BE-news825149.html", "text": "Владимир Зографски си осигури участие в утрешния официален старт от световната купа по ски-скокове в Осло, Норвегия, съобщава БНР. Българинът преодоля квалификацията с 26-и резултат, след като записа скок от 124 метра за 112.5 токи. Квалификацията беше спечелена от норвежеца Роберт Йохансон със скок на 132 метра за 140.6 точки. Сподели:", "date": "2019.03.09", "title": "Владимир Зографски преодоля квалификацията в Осло"}
{"url": "https://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BA%D0%BE%D0%B9-%D1%80%D0%B0%D0%B7%D0%B3%D1%80%D0%B0%D0%B1%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE%D1%82%D0%BE-%D0%B1%D0%BE%D0%B3%D0%B0%D1%82%D1%81%D1%82%D0%B2%D0%BE---%D0%B1%D0%BE%D0%B9%D0%BA%D0%BE-%D0%B8%D0%BB%D0%B8-%D1%82%D0%B8-news825197.html", "text": "Корнелия Нинова обяснила, че стратегически обекти от национално значение в никакъв случай не бива да се приватизират. Дала за пример \"Летище София\". Интересно, преди 20 години не мислеше по същия начин. Тогава нахлу в стратегическото външнотърговско предприятие \"Техноимпекс\" в битността си на Иван-Костова комисарка и го разграби чрез РМД. Овърша активите, изпразни касата и го продаде, ни лук яла, ни лук мирисала. Някогашната капиталистка сега е лидер на социалистическата партия и говори политкоректно, според както ще се хареса на пролетариите. Казва ли изобщо някога истината \"г-жа Лъжа\"? Наясно ли е дори в самата себе си какво точно мисли и чувства, или перманентните политически и идейни врътки съвсем са затъмнили съзнанието й? Особено цинично е именно Корнелия Нинова да говори, че ГЕРБ са разграбили националното богатство. Разбойническата приватизация на \"Техноимпекс\" е класически пример за грабеж на народна собственост и за нея, рано или късно, някой трябва да отговаря. Сподели:", "date": "2019.03.09", "title": "Корнелия, кой разграби националното богатство - Бойко или ти?"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B6%D0%BE%D1%80%D0%BE-%D1%88%D0%BE%D0%BF%D0%B0-%D0%BA%D0%BE%D0%BC%D1%88%D0%B8%D1%8F-%D0%BD%D0%B0-%D0%BA%D0%B8%D1%80%D0%B8%D0%BB-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-%D0%B8-%D0%BA%D1%83%D0%BF-%D0%B2%D0%B8%D0%BF-%D0%B1%D1%8A%D0%BB%D0%B3%D0%B0%D1%80%D0%B8-%D0%B2-%D0%BA%D0%B0%D0%B1%D1%80%D0%B5%D1%80%D0%B0-%D0%B4%D0%B5-%D0%BC%D0%B0%D1%80-news824942.html", "text": "Георги Семерджиев-Жоро Шопа, който в четвъртък бе арестуван от швейцарските власти в Испания, не е единственият българин, собственик на баровско имение в Кабрера де Мар, в близост до Барселона, научи ПИК. Китното курортно селище е като магнит за замощните българи, които могат да си позволят имоти в чужбина. Не е тайна, че един от първите българи с къща в Барселона е легендата на едноименния футболен клуб Христо Стоичков. От престоя си на \"Ноу Камп\" носителят на \"Златната топка\" се пристрасти към автономната област Каталуния и въпреки, че след края на кариерата си се изнесе с цялото си семейство към Маями, той не се раздели с къщата си. В Кабрера де Мар, където Жоро Шопа пребивавал почти целогодишно, с къща може да се похвали и Кирил Домусчиев. В нея обаче собственикът на Лудогорец рядко отсяда. Имението си използва от първата му съпруга - рускинята Ирина Ивановна и от двете им дъщери Гергана и Диана. Трите дами са отпратени в Испания, след като покрай бизнеса на Домусчиев върху тях започва да пада тежестта на славата. Олигархът ги праща в Кабрера де Мар, където им осигурява прекрасна къща и пребогата месечна издръжка. Записва момичетата в престижни колежи в каталунската столица. Според запознати с къщи в куротното селище могат да се похвалят и други родни ВИП-ове. Сред тях е и собственик на популярна верига ресторанти. Сред испанците Кабрера де Мар е популярна с красивите си вили, притежание на баровци от цял свят. Сподели:", "date": "2019.03.09", "title": "САМО В ПИК: Жоро Шопа комшия на Кирил Домусчиев и куп ВИП-българи в Кабрера де Мар"}
{"url": "https://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%B5-%D0%B2-%E2%80%9E%D1%82%D0%BE%D0%BF-4%E2%80%9D-%D0%BD%D0%B0-%D0%BA%D1%83%D0%BB%D0%B8%D0%BD%D0%B0%D1%80%D0%BD%D0%B8%D1%82%D0%B5-%D1%84%D0%BE%D1%82%D0%BE%D0%B3%D1%80%D0%B0%D1%84%D0%B8-%D0%B2-%D1%81%D0%B2%D0%B5%D1%82%D0%B0-news825153.html", "text": "Българка е сред най-добрите кулинарни фотографи в света. Ева Тонева успява да впечатли света с уменията си и да готви, и да снима. Тя е самоук талант както в кухнята, така и зад обектива. \"За мен е любов – любов към храната и любов към фотографията”,  коментира пред сутрешния блок на Нова телевизия кулинарният фотограф и стилист Ева Тонева. А тайната й е проста. Вдъхновението идва от сърцето. Ева Тонева започва кулинарното си приключение с огромен неуспех. Като млада домакиня с незавиден опит зад печката тя не може да изпържи дори две яйца на мъжа си. \"Яйцата наистина бяха прегорени от мен – връща се с усмивка тонева назад. - Една вечер трябваше да приготвя нещо на мъжа ми, не изчаках мазнината хубаво да се загрее и яйцата останаха в тигана\". Но провалът не я спъва – напротив. Вдъхновява я като всяка уважаваща себе си домакиня и се учи сама как да приготвя вкусна, домашна храна. \"Съпругът ми е първият човек, който повярва в мен – признава Ева. - Той закупи първият фотоапарат, с който и до ден днешен снимам\". Тя признава, че никога не си е и помисляла, че ще се запали по фотографията. Още в часовете по физика в родния Плевен е завладяна от пречупването на светлината и огледалните образи. По-късно в Чехия, където живее със съпруга си и двете си деца, Ева хваща точилката и магията се случва. \"Снимането на храна, и то приготвена от самия теб, е като пъзел – казва тя. - Всяко апетитно парче трябва да е на мястото е си. И не е просто красиво, но и вкусно\". Един от вдъхновителите на Ева е Нир Адар. Когато вижда сладоледената му Айфелова кула, буквално губи съня и думите си. Не може да повярва, че чудото да снимаш истински сладолед е възможно. Опитва и сама. Да снимаш храна не е детска игра – има трикове, за които не подозирате. Само най-добрият фууд фотограф знае как да улови кадъра. \"Ако заснемем таратор в домашни условия, ще се види едно бяло петно – казва Ева. -  Има различни хитринки - за краставичката, чесънчето и орехчето\". Храната, която хваща окото на Ева, са десертите. Обожава да аранжира трюфели. Избягва чиниите, защото просто са й скучни. Извън малките тайни Ева е от фотографите, които приготвят и  снимат истинска храна. Старание, въображение и много, много труд – това  забелязват кулинарни и фотокритици в САЩ в кадрите на Ева. Неслучайно я определят за един от най-добрите кулинарни фотографи в света - номер 4. Снимките й впечатляват хиляди хора по света – да готвят, да снимат или и двете - дори и да не могат. Ева е един от хората, които не виждаме, но без които рекламите по телевизията няма да са така апетитни. Нейните фотографии не просто грабват окото. Те вдъхновяват бъдещи кулинари и бъдещи  фотографи. Сподели:", "date": "2019.03.09", "title": "Признание: Българка е в „Топ 4” на кулинарните фотографи в света"}
{"url": "https://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%B2%D0%BE%D0%B5%D0%BD%D0%BD%D0%B8-%D1%84%D1%80%D0%B5%D0%B3%D0%B0%D1%82%D0%B8-%D0%BE%D1%82-%D1%8E%D0%B3%D0%BE%D1%81%D0%BB%D0%B0%D0%B2%D1%81%D0%BA%D0%BE-%D0%B2%D1%80%D0%B5%D0%BC%D0%B5-news825151.html", "text": "Черна гора ще продаде военни фрегати от югославско време, пише черногорският информационен портал CdM, цитиран от македонското електронно издание “МКД“, и „Фокус”. Както посочва порталът, причината за продажбата на тези кораби е остаряването на системите и технологиите, с които фрегатите са оборудвани. От черногорското Министерство на отбраната уточниха, че патрулните кораби Р-33 и Р-34 са в употреба от края на 80-те години. Двете военни фрегати са произведени през 1987 г. и 1988 г. в корабостроителницата \"Кралевица\" в едноименния хърватски град и са въоръжени с оръдия и ракети. Черногорското министерство отбелязва, че въпросните кораби са оборудвани със системи и технологии, които са остарели за настоящите и бъдещите задачи на Черногорския флот. Обяснява се, че корабите са икономически неизгодни за поддръжка, експлоатация и обучение и не се вписват в нуждите на армията на Черна гора. \"В резултат на това тези кораби губят ежедневно от пазарната си стойност и стойността на използването им\", добави черногорското министерство. Продажбата на патрулни кораби Р-33 и Р-34 се планира да приключи не по-късно от края на 2020 г. Въпреки че хърватските медии твърдят, че тези кораби принадлежат на Хърватия, черногорското Министерство на отбраната ясно заявява, че това не е вярно. „Патрулните кораби Р-33 и Р-34 принадлежат на армията на Черна гора. На 30 май 1992 г. те са базирани в пристанището на Тиват ”, се казва в изявление на черногорското министерство. Парите от продажбата на най-мощните кораби на бившата югославска армия трябва да се използват за модернизиране на армията, уточнява порталът. Сподели:", "date": "2019.03.09", "title": "Властите в Черна гора продават военни фрегати от югославско време"}
{"url": "https://pik.bg/%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%BE-v-%D0%BE%D0%B1%D1%80%D0%B0%D0%B7%D0%B5%D0%BD-%D0%BD%D0%BB%D0%BE-%D1%81%D0%B5-%D0%BF%D0%BE%D1%8F%D0%B2%D0%B8-%D0%B2-%D0%BD%D0%B5%D0%B1%D0%B5%D1%82%D0%BE-%D0%BD%D0%B0%D0%B4-%D1%82%D0%BE%D1%80%D0%BE%D0%BD%D1%82%D0%BE-%D0%B2%D0%B8%D0%B4%D0%B5%D0%BE-news824818.html", "text": "Мистериозно явление в небето наблюдаваха жители на канадския град Торонто преди дни, съобщава \"УфоНюз\". Един от свиделите, които първи съзрели странния обект, успял да го снима със смртфона си. Видеозаписа е качен в Ютуб канала UFOmania - The truth is out there. На кадрите се вижда обект, подобен на облак. Според уфолози обаче няма никакво съмнение, че сниманият V-образен НЛО не е облак. Те са категорични, че става въпрос за извънземен кораб. Подобен V-образен НЛО е сниман миналата година през ноември и във Великобратания, припомня руското издание. Сподели:", "date": "2019.03.09", "title": "МИСТЕРИОЗНО: V-образен НЛО се появи в небето над Торонто (ВИДЕО)"}
{"url": "https://pik.bg/%D0%BF%D0%B5%D1%82-%D0%BE%D0%BF%D0%B8%D1%82%D0%B0-%D0%B7%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%B8%D0%B7%D0%BC%D0%B0%D0%BC%D0%B8-%D0%BD%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8-%D0%B6%D0%B5%D0%BD%D0%B8-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D1%81%D0%B0%D0%BC%D0%BE-%D0%B7%D0%B0-%D0%B4%D0%B5%D0%BD-news825154.html", "text": "Продължават опитите за телефонни измами в област Пазарджик, съобщиха от Пресцентъра на ОДМВР-Пазарджик, цитирани от „Фокус”. Спопред информацията, само в рамките на 8 март (петък) са направени пет опита да бъдат измамени възрастни жени в областния център. От полицията уточняват, че се действа по отработената схема с мнимия полицай, който иска пари от пенсионерите, за да примами измамниците. Органите на реда отправят апел за пореден път към жителите на областта да не се доверяват на обаждания на непознати, независимо за какви се представят, да не предоставят пари, ценни предмети и вещи за нуждите на когото и да било.  Ако има подобни обаждания - да се свържат със свои близки, роднини или съседи, а ако това е невъзможно, да се обадят на телефон 112 или на кварталния полицай. Сподели:", "date": "2019.03.09", "title": "Пет опита за телефонни измами на възрастни жени в Пазарджик само за ден"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%81%D1%83%D1%85%D0%B8-%D1%82%D1%80%D0%B5%D0%B2%D0%B8-%D0%B3%D0%BE%D1%80%D1%8F%D1%82-%D0%B4%D0%BE-%D0%B3%D0%BB%D0%B0%D0%B2%D0%B5%D0%BD-%D0%BF%D1%8A%D1%82-%D0%B5-79-news825217.html", "text": "Пожар е обхванал сухи треви в близост до главен път Е-79 при село Краводер, област Враца. Огънят е от страната на платното в посока София, съобщават очевидци, цитирани от „Фокус. Пламъците достигат до 1 метър. Огънят гори непосредствено до пътната настилка и представлява опасност за преминаващите коли и в двете посоки. Мястото на пожара е на около 1 километър преди моста на село Краводер. Сподели:", "date": "2019.03.09", "title": "ОТ ПОСЛЕДНИТЕ МИНУТИ: Сухи треви горят до главен път Е-79"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%B3%D1%83%D0%B0%D1%80%D0%B4%D0%B8%D0%BE%D0%BB%D0%B0-%D0%B0%D0%BA%D0%BE%D1%81%D1%82%D0%B8%D1%80%D0%B0-%D0%BD%D0%B0-%D0%B0%D0%BB%D0%B8%D0%B0%D0%BD%D1%86-%D1%81%D1%82%D0%B5%D0%B9%D0%B4%D0%B8%D1%8A%D0%BC-news825175.html", "text": "Хосеп Гуардиола ще бъде новият треньор на Ювентус и дори вече е постигнал договорка с ръководството на италианския гранд за 4-годишен договор, гласи информация на италианския журналист Луиджи Гуелпа, който през 2018 г. първи разкри, че Кристиано Роналдо ще облече екипа на \"бианконерите\". \"Научих, че Гуардиола вече се е договорил с ръководството на Ювентус да подпише договор за следващите 4 години. Източникът ми е същият човек, който ми каза за Роналдо\", заяви Гуелпа пред радио CRC. В момента испанецът е начело на Манчестър Сити, а контрактът му е до края на сезон 2020/2021. С \"гражданите\" той преследва втора поредна титла на Англия, след като миналия сезон стана шампион, а сега тимът му води в класирането с 1 точка пред Ливърпул. Преди да застане начело на \"Сити\" Гуардиола стана 3-кратен шампион на Испания с Барселона и два пъти спечели Шампионската лига с каталунците, за които играеше като футболист. След това застана начело на Байерн Мюнхен, за да спечели 3 титли на Германия. Ювентус пък е на няколко мача от узаконяването на осмата си поредна титла в Италия. Начело на тима е Масимилиано Алегри, който е в основата на последните 4 успеха на отбора в местното първенство, акцентира \"Новспорт\". Неговият договор изтича през 2020 година и според последните информации сериозен интерес към него има от Реал Мадрид. Сподели:", "date": "2019.03.09", "title": "ФУТБОЛНА БОМБА: Гуардиола акостира на \"Алианц Стейдиъм\""}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%BE%D1%82%D0%BA%D1%80%D0%B8%D0%B2%D0%B0-%D1%89%D0%B0%D0%BD%D0%B4-%D0%BD%D0%B0-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B0-%D0%B1%D0%BE%D1%80%D1%81%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-news825213.html", "text": "Министърът на туризма Николина Ангелкова е на двудневно работно посещение в Руската федерация. В Москва министърът ще открие българския щанд на международната туристическа борса Интурмаркет 2019. Форумът е сред най-големите изложения за професионалисти, като миналата година в него се включиха повече от 1400 участници от над 130 държави, руските региони и национални туристически представителства. В програмата на посещението е заложена среща с изпълнителния директор на Асоциацията на туроператорите в Русия – АТОР,  Майя Ломидзе. Очаква се министърът да разговаря със Зарина Догузова, ръководител Федералната агенция по туризъм и с генералния директор на Асоциацията на регионите на Русия Светлана Ануфриенко. Предвиден е разговор със заместник-председателя на правителството на Алтайския край и министър на икономическото развитие Павел Владимирович  Дитятев и Евгений Виталиевич Дешевих, началник на Управлението за развитие на туризма и курортното дело. Планирана е среща и със Сергей Кривоносов, депутат от Държавната Дума, зам.-председател на Комитета по физическа култура, спорт, туризъм и въпросите на младежта, председател на подкомитета по туризъм. Министър Ангелкова ще разговаря с ръководството на Московския държавен институт за международни отношения (МГИМО) и ще изнесе лекция пред студентите и преподавателите на университета. Сподели:", "date": "2019.03.09", "title": "Министър Ангелкова открива щанд на туристическа борса в Москва"}
{"url": "https://pik.bg/%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%B5%D0%BD-%D1%82%D1%80%D0%B5%D0%BD%D1%8C%D0%BE%D1%80-%D0%BF%D0%BE%D0%B5-%D1%80%D0%BE%D0%BC%D0%B0-news825110.html", "text": "Легендарният футболен специалист Клаудио Раниери бе назначен снощи за треньор на Рома, съобщи сайтът на клуба от Рим. Според информацията, договорът на специалиста, кой преди няколко години сензационно изведе Лестър до шампионската титла в Англия, е до 30 юни. Раниери ще ръководи отбора още в следващия мач от 27-ия кръг на Серия „А”. На 11 март (понеделник) Рома ще играе срещу Емполи. След загуба на Рома от Порто с 1:3 след продължения в мача-реванш от 1/8-финалите в Шампионската лига, Еузебио Ди Франческо освободи поста си. Спортният директор Рамон Родригес Мончи също си тръгна от Рома. Очаква се той да започне работа в Арсенал. В класирането на Серия А Рома е пети с 44 точки. Сподели:", "date": "2019.03.09", "title": "Легендарен треньор пое Рома"}
{"url": "https://pik.bg/%D0%BD%D0%B8%D0%BD%D0%BE%D0%B2%D0%B0-%D1%81%D0%B5-%D1%85%D0%B2%D0%B0%D0%BB%D0%B8-%D1%87%D0%B5-%D0%BF%D0%BE%D0%B4%D0%BF%D0%B8%D1%81%D0%B0%D0%BB%D0%B0-%D0%B4%D0%BE%D0%BA%D1%83%D0%BC%D0%B5%D0%BD%D1%82-%D0%B7%D0%B0-%D0%BC%D0%B8%D0%BD%D0%B8%D0%BC%D0%B0%D0%BB%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B8-%D0%BF%D0%B5%D0%BD%D1%81%D0%B8%D1%8F-news825229.html", "text": "\"На 28.02 2019 г., заедно с колегите- председатели на партии от Вишеградската четворка (Полша,Словакия,Унгария и Чехия+Хърватия) подписах общ документ, в който се казва: \"Ние трябва да въведем европейска минимална заплата и европейска минимална пенсия. Ние се съгласихме за създаването на Европейски Кодекс на труда, колкото се може по-бързо, като същевременно подкрепяме и установяването на Европейска Агенция по труда.\" Това обяви председателят на НС на БСП Корнелия Нинова пред БСТВ. Лидерът на левицата припомни, че президентът Макрон е обявил инициатива за минимална европейска заплата. Тя коментира, че разликата в стандарта на българските работещи и пенсионери, в сравнение с тези в други европейски държави, е огромна. Нинова бе категорична, че въвеждането на минимална европейска заплата и пенсия е реална стъпка към сближаване. \"Това е истинският разговор за бъдещето на европейските граждани в обединена Европа. Искаме да знаем какво мислят по този въпрос другите партии в България и ще отстояват ли техните представители в Европарламента интересите на българите\", заяви председателят на БСП. Тя каза още, че всички са се съсредоточили в битки за място в листите, а никой не говори за българските интереси. \"Това също е част от модела на правене на политика в България, който трябва да променим. Ние искаме първо да говорим какво ще правим, а след това- кой ще го прави\", завърши Корнелия Нинова. Сподели:", "date": "2019.03.09", "title": "Нинова се хвали, че подписала документ за минимална европейска заплата и пенсия"}
{"url": "https://pik.bg/%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%BD%D0%B0%D0%BF%D0%B0%D0%B4%D0%BD%D0%B0-%D0%B3%D0%B5%D1%80%D0%B1-%D0%B7%D0%B0-%D1%87%D0%B5%D1%81%D1%82%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B2%D0%BE%D1%82%D0%B0-news825220.html", "text": "Лидерът на Партията на европейските социалисти Сергей Станишев нападна ГЕРБ с атака за фалшифициране на изборите и подмяна честността на вота. Винаги сме имали съмнения в честността на изборите, когато управлява ГЕРБ. Това каза пред журналисти в Пловдив евродепутатът и лидер на Партията на европейските социалисти (ПЕС) Сергей Станишев, цитиран от „Фокус“. „БСП ще победи на предстоящите избори за ЕП, ако излъчва единство. От евровота зависи дали ще има предсрочни избори за национален парламент и как ще протекат местните през есента. Час по-скоро трябва да започнем кампанията за европейските избори, защото нашите опоненти не спят. Те знаят, че тези избори не са за онези 17 човека, които ще бъдат в Европейския парламент. С последни сили на администрацията, властта и икономическите си лостове ГЕРБ удържат дигата срещу недоволството на хората от управлението и начина на живот в България, което поражда несигурност и скандали ежедневно”, коментира още лидерът на европейската левица и евродепутат Сергей Станишев на областното съвещание на БСП в Пловдив и на брифинг пред медиите. Той е в града под тепетата заедно с другите си трима колеги – Георги Пирниски, Петър Курумбашев и Момчил Неков. Евродепутатите на БСП са поканени, за да представят постиженията си през мандата в ЕП. „Ако победим на тези европейски избори като партия, има всички условия за предсрочни парламентарни избори и за много силно представяне на местните. Ако не се справим с тази си задача, тогава всичките ни намерения, приети във „Визия за България“ и останалите ни документи, ще останат едно пожелание и нашите опоненти ще кажат – къде сте тръгнали към предсрочни избори и не стоите в парламента, вижте си резултата“, заяви пред пловдивските социалисти Сергей Станишев. Той изтъкна, че „трябва бързо да приключи процесът на номинации и конференции и да се фокусираме върху кампанията, която е много кратка, а е необходимо да стигнем до всеки българин.“ „Да не подценяваме тези избори, защото те имат много важно политическо измерение за съдбата на БСП и за съдбата на България“, подчерта лидерът на европейската левица. И предупреди: „Ние и да сме победители на национални избори, и да управляваме страната, ако искаме мащабна, дълбока промяна в България, няма да се справим, ако на власт в ЕС е десницата. Това е очертаващият се съюз между традиционната десница и крайната десница. Ако БСП спечели на национално ниво, но няма подкрепа в Европа, ще ни смачкат“, продължи Станишев. И припомни: „Знаете историята - „на тях им ги спират, на нас ни ги пускат“. Това се прави с много ясна политическа цел. За социалистите в България е важно левицата в ЕС да е силна, за да имаме съюзници!“ В началото на словото си пред съпартийците си той изтъкна: „Имаме самочувствието на хора, бранили националния интерес. Но наред с това ние сме не просто представители на България, ние сме социалисти. Част от втората по големина парламентарна група. Искам да благодаря на колегите социалисти и социалдемократи за подкрепата за наши каузи. Ние сме четирима от 751 членове на ЕП. Теми като запазването на кохезионната политика и недопускането на нейното драстично орязване, каквото беше предложението на ЕК, нямаше да бъдат постигнати, ако нямахме зад гърба си единната позиция на това голямо европейско политическо семейство.“, даде примери за съвместната им дейност Станишев. „Не допуснахме орязване на парите за кохезионна политика, а за България позицията на ЕП дори предвижда увеличаване. Без подкрепата на нашата група нямаше да има позиция на ЕП за промяна на Дъблинския регламент. Сегашният текст предвижда – всеки бежанец или мигрант на територията на ЕС, независимо къде стига, да е отговорност на страната на влизане. Това натоварва прекомерно и несправедливо граничните страни. Нашето семейство отстоява да има вътрешен механизъм за солидарност, за да не бъдат страните по границите превърнати в буферни зони – това е в интерес на България.“, посочи още президентът на ПЕС. „През декември м.г. Европейският парламент с 514 гласа срещу 130 каза категорично – България трябва да бъде незабавно приета в Шенген с всички граници“, продължи Станишев. Като основни приоритети на левицата в Европа той посочи минималната работна заплата и пенсия, еднаквото заплащане на мъже и жени за еднакъв труд, колективните трудови договори, условията на труд и социалната защита. „Европа няма нужда от спасителни пояси, а от възстановяването на солидарността и справедливостта. Тази ще е нашата битка през май. Защото това очакват европейските граждани. А тъй като България е страната на най-големите неравенства в ЕС, това очакват от нас с още по-голямо основание всички българи“, подчерта още президентът на ПЕС Сергей Станишев. Лидерът на европейската левица завърши емоционално словото си като се обърна към съпартийците си: „Вие сте хората, които на свой гръб изнасят много тежки кампании. Никой не е по-голям от вас, социалистите, защото давате своята енергия, за да печелим нашите политически битки!“ Сподели:", "date": "2019.03.09", "title": "Станишев нападна ГЕРБ за честността на вота"}
{"url": "https://pik.bg/%D1%88%D0%BE%D0%BA-wwf-%D0%BF%D1%80%D0%B8%D0%BA%D1%80%D0%B8%D0%B2%D0%B0%D0%BB-%D0%B7%D0%B2%D0%B5%D1%80%D1%81%D1%82%D0%B2%D0%B0%D1%82%D0%B0-%D0%B2-%D0%B0%D1%84%D1%80%D0%B8%D0%BA%D0%B0-news825141.html", "text": "Убийства, изнасилвания и побоища са извършвали членове на паравоенни формирования, на които Световният фонд за дивата природа (WWF) е плащал, за да пазят защитени територии в Азия и Африка. Доказателства за това публикува американският сайт Buzzfeednews.com, където тази седмица започна да излиза поредицата на журналистите Том Уорън и Кейти Бейкър - „Тайната война нa WWF”. Двамата са провели своето разследване в продължение на няколко години в Непал Индия, Камерун, Централноафриканска република, Демократична република Конго. В позиция до Buzzfeednews.com от Световния фонд заявяват, че е сега е започнала „независима вътрешна проверка“ заради данните от журналистическото разследване, публикувано тази седмица. „Осъзнаваме важността на разкритията и отговорността, която носим. Затова трябва проверим тези обвинения“, пише в позицията на WWF до американската медия, но няма и дума за това, че още преди 4 години във Фонда са знаели за зверствата. Докладът През 2015 година WWF наемат независим екип от експерти, който да провери сигналите за престъпленията, извършвани от наемниците на „екологичната“ организация в Камерун. „Докладът така и не става публичен, а препоръките от него са бързо забравени“, твърди Диел Мочире Муенге – експерт по местното население в Африка и ръководител на експертната група. Причината за укриването на документа е в неговите заключения: „местните, живеещи около защитени територии, са жертва на потъпкване на човешките права от екопазачите, които имат техническа, логистична и финансова подкрепа от WWF. Наемниците осъществяват организирани нападения над близките села – палят къщи и пребиват хората”. Преди 4 години Муенге прекарал 18 дни в Камерун и се срещнал с много камерунци, живеещи край Национален парк Лобеке, пазен от наемниците. Селяните засипали експерта с разкази за терора, на който са подложени. Разкритията, направени от жителите край Лобеке, са много и ужасяващи. Историята на Монгу и Джанин бе спомената в предишната част, но в тази е разказана подробно. Семейството живее в близост до защитена територия в Камерун. През 2017 година Монгу и Джанин, заедно с 11-годишния им син, са нападнати от наемниците на WWF, защото берат манго. Те са накарани да легнат на земята и са смазани от бой с дръжки на мачете. През 2018 година, благодарение на неправителствена организация за защита правата на хората в Африка, Монгу и Джанин успяват да изпратят официално оплакване до WWF. До днес чакат отговор. Въпреки че от WWF отказват да коментират твърденията на Мочире Муенге, през януари тази година един от най-високопоставените служители на Фонда, Доминик О‘Нийл, е направил извънредно посещение в Камерун. Той заявил, че е имало проблеми, „но вече сме се справили с тях“. Но има и десетки свидетелски показания извън доклада на Муенге, които показва, че въпросните проблеми са налице много отдавна и изобщо не са решени. През 2012 година американската изследователка Сара Стрейдър проучва парк Лобеке. Пред Buzfeednews.com тя показва дневника си, в който е записала следната случка: видяла, как наемниците на WWF изхвърлят човек от джипа си. След това слизат и започват да го бият жестоко, докато той се гърчи на земята и крещи за помощ. Изумена, тя подала сигнал в полево звено на парка, който се управлява съвместно от WWF и камерунското екоминистерство. Служителят й казал: „Мъченията и побоищата са нещо нормално тук. Така се борим с бракониерите“. „Представителите на WWF са там и пред тях ми се казва, че мъченията са нещо нормално“, възмущава се американката. Още свидетелства В още един доклад, с който Buzzfeednews.com разполага, са описани тежките престъпления на наемниците на територията на Демократична република Конго. През месец май 2018 година WWF получава този доклад, изготвен от правозащитната фондация Rainforest. В него има доказателства как паравоенните изнасилват и убиват хора от местната общност на територията на Национален парк Салонга. През август 2015 година наемниците убили човек, само защото ловял риба, за да нахрани семейството си. Мъжът, нарочен за бракониер, първо е пребит. След това е завлечен в родното му село, където мъченията продължават публично. Накрая рибарят е убит пред очите своите съселяни, които също се изхранват с риболов. В доклада на Rainforest има още шокиращи данни как наемниците на WWF се разправят с всеки местен, дръзнал да търси прехрана в Салонга. Отново през 2015 година четири жени били хванати да ловят риба – те са бити и след това изнасилени от паравоенните. Пред Buzzfeednews.com техният адвокат Айме Елема обяснява, че и четирите жени са били подложени на невиждано унижение, от което никога няма да се съвземат. Най-голямата неправителствена организация за защита на правата на местното население в Камерун - Survival International тази седмица публикува отворено писмо, в което подкрепя разследването на Buzzfeednews.com и обвинява WWF, че от години прикрива случаи на човешки тормоз в страните от третия свят. „Медията разобличава огромния ужас на убийства, масови изнасилвания и покриване на факти. Тяхната разработка показва отново, че WWF не могат да се справят със зверствата, които служителите им извършват. От години се знае, че паравоенните сили, които организацията подкрепя, убиват, изнасилват и измъчват, а резултатът е един и същ – безсмислени обещания, че ще вземат мерки, а след това продължават по същия начин“, пишат от Survival International. Сподели:", "date": "2019.03.09", "title": "ШОК: WWF прикривал зверствата в Африка"}
{"url": "https://pik.bg/%D0%B5%D0%BA%D0%BE%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D1%81-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BF%D1%80%D0%B8-%D0%BF%D0%B0%D0%BB%D0%B5%D0%BD%D0%B5-%D0%BD%D0%B0-%D0%BE%D0%B3%D0%BD%D1%8C%D0%BE%D0%B2%D0%B5-%D0%B7%D0%B0-%D1%81%D0%B8%D1%80%D0%BD%D0%B8-%D0%B7%D0%B0%D0%B3%D0%BE%D0%B2%D0%B5%D0%B7%D0%BD%D0%B8-news825058.html", "text": "МОСВ напомня на кметовете на общини и кметства да извършат необходимия превантивен контрол и предприемат мерки за предотвратяване изгарянето на гуми и други отпадъци при отбелязване на празника. Според разпоредбите на ЗУО глобите за нерегламентирано изгаряне на неопасни отпадъци са от 2000 до 5000 лв., а за маловажни случаи се налагат глоби на местонарушението в размер от 10 до 50 лв. срещу издаване на фиш по реда на Закона за административните нарушения и наказания. За неупражнен контрол от страна на кметовете глобата е от 1400 до 4000 лева. МОСВ напомня също за опасността от възникване на пожари в защитените територии и заетите от естествени екосистеми с висока природозащитна стойност територии. Затова призоваваме да не се пали огън извън определените и обозначени за това места, да не се разпалват и хвърлят в огъня леснозапалими изкуствени материи, масла и други запалителни течности. За да се избегне възникването на пожари не трябва да се горят също сухи треви и растителни отпадъци извън определените места. Заради традицията за палене на огньове на християнския празник Сирни Заговезни, който тази година е на 10 март  МОСВ и Регионалните инспекции по околната среда и водите (РИОСВ) в страната напомнят, че нерегламентираното изгаряне на отпадъци е нарушение на Закона за управление на отпадъците (ЗУО). Забранено е да се изгарят автомобилни гуми, масла и други лесно запалими материали, които при горене отделят вредни емисии в атмосферата. Сподели:", "date": "2019.03.09", "title": "Екоминистерството с извънредно предупреждение при палене на огньове за Сирни Заговезни"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BE%D0%BA%D0%BE%D0%BB%D0%BE%D0%B2%D1%80%D1%8A%D1%81%D1%82%D0%BD%D0%BE%D1%82%D0%BE---%D0%B6%D0%B5%D1%80%D1%82%D0%B2%D0%B8%D1%82%D0%B5-%D1%81%D0%B0-%D0%B4%D0%B2%D0%B5-news825139.html", "text": "Тежка катастрофа е отнела живота на двама души край София. Минути преди 10 часа днес е получен сигнал за пътнотранспортно произшествие на Околовръстен път, разклона за с. Казичене, съобщиха от МВР. На място е установен самокатастрофирал лек автомобил. По първоначални данни са загинали водачът и спътничката му. Екипи на полицията и пожарната работят на мястото на инцидента. ОЧАКВАЙТЕ ПОДРОБНОСТИ В ПИК! Сподели:", "date": "2019.03.09", "title": "ИЗВЪНРЕДНО В ПИК: Тежка катастрофа на Околовръстното - жертвите са две"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D0%BF%D0%B8%D0%BF%D0%B0%D1%85%D0%B0-%D1%81-%D0%B1%D0%BE%D0%BC%D0%B1%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D0%BD%D0%B0-%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%BE%D1%82%D0%BE-%D0%BB%D0%B5%D1%82%D0%B8%D1%89%D0%B5-%D1%88%D0%B5%D1%80%D0%B5%D0%BC%D0%B5%D1%82%D0%B8%D0%B5%D0%B2%D0%BE-news825196.html", "text": "Сътрудник на посолствто на САЩ в Русия бил спипан с бомба на московското латище \"Шереметиево\".  Той се опитал да пренесе в багажа си мина с взривател, но без взривно вещество, предаде ТАСС,позовавайки се на информация от външното министерство на Русия. Американското посолство е било информирано за инцидента. Американският дипломат съзнателно е направил провокацията, считат от външното министерство на Русия. След като му взели снаряда, той излетялза Ню Йорк. Сподели:", "date": "2019.03.09", "title": "ИЗВЪНРЕДНО В ПИК: Спипаха с бомба американски дипломат на московското летище \"Шереметиево\""}
{"url": "https://pik.bg/%D0%B1%D1%80%D0%B5%D0%BA%D0%B7%D0%B8%D1%82-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D0%BE%D1%82%D0%BB%D0%BE%D0%B6%D0%B5%D0%BD-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D1%81-%D0%BD%D1%8F%D0%BA%D0%BE%D0%BB%D0%BA%D0%BE-%D1%81%D0%B5%D0%B4%D0%BC%D0%B8%D1%86%D0%B8-news825091.html", "text": "Твърдият Брекзит би бил катастрофа за британската икономика и би навредил и на Европейския съюз, аргументира се Таяни в интервю за германски вестници от групата \"Функе\". Той подчерта, че излизането на Великобритания от ЕС, планирано за 29 март, може да бъде отложено най-много с няколко седмици. Във вторник Камарата на общините ще се произнесе за втори път по договореното от британската премиерка Тереза Мей споразумение за Брекзит. Ако долната камара на британския парламент отново отхвърли сделката, както вече направи през януари, то тя ще трябва да се произнесе в сряда и четвъртък дали иска излизане от ЕС без споразумение или кратко отлагане на Брекзит, припомня Ройтерс. Примерът на Великобритания ще разубеди други страни за напуснат Европейския съюз, каза още Таяни. Той призова за реформиране на ЕС, но в същото време подчерта необходимостта от единство в блока. Председателят на Европейския парламент Антонио Таяни заяви, че е от решаващо значение да бъде предотвратено хаотичното излизане а Великобритания от ЕС без споразумение предаде Ройтерс. Сподели:", "date": "2019.03.09", "title": "Брекзит може да бъде отложен най-много с няколко седмици"}
{"url": "https://pik.bg/%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%B2%D0%BC%D1%80%D0%BE-%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B5-%D0%B4%D0%BE%D0%BC%D0%B0%D0%BA%D0%B8%D0%BD-%D0%BD%D0%B0-%D1%84%D0%BE%D1%80%D1%83%D0%BC-%D0%B7%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE%D1%82%D0%BE-%D0%B1%D1%8A%D0%B4%D0%B5%D1%89%D0%B5-news825098.html", "text": "Евродепутатът и заместник-председател на ВМРО Ангел Джамбазки е  домакин на форум, посветен на европейското бъдеще. Според Джамбазки, предстоящите избори ще бъдат от решаващо значение за Съюза и сега е моментът, в който трябва да бъдат обсъдени важните теми и визията за бъдещето на Европа. Двудневната среща се организира от Алианса на консерваторите и реформистите в Европа. Сподели:", "date": "2019.03.09", "title": "Заместник-председателят на ВМРО Ангел Джамбазки е домакин на форум за европейското бъдеще"}
{"url": "https://pik.bg/%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D0%B4%D0%B5%D1%81%D0%B8-%D0%B1%D0%B0%D0%BA%D1%8A%D1%80%D0%B4%D0%B6%D0%B8%D0%B5%D0%B2%D0%B0-%D0%B7%D0%B0-%D0%BA%D0%B0%D1%83%D0%B7%D0%B0%D1%82%D0%B0-%D1%81%D0%B8-%D0%B4%D0%B0-%D0%BF%D0%BE%D0%B4%D0%B0%D1%80%D0%B8-%D0%B6%D0%B8%D0%B2%D0%BE%D1%82-%D1%85%D1%83%D0%B1%D0%B0%D0%B2%D0%BE-%D0%B5-%D0%B2%D1%81%D1%8F%D0%BA%D0%B0-%D0%B6%D0%B5%D0%BD%D0%B0-%D0%B4%D0%B0-%D0%B8%D0%B7%D0%BF%D0%B8%D1%82%D0%B0-%D1%80%D0%B0%D0%B4-news825136.html", "text": "Актрисата Деси Бакърджиева не скри сълзите ви в студиото на Нова телевизия, разказвайки за инициативата си да подали инвитро процедура. „Ще подаря една инвитро процедура с включени манипулации и с донорска клетка – разказа за инициативата си една от звездите от сериала „Откраднат живот”. - Има хора, които за съжаление имат репродуктивни проблеми, но са запазили мечтата си да имат деца. Важно за мен е да има повече българчета. Мъчно ми е, че вече повечето български семейства искат само по едно дете. Има имейл на който всички семейства трябва да пишат писма. Ще разгледаме със специалисти тези писма и ще изберем кой да получи процедурата. Надявам се хората да са честни и наистина искам да им помогна. Очаквам хората да разказват истински истории. Трябва да знаем, че репродуктивното здраве е много важно. Трябва да знаем, че семейството е на първо място и после да мислим за други неща. Изключително се вълнувам. Веднага започнаха да ми изпращат писма. Има изключително тежки истории. Снощи четох едно писмо на 25-годишно момиче. Три страници. Много плаках. Момичето може да има деца, но единственият начин е с инвитро процедури. Нещата са комплексни и участието ми в „Открадната живот” също се отрази върху това да реша да изляза с такава инициатива. Хубаво е всяка жена да изпита радостта на майчинството. Тези неща са най-хубавите в живота ни. Покрай филма за първи път се сблъсках с информацията какво представлява проблема с репродуктивността. Инвитро процедурата е предпоследната спирка. Има много други начини едно семейство да се сдобие с дете. Има много семейства, при които се оказва, че проблемът идва от стрес, от нерви. Човек трябва да е изпълнен с вяра и желание. За мен важното е да даря живот, да има повече щастливи семейства. Надявам се след години тези хора да ме помнят с нещо хубаво, с нещо смислено”. Деси Бакърджиева се върна и към най-хубавия момент в своя живот – раждането на дъщеря си. Тя не успя да удържи сълзите си, спомняйки си този емоционален момент. „Имам дъщеря на 15 години – каза Бакърджиева. -  Спомням, си, че когато я родих, веднага ми я дадоха. Беше доста дълга – 53 см. Веднага казаха, че ще е манекенка. Имаше прекрасни ръчички. Надявам се много жени да имат шанса да имат своето дете Ние хората на изкуството сме заобиколени от изкуствени взаимоотношения, които не са истински. Всъщност, истинските са у дома”. Сподели:", "date": "2019.03.09", "title": "Актрисата Деси Бакърджиева за каузата си да подари живот: Хубаво е всяка жена да изпита радостта на майчинството"}
{"url": "https://pik.bg/%D0%BD%D0%B0%D0%B9-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B8%D1%8F%D1%82-%D0%B8%D0%B7%D0%BC%D0%B0%D0%BC%D0%BD%D0%B8%D0%BA-%D0%B2-%D0%B8%D0%BD%D0%B4%D0%B8%D1%8F-%D0%B6%D0%B8%D0%B2%D0%B5%D0%B5-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D0%B2-news825095.html", "text": "Най-издирваният в Индия човек се казва Нирав Моди. Той е обвиняван в измами за милиард и половина британски паунда, но това не му пречи да живее свободно в Лондон, съобщава The Telegraph, цитрани пот „Фокус”. Милиардерът, който се смята за магнат в бизнеса с диаманти, е бил проследен от репортери на вестник до апартамент в лондонския „Уестенд”, чиято цена е осем милиона паунда. Миналата година Нирав Моди е напуснал Индия, след като е бил заподозрян в най-голямата банкова измама в историята на южноазиатската държава. Моди е на 48 години, бижутер, който работи с диаманти, а бижутата му красят редица холивудски звезди. Той решава да бяга, след като му е повдигнато обвинение, че е измамил индийска държавна банка на стойност от милиард и половина британски паунда. По настояване на индийските власти през юли 2018 година Интерпол е издал червено известие за неговото издирване и арест, но той продължава да е в неизвестност и на свобода. Докато репортерите на The Telegraph не го откриха и не го проследиха до апартамент с три спални, заемащ половин етаж в представителната кула Centre Point в „Уестенд” в Лондон. Сподели:", "date": "2019.03.09", "title": "Най-издирваният измамник в Индия живее на свобода в..."}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B0%D1%80%D0%B5%D1%81%D1%82%D0%B8%D1%82%D0%B5-%D0%B2-%D0%BD%D0%BE%D0%B8---%D0%BF%D0%B0%D1%81%D1%82%D1%80%D0%BE%D0%BA%D1%8A%D1%82-%D0%BD%D0%B0-%D1%82%D0%B8%D1%82%D0%B0-%D1%80%D1%8A-news825128.html", "text": "Специализираната прокуратура, ГДБОП и Главна дирекция \"Национална полиция\" дават повече подробности за десетките арести в НОИ - Силистра вчера. На желаещи да получат максимална пенсия били издавани фалшиви документи за трудов стаж. Това им струвало 10 000 лв., като гаранция за плащането им били прибирани дебитните карти – докато се натрупа дължимото. Множество мобилни телефони и документи - телкови решения банкови карти и извлечения са иззети по време на операцията. Шефът на НОИ диктувал данни с надпис \"СМЧ Пенчев\", което означава Силно мой човек - Пенчев. Така служителите по-бързо обработвали документите им, поясни Димитър Франтишек, шеф на спецпрокуратурата. \"Шестима души са привлечени към наказателна отговорност. Предстои да се прецени дали ще се поиска постоянна мярка \"Задържане под стража\", поясни наблюдаващият прокурор Димитров. Част от членовете на групата били ангажирани с изготвяне на фалшивите документи за пенсия. До момента са установени около 20 души, на които са отпуснати по този начин пенсии. \"Говорим за пенсии от 600 лв. нагоре, като има и тавана. Към момента, в който са започнали тези неща, тези хора не са имали право на пенсиониране. Някои от тях нямат почти някакъв трудов стаж. А говорим за пенсии във високи размери за мащабите на България\", поясни прокурор Франтишек. В престъпната група в НОИ – Силистра са участвали началникът на отдел „Отпускане на пенсии“ и семейство – баща, майка и син. Това каза на брифинг говорителят на Специализираната прокуратура Сийка Милева. Групата функционира от 2007 г., като е издавала фалшиви ТЕКЛ-ове, които са предоставяни пред НОИ – Силистра. В нея участват длъжностни лица, сред които директорът на НОИ – Силистра и началникът на отдел „Отпускане на пенсии“. Членове на групата са и семейство – баща, майка и син“, обясни Милева. „Претърсени са 14 адреса, както и леки автомобили. В резултат на тези действия са иззети мобилни телефони, банкови карти, извлечения от банкови документи, посочи прокурорът. „Установена е ролята на директора на НОИ – Силистра – той по телефона е диктувал на началничката на отдел „Отпускане на пенсии“ и тя е записвала на бележка „СМЧ – Пенчев“ – т.е. „силно мой човек – Пенчев““, коментира Сийка Милева и допълни, че така служителите са знаели, че тези хора са близки до директора и по досиетата се е работило по-бързо и не са били проверявани. Тя обясни, че семейството е съхранявало документи, а синът е извършвал проверки на лица, които са искали да им бъдат отпуснати пенсии, в имот, който е бил собственост на майката и бащата. Сподели:", "date": "2019.03.09", "title": "ПЪРВО В ПИК TV: Спецпрокуратурата с нови разкрития за арестите в НОИ - пастрокът на Тита ръководел престъпната група, теглели парите от банкомати (ОБНОВЕНА)"}
{"url": "https://pik.bg/%D0%BC%D0%B2%D1%80-%D1%81-%D0%BE%D1%82%D1%87%D0%B5%D1%82-174-%D1%81%D0%BF%D0%B5%D1%86%D0%B8%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B8-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D0%BE%D0%BF%D0%B5%D1%80%D0%B0%D1%86%D0%B8%D0%B8-%D1%81%D0%B0-%D0%BF%D1%80%D0%BE%D0%B2%D0%B5%D0%B4%D0%B5%D0%BD%D0%B8-%D0%BF%D1%80%D0%B5%D0%B7-%D0%BF%D0%BE%D1%87%D0%B8%D0%B2%D0%BD%D0%B8%D1%82%D0%B5-%D0%B4%D0%BD%D0%B8-%D0%BE%D0%BA%D0%BE%D0%BB%D0%BE-3-news825143.html", "text": "На 2 срещу 3 март 2019 г. на територията на 28 ОДМВР се проведоха 174 специализирани полицейски операции „Алкохол, наркотици и неправоспособност“. В резултат на действията на пътните полицаи са установени 83 неправоспособни, които са управлявали МПС. Спрямо водачи-нарушители са издадени 46 заповеди за прилагане на принудителна административна мярка по чл. 171, т. 2а, б. „а“ от Закона за движението по пътищата, с които е прекратена регистрацията на ППС на собствениците, чиито МПС са били управлявани от неправоспособни водачи, не са притежавали свидетелство за управление, валидно за категорията, към която спада управляваното МПС, били са лишени от право да управляват МПС по съдебен или административен ред, или свидетелството им за управление са били временно отнети по реда на чл. 171, т. 1 или 4 от ЗДвП или по реда на чл. 69а от Наказателно-процесуалния кодекс. На основание чл. 171, т. 2а, б. „а“ от ЗДвП спрямо собственици на МПС са издадени 32 заповеди за прилагане на принудителна административна мярка, с които е прекратена регистрацията на ППС на собственици, които са управлявали МПС,  без да притежават свидетелство за управление, валидно за категорията, към която спада управляваното от тях МПС, или след като са били лишени от право да управляват МПС по съдебен или административен ред, или свидетелството им за управление са временно отнети по реда на чл. 171, т. 1 или 4 от ЗДвП или по реда на чл. 69а от НПК. 88 са установените случаи на управление на МПС след употреба на алкохол, за което са съставени 88 АУАН. В 29 от случаите е констатирано управление с концентрация на алкохол в кръвта от 0.5 до 0.8 на хиляда, при други 20 – от 0.8 до 1.2 на хиляда и при останалите 39 е установено управление с концентрация на алкохол в кръвта над 1.2 на хиляда. Издадени са 81 ЗППАМ на основание чл. 171, т. 1, б. „б“ от ЗДвП, като временно са отнети свидетелствата за управление на МПС на водачите, управлявали МПС с концентрация на алкохол в кръвта над 0,5 на хиляда, установена с медицинско и химическо лабораторно изследване или с изследване с доказателствен анализатор, или с друго техническо средство, определящо съдържанието на алкохол в кръвта чрез измерването му в издишания въздух. Издадени са 28 ЗППАМ на основание чл. 171, т. 2а, б. „б“ от ЗДвП, като е прекратена регистрацията на ППС на собственици, управлявали МПС с концентрация на алкохол в кръвта над 0,5 на хиляда. 16 са установените случаи на управление на МПС след употреба на наркотични вещества или техни аналози. Издадени са 13 ЗППАМ на основание чл. 171, т. 1, б. „б“ от ЗДвП, с които временно са отнети свидетелствата за управление на МПС на водачи, управлявали МПС след употреба на наркотични вещества или техни аналози, установена с медицинско и химико-токсикологично лабораторно изследване или с тест. Издадени са 3 ЗППАМ на основание чл. 171, т. 2а, б. „б“ от ЗДвП, с които е прекратена регистрацията на ППС на собственици, управлявали МПС след употреба на наркотични вещества или техни аналози. Пътна полиция призовава водачите да спазват Закона за движението по пътищата и да пазят своя и живота на останалите участници в движението по пътищата. Сподели:", "date": "2019.03.09", "title": "МВР С ОТЧЕТ: 174 специализирани полицейски операции са проведени през почивните дни около 3 март"}
{"url": "https://pik.bg/%D0%B8%D0%B7%D1%80%D0%B0%D0%B5%D0%BB-%D0%B5-%D0%BD%D0%B0%D0%BD%D0%B5%D1%81%D1%8A%D0%BB-%D0%B2%D1%8A%D0%B7%D0%B4%D1%83%D1%88%D0%BD%D0%B8-%D1%83%D0%B4%D0%B0%D1%80%D0%B8-%D0%BF%D0%BE-%D1%86%D0%B5%D0%BB%D0%B8-%D0%BD%D0%B0-%E2%80%9E%D1%85%D0%B0%D0%BC%D0%B0%D1%81%E2%80%9C-%D0%B2-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news825157.html", "text": "Израелски сили заявиха, че са предприели няколко въздушни удара срещу обекти на „Хамас“ в Ивицата Газа в отговор на изстрелване на снаряд от обсадената крайбрежна територия снощи, предава AFP, цитирана от „Фокус”. \"Изтребителите на израелската армия са нанесли удари по няколко военни цели на \"Хамас \"в южната част на Ивица Газа и подземни структури в северната част на Ивицата Газа - се казва в изявление на Израелската армия. - Ударите бяха извършени в отговор на снаряда, изстрелян от Ивицата Газа към израелската територия, както и балоните, пренасящи взривни устройства в Израел и опити да се повреди инфраструктурата за сигурност\". Представители на сигурността в анклава заявиха, че ударите не са довели до жертви. Палестинецът беше убит и поне 45 души бяха ранени от израелския огън в петък по време на протести и сблъсъци по границата с Ивицата Газа. Говорител на израелска армия каза, че около 8 400 демонстранти са се събрали по границата между палестинската територия и Израел, хвърляйки взривни устройства и камъни и са запалили автомобилни гуми. Сподели:", "date": "2019.03.09", "title": "Израел е нанесъл въздушни удари по цели на „Хамас“ в Ивицата Газа"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B3%D0%B0-%D1%82%D1%83%D1%80%D1%86%D0%B8%D1%8F-%D1%89%D0%B5-%D0%B7%D0%B0%D0%BF%D0%BE%D1%87%D0%BD%D0%B5-%D1%80%D0%B0%D0%B7%D0%BF%D0%BE%D0%BB%D0%B0%D0%B3%D0%B0%D0%BD%D0%B5%D1%82%D0%BE-%D0%BD%D0%B0-%D0%B7%D0%B5%D0%BD%D0%B8%D1%82%D0%BD%D0%B8%D1%82%D0%B5-%D1%80%D0%B0%D0%BA%D0%B5%D1%82%D0%BD%D0%B8-%D1%81%D0%B8%D1%81%D1%82%D0%B5%D0%BC%D0%B8-%D1%81-400-news825096.html", "text": "Разполагането на руските зенитни ракетни системи С-400 в Турция започва през октомври. Това е съобщил турският министър на отбраната Хулуси Акар снощи, предава ТАСС, цитирани от „Фокус”. \"Разполагането на С-400 започва през октомври – каза Акар. - В момента военновъздушните сили разучават в какви райони ще бъде най-удобно да ги разположим“. Ръководителят на военното ведомство отново е изтъкнал, че да се купят именно руски системи за отбрана „ не е предпочитание на Турция, а принудителна мярка“. По думите на Анкара С-400 са нужни, за да „осигурят защита на жителите на страната“. Освен това военният министър е добавил, че Анкара и Вашингтон „продължават преговорите за възможна доставка на американските ракетни зенитни комплекси Patriot. През ноември 2016 година Турция и РФ започнаха преговори за закупуването на С-400. През септември 2017 година в Русия потвърдиха, че двете държави са сключили договор, а президентът Реджеп Ердоган заяви, че е внесен и аванс по сделката. В средата на юни 2018-та военно-дипломатически източник съобщи на ТАСС, че предприятия от военно-отбранителния комплекс на Русия са получили задача през май 2019 година да приключат с производството на руските комплекси С-400 за Турция. С-400 \"Триумф\" е далекобойна зенитна ракетна система, предназначена за унищожаване на авиация, крилати и балистични ракети, в това число и със среден радиус на действие, може да се използва и срещу наземни обекти. Сподели:", "date": "2019.03.09", "title": "Ето кога Турция ще започне разполагането на зенитните ракетни системи С-400"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B2-%D0%BF%D0%B8%D0%BA-%D1%81%D1%8A%D0%B4%D0%B8%D1%8F-%D0%BE%D1%82-%D1%81%D0%B8%D0%BB%D0%B8%D1%81%D1%82%D1%80%D0%B0-%D0%B8%D0%B7%D0%B4%D0%B0%D0%BB-%D0%B0%D0%BA%D1%86%D0%B8%D1%8F%D1%82%D0%B0-%D0%BD%D0%B0-%D0%BC%D0%B2%D1%80-%D0%BD%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B0%D1%82%D0%B0-%D0%B3%D1%80%D1%83%D0%BF%D0%B0-%D0%B2-%D0%BD%D0%BE%D0%B8---%D1%83%D1%87%D0%B0%D1%81%D1%82%D0%BD-news825155.html", "text": "Съдия от окръжния съд в Силистра е издал готвената от МВР и спецпрокураратурата акцията на участниците в организираната престъпна група за източване на пари от НОИ. Това научи ПИК от източници от полицията в града. Истината лъснала след като разследващите нахлуха вчера на адресите на разследваните. Те били предварително прочистени от документи и така станало ясно, че са предупредени. Проверката е разкрила, че това е станало чрез съдия от окръжния съд в града, който е знаел за спецоперацията и е бил в течение на разследването, още преди да се извършат нахлуването и арестите, разкриват още от източници от полицията. Не е ясно дали ще бъдат открити конкретни доказателства, за да бъде обвинен магистратът за издаването на акцията. Както първо ПИК съобщи по-рано днес с излъчване на живо на брифинга на спецпрокуратурата, начело на престъпната група е шефът на НОИ в Силистра - Милен Пенчев, който е пастрок на популярната поп дива Тита. Заедно с него действали няколко служители на фонда, които давали високи пенсии на лица срещу подкупи от порядъка на 10 хил. лв. ( Сподели:", "date": "2019.03.09", "title": "РАЗКРИТИЕ В ПИК: Съдия от Силистра издал акцията на МВР на престъпната група в НОИ - участниците унищожили доказателства"}
{"url": "https://pik.bg/%D0%BF%D1%83%D1%88%D0%B0%D1%87%D0%B8%D1%82%D0%B5-%D0%BD%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B8-%D1%86%D0%B8%D0%B3%D0%B0%D1%80%D0%B8-%D0%B7%D0%B0%D1%81%D1%82%D1%80%D0%B0%D1%88%D0%B5%D0%BD%D0%B8-%D0%BE%D1%82-%D1%81%D1%8A%D1%80%D0%B4%D0%B5%D1%87%D0%BD%D0%B8-%D0%B1%D0%BE%D0%BB%D0%B5%D1%81%D1%82%D0%B8-news824872.html", "text": "Хората, които пушат електронни цигари, по-често са засегнати от сърдечни болести в сравнение с онези, които не прибягват до употребата им, сочат предварителните резултати от широкомащабно изследване, цитирани от Франс прес. То не е установило причинно-следствена връзка,. Електронните цигари се появиха преди десетина години и затова изследванията върху ефекта от употребата им са относително скорошни. Сега учени са изследвали въпросници, попълнени от близо 100 000 души в САЩ през 2014, 2016 и 2017 г. Оказало е, че случаите на инфаркт на миокарда са с 34 на сто повече сред ползващите електронни цигари в сравнение с онези, които не прибягват до употребата им, като се държи сметка за рискови фактори, свързани с възрастта, пола, индекса на телесна маса, нивото на холестерола, кръвното налягане. Рискът от сърдечносъдови болести е увеличен с 25 на сто, а от депресия и безпокойство - с 55 на сто. \"Досега знаехме малко за сърдечносъдови заболявания, свързани с използване на електронни цигари - заяви ръководителят на изследването Мохиндер Виндхиал от Канзаския университет. - Получените резултати трябва да бият тревога за дължащите се на употребата на електронни цигари здравни рискове.\" Изследването показва също, че рискът за пушачите е още по-голям в сравнение с този за непушачите. Резултатите от изследването ще бъдат представени на конференция на Американския колеж по кардиология следващата седмица. Сподели:", "date": "2019.03.09", "title": "Пушачите на електронни цигари застрашени от сърдечни болести"}
{"url": "https://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0%D1%82%D0%B0%D0%BF%D0%B8-%D1%82%D1%80%D0%B0%D1%84%D0%B8%D0%BA%D0%B0-%D0%BD%D0%B0-%D0%BF%D1%8A%D1%82%D1%8F-%D0%BC%D0%B5%D0%B6%D0%B4%D1%83-%D0%BC%D0%BE%D0%BD%D1%82%D0%B0%D0%BD%D0%B0-%D0%B8-%D0%B2%D0%B8%D0%B4%D0%B8%D0%BD-news825161.html", "text": "Катастрофа на международния път Е79 затапи трафика между Монтана и Видин, съобщи \"Конкурент\". Пътният инцидент е станал в района на димовското село Скомля, в участък, на който е трудно да се разминат два ТИР-а. От Агенция \"Пътна инфраструктура\" потвърдиха информацията и допълниха, че засега не се налага отбиването на трафика по обходни маршрути през Ружинци и Тополовец. От ведомството обаче предупредиха, че преминаването се осъществява в едната лента и се регулира от пътна полиция. Ситуацията се очаква да се задържи до късния следобед, когато катастрофиралите возила бъдат изтеглени. Сподели:", "date": "2019.03.09", "title": "Катастрофа затапи трафика на пътя между Монтана и Видин"}
{"url": "https://pik.bg/%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%82%D0%B5%D0%B6%D0%BA%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%BA%D0%B0%D0%B7%D0%B8%D1%87%D0%B5%D0%BD%D0%B5-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D1%8A%D1%82-%D1%81%D0%B5-%D0%B2%D1%80%D1%8F%D0%B7%D0%B0%D0%BB-%D0%B2-%D0%BA%D1%80%D0%B0%D0%B9%D0%BF%D1%8A%D1%82%D0%BD%D0%BE-%D0%B7%D0%B0%D0%B2%D0%B5%D0%B4%D0%B5%D0%BD%D0%B8-news825164.html", "text": "Станаха ясни подробности за тежката катастрофа на Околовръстния път, на разклона за село Казичене. При инцидента на мзясто са загинали двама души, които са били в автомобила. Според информация на Нова телевизия, автомобилът се е врязал в крайпътно заведение. Колата е смачкан до неузнаваемост. Оцеляло е малко кученце-болонка. То ще бъде заведено до ветеринарна клиника. Самоличността на жертвите се изяснява. Движението се осъществява в едната лента. Няма други пострадали. Сподели:", "date": "2019.03.09", "title": "Подробности за тежката катастрофа край Казичене: Автомобилът се врязал в крайпътно заведение. Смачкан е до неузнаваемост"}
{"url": "https://pik.bg/%D1%80%D0%BE%D0%BC%D0%B8-%D0%BF%D1%80%D0%B0%D0%B2%D1%8F%D1%82-%D0%BF%D0%B0%D1%80%D1%82%D0%B8%D1%8F-%D0%B2-%D1%81%D0%BB%D0%B8%D0%B2%D0%B5%D0%BD-news825102.html", "text": "В Сливен предстои да бъде учредена Европейска народна партия – България, съобщава БНР. Началото на учредителното събрание е предвидено за 13.00 часа в залата на читалище „Зора”. Партията прави заявка да работи в защита на онеправданите и бедните без оглед на тяхната етническа и религиозна принадлежност. Димитър Петров, съучредител на партията и вероятен неин заместник-председател коментира, че грешно се интерпретира, че ще бъде учредена нова изцяло ромска партия в страната. „При нас членуват българи, роми, турци, каракачани, дори и с най-различни религиозни възгледи“, разясни Петров. Той определи партията като дясноцентристка и заяви, че  ще се  търсят възможности и механизми за членство в голямата Европейска народна партия. Сподели:", "date": "2019.03.09", "title": "Роми правят партия в Сливен"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B7%D0%B0%D0%BC-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%B8%D0%B2%D0%B0%D0%BD-%D0%B3%D0%B5%D1%88%D0%B5%D0%B2-%D1%81-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B0%D1%80%D0%B5%D1%81%D1%82%D0%B8%D1%82%D0%B5-%D0%B2-%D0%BD%D0%BE%D0%B8-news825134.html", "text": "БНТ На 6 души от НОИ – Силистра, сред които и директорът, ще бъдат повдигнати обвинения за участие в организирана престъпна група. Това каза заместник главния прокурор Иван Гешев в интервю за предаването „Денят започва“ по . „В рамките на часове като обвиняеми ще бъдат привлечени 6 лица, сред които и директорът на НОИ – Силистра“, обяви той. „Обвиненията на първоначален етап ще са за участие в организирана престъпна група, като се надяваме в следващите часове да се съберат доказателства и за вторични престъпления“, коментира Гешев и уточни, че най-вероятно те ще са за длъжностно присвояване. По думите на зам. главния прокурор сложността в този случай е, че става дума за много документи. „Тази група е имала такса за услугата – 10 000 лв., срещу които се създават неистински документи. Шефът на клона е запознат с тази схема и е участвал в групата“, заяви Иван Гешев. „Интересно е, че на съответните досиета, които не е трябвало да се проверяват, се е слагала бележка „СМЧ“ – означава „силно мой човек“, коментира той. Сподели:", "date": "2019.03.09", "title": "ГОРЕЩА ТЕМА! Зам.-главният прокурор Иван Гешев с разкрития за арестите в НОИ"}
{"url": "https://pik.bg/%D0%BA%D0%BE%D1%88%D0%BC%D0%B0%D1%80-%D0%BF%D0%B8%D1%8F%D0%BD-%D0%BF%D0%B0%D1%81%D1%82%D0%B8%D1%80-%D0%BF%D0%BE%D0%B4%D0%BF%D0%B0%D0%BB%D0%B8-%D1%81%D1%82%D0%B0%D0%B4%D0%BE-%D0%B2-%D0%B8%D0%BD%D0%B4%D0%B6%D0%B5-%D0%B2%D0%BE%D0%B9%D0%B2%D0%BE%D0%B4%D0%B0---80-%D0%BA%D0%BE%D0%B7%D0%B8-%D1%81%D0%B0-%D0%BE%D0%B2%D1%8A%D0%B3%D0%BB%D0%B5%D0%BD%D0%B8-news824945.html", "text": "\"Кошмар! Беше ужасно! Гледката на овъглените животни още е пред очите ми. Заровихме труповете в 2-метрова яма в селото, защото в почивните дни около Националния празник - 3 март, не можеше да ги транспортираме до екарисаж.\" Това разказа Атанас Димитров, кмет на бургаското село Индже войвода, цитиран от столичен ежедневник. Преди дни при пожар в населеното място изгарят около 80 кози. Пламъците са потушени от един противопожарен автомобил и четирима огнеборци, но след това се разкрива ужасяваща гледка. \"Дойде багер и изкопа голямата яма, където нахвърлихме труповете. Бях там и не мога да ви опиша какво е да видите толкова мъртви животни на едно място. Няма опасност от разпространение на зарази, тъй като ги заровихме надълбоко\", обясни Димитров. При извършения оглед не са открити следи от умишлен палеж, съобщиха от Областната дирекция на полицията в Бургас. Кметът на Индже войвода има своя версия за инцидента. \"За животните се грижи 53-годишният Калин, който не им е стопанин, а само им е пастир. Но всички в селото знаят, че той по 24 часа в денонощието е пиян. Този човек често е неадекватен и си мисля, че е забравил запалената си цигара. Оттам е тръгнал пожарът и животните са загинали. Опитвали сме да му говорим да намали пиенето и да стане по-отговорен, но той не слуша никого и си прави каквото си иска\", заяви Димитров и призна, че е вдигнал ръце от съселянина си. В Индже войвода се молят и кръстят да не се стига до по-големи трагедии и да няма човешки жертви заради безхаберие. По време на опожаряването на селскостопанската постройка с площ от 120 квадратни метра са се чували ужасяващите стенания на загиващите животни, които не са могли да се спасят от пламъците с бягство, разказаха местните жители. След огнения ад са оцелели едва 12 кози. Точните причините за пожара, както и стойността на нанесените щети са в процес на изясняване. Кметът не можа да посочи дали ще бъдат платени обезщетения за загиналите кози, тъй като преди това трябва да има позиция на ветеринарите, които са направили оглед на труповете. Сподели:", "date": "2019.03.09", "title": "КОШМАР! Пиян пастир подпали стадо в Индже войвода - 80 кози са овъглени"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%BF%D0%B0%D1%86%D0%B8%D0%B5%D0%BD%D1%82-%D0%BE%D1%82%D0%BA%D1%80%D0%B8-%D0%BE%D0%B3%D1%8A%D0%BD-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B2-%D0%BF%D1%80%D0%B0%D0%B3%D0%B0-%D0%B8-%D1%80%D0%B0%D0%BD%D0%B8-%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-news825159.html", "text": "Пациент откри огън в болница в чешката столица Прага и рани двама болни, намирали се в неговата стая, предадоха световните агенции, цитирани от БТА и Нова телевизия. Инцидентът е станал около полунощ. Един от ранените е в тежко състояние. Нападателят и двамата ранени са лежали в една и съща болнична стая в отделението по хематология. Полицията води разследване на мотивите на нападателя, който бил обезоръжен от медицинските сестри, чули изстрелите. Сподели:", "date": "2019.03.09", "title": "Екшън: Пациент откри огън в болница в Прага и рани двама души"}
{"url": "https://pik.bg/%D1%83%D0%B4%D0%B0%D1%80-%D0%B2%D1%8A%D0%B2-%D0%B2%D1%8A%D1%80%D1%88%D0%B5%D1%86-%D0%BF%D0%BE%D0%BB%D0%B8%D1%86%D0%B0%D0%B8-%D0%BA%D0%BE%D0%BD%D1%84%D0%B8%D1%81%D0%BA%D1%83%D0%B2%D0%B0%D1%85%D0%B0-389-%D0%BB%D0%B8%D1%82%D1%80%D0%B0-%D0%B4%D0%BE%D0%BC%D0%B0%D1%88%D0%BD%D0%B0-%D1%80%D0%B0%D0%BA%D0%B8%D1%8F-news824890.html", "text": "Вчера полицаи от Вършец направиха специализирана полицейска операция за противодействие на контрабандата, съхранението и разпространението на акцизни стоки без български акцизен бандерол. По време на акцията те открили общо около 389 литра наливен алкохол без български бандерол в три частни дома - два в село Долно Озирово и един - в с. Черкаски. От жилищата на 77-годишен жител на Черкаски и 72-годишна и 59-годишен жители на с. Долно Озирово са иззети 110 литра, 136 литра и 143 литра алкохол в различни съдове. Полицаи иззеха 389 литра домашна ракия. Сподели:", "date": "2019.03.09", "title": "УДАР ВЪВ ВЪРШЕЦ: Полицаи конфискуваха 389 литра домашна ракия"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%B2%D0%B0%D1%81%D0%B8%D0%BB-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D0%B7%D0%B0%D0%BA%D1%8A%D1%81%D0%B0-%D1%81-%D0%BE%D1%87%D0%B8%D1%82%D0%B5-news824748.html", "text": "Големият Васил Михайлов, който на 6 април навършва 81 години, се оплака от влошено зрение. Обичаният актьор, който изигра Капитан Петко войвода в едноименния филм, не направи самоцелно откровение, а сподели проблема си по повод инициативата на Общобългарския комитет \"Васил Левски\". Михайлов се присъедини към каузата за издаването на диска \"Васил Михайлов чете Вазов и Ботев\", в която чете стихове от двамата поети. Актьорът прави това безвъзмездно, въпреки че в момента чете трудно. \"Малко професионално закъсах с очите и затова трудно чета, но все едно. Когато си много сам и вземеш Ботев или Вазов, и целият свят идва при тебе\", сподели с вълнение актьорът. \"Ботев и Вазов ще бъдат вечният огън на нашето родолюбие. Много исках да участвам в това четене за големите революционери на България\", обясни актьорът. Васил Михайлов не за първи път се включва в подобна инициатива. Още преди промените в националното радио записва касети с текстове на Йордан Радичков, на Николай Хайтов с поезия, а после ги праща по казарми и училища, пише всекидневник. \"Много често по време на празници ме канят различни кметове да участвам в разнообразни местни инициативи - да чета произведения на различни автори, да чета Вазов. Сега с тези стихове ще може всеки, който желае, да си ги изтегли и да ги включи в програмите или в часовете си в училищата\", коментира Михайлов. Той допълва, че по време на записването на диска имало много емоционални моменти. Дори момчето, което се занимавало с техниката, се разчувствало и се наложило три пъти да спират работа. \"Най-много от всичко ме боли, че сме разделени, че бягат младите от България. Но аз съм си тук и никога не ми е минавала тази мисъл през главата\", споделя 81-годишният актьор, който продължава да играе в три театъра и в пет постановки. Сподели:", "date": "2019.03.09", "title": "ДРАМА: Големият Васил Михайлов закъса с очите"}
{"url": "https://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%BE%D1%82%D0%BA%D1%80%D0%B8%D0%B2%D0%B0-%D0%B8%D0%B7%D0%BB%D0%BE%D0%B6%D0%B1%D0%B0-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news825010.html", "text": "Председателят на Народното събрание Цвета Караянчева ще представи в Кърджали пътуващата изложба „140 години от Учредителното събрание и приемането на Търновската конституция“. Това съобщиха от пресцентъра на Народното събрание. Експозицията е подредена във фоайето на театъра и ще бъде открита в понеделник, 11 март 2019 г., от 11.00 часа. Домакин на събитието ще бъде областният управител Никола Чанев. Поканени са да присъстват народните представители от област Кърджали, местната власт, ръководители на държавни институции, културно-просветни средища, директори на училища, ученици, медии. Ще участват и гвардейците от ученическия отряд на Езиковата гимназия „Христо Ботев“. Изложбата ще остане в Кърджали до 15 март. Сподели:", "date": "2019.03.09", "title": "Цвета Караянчева открива изложба в Кърджали"}
{"url": "https://pik.bg/%D0%B6%D1%8A%D0%BB%D1%82%D0%B8%D1%82%D0%B5-%D0%B6%D0%B8%D0%BB%D0%B5%D1%82%D0%BA%D0%B8--%D1%81%D0%B5-%D0%BD%D0%B0%D0%B4%D1%8F%D0%B2%D0%B0%D1%82-%D0%BD%D0%B0-%D0%BD%D0%BE%D0%B2-%D1%81%D1%82%D0%B0%D1%80%D1%82-%D0%B2-%D0%BF%D0%BE%D1%80%D0%B5%D0%B4%D0%BD%D0%B0%D1%82%D0%B0-%D1%81%D1%8A%D0%B1%D0%BE%D1%82%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%BD%D0%B0-%D0%B2%D1%8A%D0%BB%D0%BD%D0%B0-news825094.html", "text": "ТАСС, цитирана от \"Фокус\". Секциите на френското обществено движение \"Жълти жилетки \" от Париж и провинцията призова привържениците си да се включат активно в съботните шествия, които са 17-ти поред, съобщава \"Решаващ акт \", така представителите на групата „Франция в гняв“ са нарекли манифестацията на Марсово поле в Париж, която започва още в първата половина на деня. Те изтъкват ненасилствения характер на протеста си и обещават \"да продължат мирната си акция докато не се приемат всички техни искания в социалната, данъчната и екологичната сфера \". По същото време край Триумфалната арка ще се съберат участници в друга съботна акция във френската столица – „Думата на жените“. Тя се организира също от „Жълтите жилетки“ в подкрепа на френските жени. Група активисти, обединени в „Национален съвет на Съпротивата“, призовава за митинг на площад „Република“. В района на Париж участниците в движението планират още флашмоб на един от терминалите на летище Руаси-Шарл дьо Гол, на север от столицата. Времето и подробностите на тази акция все още се уточнява. В провинцията се планира демонстрации да се проведат в големите регионални центрове като Страсбург, Лил, Бордо, Тулуза. Организаторите им разчитат на втори живот за „антиданъчната революция“. Според политическите анализатори обаче движението вече дава заявки за известна умореност и „започва да се задъхва“. Миналата събота, по официални данни, за първи път участниците са били по-малко от 40 000 души. Продължителното противопоставяне на „Жълтите жилетки“ се превърна в истинска „война на изтощение“ за силите на реда. По време на демонстрациите различна степен на наранявания са получили 2 200 протестиращи и близо 1500 души от силите на реда, по официални данни. Правоохранителните служби дежурят в събота по 17-18 часа. Полицейска служителка от антикриминалната бригада разказва, че по време на тези дежурства тя едвам е успявала да се предпазва от твърдите предмети, които са хвърляли по нея, и от ударите с железни пръти. „Ние също сме граждани и също сме заинтересовани да се повиши покупателната ни способност. За съжаление, обаче, в момента в протестите на „жълтите жилетки“ има повече погромаджии и по-малко истински „жълти жилетки“. Международните организации препоръчват на официален Париж да „продължи диалога“, но „едновременно с това и призоваваме властите сериозно да разучат всеки случай на извънредно прилагане на сила“, заявява върховният комисар на ООН по правата на човека, Мишел Бачелет, който е бивш президент на Чили. Според френския философ Рафаел Антовен слабостта на движението се съдържа във факта, че „до този момент то тъй и не направи опит да премине от отказ към проект“. Затова и \"жълтите жилетки\" могат до безкрайност да продължат да се събират всяка събота, но едва ли ще продължат напред. Той е на мнение, че сред френската политическа опозиция днес няма сили, готови да станат изразители на настроенията на подобно спонтанно гражданско движение. И все пак то постигна сериозни успехи в сферата на комуникацията. То превърна в символ на гражданското неподчинение жълтата светлоотражателна жилетка, която всеки шофьор трябва да има. Президентът на Френската република Еманюел Макрон предложи на обществото да потърси решение на пътя към общонационални граждански дебати. Но в същото време \"Жълтите жилетки\", заявиха ясно, че очакват не дълги дебати, а незабавни решения. На властите тепърва все още им предстои да се адаптират към новото темпо в епохата на социалните мрежи. Движението на \"Жълтите жилетки \" се роди през миналата есен като протест против повишаване на таксите за автомобилното гориво. До този момент списъка с исканията му все повече набъбва. Представителят на еколозите Сирил Дион и една от основателките на „жълтите жилетки“ Присила Людоски застъпват позицията за по-строго облагане с данъци на предприятията, които нанасят вреда на околната среда. Един от обектите на техните критики са и авиокомпаниите. През тази седмица властите предложиха нов вид компенсации за предприятията, които търпят загуби в резултат на съботните протести. Те ще могат да се обръщат към тях с молба да отлагат плащането на данъците си или да им се правят данъчни отстъпки. Организацията на предприемачите „Урбанизирана Франция“ е направила сметка какви загуби търпя предприятията вследствие на протестите. По нейни данни за много от тях загубите се изчисляват в размери между 20 и 70 на сто от техните доходи и на практика не могат да се възстановят. Освен това френските градове вече са изчислили, че щетите от разрушенията в тях се равняват на повече от 30 милиона евро. Уреждането на сметките обаче все още не е приключило., се заключава в коментара на руската телеграфна агенция ТАСС. Сподели:", "date": "2019.03.09", "title": "\"Жълтите жилетки \" се надяват на нов старт в поредната съботна протестна вълна"}
{"url": "https://pik.bg/%D0%BE%D1%80%D0%B1%D0%B0%D0%BD-%D0%BC%D0%BE%D0%B6%D0%B5-%D0%B4%D0%B0-%D0%B8%D0%B7%D0%BB%D0%B5%D0%B7%D0%B5-%D1%81%D0%B0%D0%BC-%D0%BE%D1%82-%D0%B5%D0%BD%D0%BF-news825035.html", "text": "Никой не е задължен да остане в ЕНП, посочи Манфред Вебер на партийния форум, на който присъстваха генералният секретар на НАТО Йенс Столтенберг и германският министър на отбраната Урсула фон дер Лайен. Фидес е добре дошла, но ЕНП се основава на общи ценности и идеи, допълни водещият кандидат на европейската десница за председател на Еврокомисията.  Всеки, който стъпва на общите идеи, може да остане, други могат да напуснат или трябва да бъдат изгонени, ако повече не приемат общата база. Така че решението е на Орбан, казва Манфред Вебер, лидер на ПГ на ЕНП. Няма да правим компромиси с имиграцията и защитата на християнските ценности, заяви унгарският премиер. Той посочи, че би желал ЕНП да се реформира за да може антиимигрантски формации като неговата да останат, но при спора може да се окаже, че мястото на Фидес е извън партията. Орбан подчерта,че управляващата в Полша политическа сила \"Право и справедливост\" не е член на ЕНП. Ако трябва да започнем нещо ново, първо ще разговаряме с Полша. Отивам там в неделя за церемониите за годишнината от приемането й в НАТО, а на 15 март полският премиер идва Унгария за нашия национален празник, твърди Виктор Орбан. Казусът Фидес е в дневния ред на заседание на ЕНП, насрочено за 20 март. Лидерът на групата на ЕНП в Европарламента Манфред Вебер заяви, че унгарският премиер Виктор Орбан трябва да реши към кое политическо семейство да принадлежи неговата партия Фидес. По-рано Орбан каза, че формацията му може да напусне ЕНП на фона на скандал около негативна медийна кампания на Будапеща срещу водещи политици на Евросъюза. Поредната размяна на реплики стана на фона на форум на ЕНП във Варшава, посветен на сигурността. Сподели:", "date": "2019.03.09", "title": "Орбан може да излезе сам от ЕНП"}
{"url": "https://pik.bg/%D0%B2%D1%80%D0%B5%D0%BC%D0%B5%D1%82%D0%BE-%D1%81%D0%B5-%D0%BF%D1%80%D0%BE%D0%BC%D0%B5%D0%BD%D1%8F-%D0%BE%D0%B1%D0%BB%D0%B0%D1%86%D0%B8-%D0%B8-%D0%B4%D1%8A%D0%B6%D0%B4-%D0%BF%D1%80%D0%B5%D0%B7-%D0%BF%D1%8A%D1%80%D0%B2%D0%B8%D1%8F-%D0%BF%D0%BE%D1%87%D0%B8%D0%B2%D0%B5%D0%BD-%D0%B4%D0%B5%D0%BD-%D0%B5%D1%82%D0%BE-%D0%BA%D1%8A%D0%B4%D0%B5-%D1%89%D0%B5-%D0%B2%D0%B0%D0%BB%D0%B8-%D0%BA%D0%B0%D1%80%D1%82%D0%B0-news825038.html", "text": "В съботния ден вятърът в Северна България ще се ориентира от северозапад и ще е до умерен, в останалите райони - слаб, предимно от югозапад. Облачността ще е променлива и след обяд на отделни места, главно в северозападната половина на страната, ще превали краткотраен дъжд. Максималните температури ще са между 18 и 23 градуса, съобщават от НИМХ. Над Черноморието ще има променлива облачност, често намаляваща до слънчево. Максималните температури ще са 19 -21 градуса. Температурата на морската вода е 7-8 градуса. Вълнението на морето ще бъде 1-2 бала. Над планините облачността ще е променлива. Главно след обяд на отделни места слабо ще превали. Ще духа умерен до силен, предимно западен вятър. Максималната температура на 1200 метра ще бъде около 12 градуса, на 2000 метра - около 6 градуса. Сподели:", "date": "2019.03.09", "title": "ВРЕМЕТО СЕ ПРОМЕНЯ: Облаци и дъжд през първия почивен ден. Ето къде ще вали (КАРТА)"}
{"url": "https://pik.bg/%D0%BD%D1%84%D1%81%D0%B1-%D1%89%D0%B5-%D0%BF%D0%BE%D1%87%D0%B5%D1%82%D0%B5-%D0%BF%D0%B0%D0%BC%D0%B5%D1%82%D1%82%D0%B0-%D0%BD%D0%B0-%D0%BD%D0%B5%D0%B2%D0%B8%D0%BD%D0%BD%D0%B8%D1%82%D0%B5-%D0%B6%D0%B5%D1%80%D1%82%D0%B2%D0%B8-%D0%BF%D1%80%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8%D1%8F-%D0%B0%D0%BA%D1%82-%D0%BD%D0%B0-%D0%B6%D0%BF-%D0%B3%D0%B0%D1%80%D0%B0-%D0%B1%D1%83%D0%BD%D0%BE%D0%B2%D0%BE-news825103.html", "text": "НФСБ По повод 34-тата годишнина от кървавия атентат на жп гара „Буново“ партия Национален фронт за спасение на България ще почете паметта на невинните жертви на протурския тероризъм пред паметника на загиналите при терористичния акт от 10.30 часа на жп гара „Буново“. Това съобщиха от пресцентъра на . На поклонението ще присъстват председателят на партията Валери Симеонов и депутати от НФСБ. Сподели:", "date": "2019.03.09", "title": "НФСБ ще почете паметта на невинните жертви при терористичния акт на жп гара Буново"}
{"url": "https://pik.bg/%D1%81%D0%B5%D1%80%D0%B8%D0%BE%D0%B7%D0%BD%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%BF%D1%80%D0%B8-%D1%80%D0%B8%D0%BC%D1%81%D0%BA%D0%B8%D1%82%D0%B5-%D0%B2%D1%8A%D0%BB%D1%86%D0%B8-news824926.html", "text": "След треньора на Рома Еузебио Ди Франческо, с клуба се разделя и спортният директор Мончи, пишат медии в Италия. Специалистът се договори със собствениците за разтрогване на договора му по взаимно съгласие. Мончи ще подпише тригодишен договор с Арсенал, където ще се събере с мениджъра Унай Емери. Двамата работеха заедно в Севиля. За мястото на специалиста в Рома се споменават три имена на този етап - Валтер Сабатини, Карло Ости и Луис Кампос, акцентира \"Топспорт\". Сподели:", "date": "2019.03.09", "title": "Сериозни промени при \"римските вълци\""}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%81%D1%8A%D0%B4%D1%8A%D1%82-%D0%B3%D0%BB%D0%B5%D0%B4%D0%B0-%D0%BC%D0%B5%D1%80%D0%BA%D0%B8%D1%82%D0%B5-%D0%BD%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%82%D0%B5-%D0%BE%D1%82-%D0%BE%D1%80%D0%BB%D0%B0%D0%BD%D0%B4%D0%BE%D0%B2%D1%86%D0%B8-news825101.html", "text": "Акцията се проведе на 7 март, след няколко месечно наблюдение и разследване. По време на операцията в жилища, автомобили и при лични обиски са намерени наркотици, огнестрелни оръжия, близо един тон тютюн, както и  машина за нарязването му. Иззети са и автомобили, за част от които има данни, че са крадени. Според разследващите, групата е действала повече от три години. Разследва се нейна съпричастност  към тежки престъпления през последните години в различни краища на страната – грабежи, включително в  поща, кражби на промишлени машини и  влакови релси. Има данни, че участници в групата са извършвали погроми на паметници в Централните софийски гробища, за да принудят близките на починалите да потърсят услугите им за възстановяване. Участниците бяха задържани за  72 часа, а днес Специализираната прокуратура ще внесе в  съда искане за постоянното им задържане, съобщава Нова телевизия. Съдът ще гледа мерките за неотклонение на задържаните в столичния квартал \"Орландовци\". Спецпрокуратурата обвини 14 души сред които двама полицаи от Второ районно управление в столицата. Обвиненията са за  участие в група за наркотици, грабежи, кражби, производство и разпространение на акцизни стоки без бандерол. Сподели:", "date": "2019.03.09", "title": "ГОРЕЩА ТЕМА: Съдът гледа мерките на арестуваните от Орландовци"}
{"url": "https://pik.bg/%D0%BA%D0%B8%D1%82%D0%B0%D0%B9%D0%BA%D0%B0-%D1%81%D0%B5-%D0%BE%D1%82%D1%80%D0%B5%D1%87%D0%B5-%D0%BE%D1%82-%D1%81%D0%B8%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%BB%D0%B0%D0%B1-%D1%83%D1%81%D0%BF%D0%B5%D1%85-news824925.html", "text": "Жената бе разочарована от това, че 12-годишното момче не се представи добре на тест. Детето получи едва 81 процента от 100 възможни. Резултатите на сина разгневиха майката. Тя го взе от училище с кола, закара го в центъра на Пекин, стовари момчето, удари му няколко шамара, остави го на улицата и си тръгна. Жители на китайската столица предадоха разриданото момче на полицията. Служители на реда се опитаха да го върнат на майка му. Жената обаче категорично отрече да има нещо общо с двойкаждията. Изоставеното дете бе настанено при свой чичо, допълни  лондонското издание. Китайка се отказа от своя син заради слаб успех, пише британският в. \"Дейли мейл\". Сподели:", "date": "2019.03.09", "title": "Китайка се отрече от сина заради слаб успех"}
{"url": "https://pik.bg/%D0%B1%D1%83%D0%BB%D0%B3%D0%B0%D1%80%D0%B3%D0%B0%D0%B7-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%B8%D1%80%D0%BE%D0%B4%D0%BD%D0%B8%D1%8F-%D0%B3%D0%B0%D0%B7-%D0%BE%D1%82-%D0%B0%D0%BF%D1%80%D0%B8%D0%BB-news825047.html", "text": "Причината за исканото леко увеличение на цените е в поскъпването на долара и алтернативните на газа горива. Ако регулаторът одобри искането, през следващите 3 месеца един мегаватчас ще струва 45 лева без такси и налози, отбелязва БНР. Природният газ трябва да поскъпне с около процент от април. Това предложение е внесло газовото дружество \"Булгаргаз\" в Комисията за енергийно и водно регулиране (КЕВР). Сподели:", "date": "2019.03.09", "title": "\"Булгаргаз\" предлага поскъпване на природния газ от април"}
{"url": "https://pik.bg/%D0%B3%D1%8A%D0%B1%D0%B8%D1%87%D0%BA%D0%B8-%D0%B2-%D0%B3%D1%8A%D1%80%D0%BB%D0%BE%D1%82%D0%BE-%D0%BF%D1%80%D0%B8%D1%87%D0%B8%D0%BD%D1%8F%D0%B2%D0%B0%D1%82-%D0%BF%D0%BD%D0%B5%D0%B2%D0%BC%D0%BE%D0%BD%D0%B8%D0%B8%D1%82%D0%B5-news825041.html", "text": "Гъбички, а не бактерии причиняват почти всички пневмонии на континента тази година, прекарани в резултат на грипа, разкри Европейският център по грип и ОРЗ. Въпросната гъбичка се нарича аспергилиус и е от вида на тази, която се появява като сиво петънце, ако се навлажни хляб. Вирусната вълна, която ни покосява в момента, води до тежки усложнения като бронхит и пневмония, предупредиха джипита. Вирусът на грипа може да удари сърцето, като докарва миокардит и перикардит, провокира и куп други увреждания. Това може да се случи дори когато е лекуван навреме и адекватно, заявиха епидемиолози. Дали той ще удари други органи и системи, зависи от това дали човек е здрав като цяло, или страда от хронично заболяване. Обикновено инфекцията създава усложнения там, където е „слабото място“ в организма. Едни от най-честите и трудно различими заболявания, провокирани от заразата, са вирусните миокардити и перикардити. Те са твърде непредсказуеми. Появяват се в резултат на грипните вируси - особено тези, които са от по-резистентните щамове. Атакуват по-силно имунната система и довеждат до много бързо развиване на бактериални инфекции. От своя страна самите вируси понякога пък атакуват миокарда на сърцето. Така в него се развиват лимфоцитни инфилтрации, довеждащи до възпаляването му. Получава се т.нар. миокардит, който представлява възпаление на сърдечния мускул. Ако това състояние не се улови навреме, се стига до тежки перикардни изливи – състояния, в които се събира течност в перикардната кухина, предупреждават кардиолози. Типичният симптом за развиващ се миокардит е недостигът на въздух в определени моменти до прерастването му в по-продължителни пристъпи на задух. Затова когато човек неотдавна е боледувал от грип и почувства затруднения в дишането, придружени с лесна уморяемост, трябва да си направи кардиологичен преглед. Миокардитът възниква между четвъртия и седмия ден от инфекцията - тогава, когато очакваме подобряване на състоянието и оздравяване от инфлуенцата. Ако пациентът е и хипертоник от години, но след прекаран грип кръвното му започне да се понижава, съвсем не бива да се радва. Напротив, намаляването на артериалното налягане също е белег за начален стадий на миокардит в резултат на остра вирусна инфекция. Сподели:", "date": "2019.03.09", "title": "Гъбички в гърлото причиняват пневмониите"}
{"url": "https://pik.bg/%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BC%D0%B5-%D0%B4%D0%B5%D0%BD%D1%8F-%D0%BD%D0%B0-%D1%81%D0%B2%D0%B5%D1%82%D0%B8-40-%D0%BC%D1%8A%D1%87%D0%B5%D0%BD%D0%B8%D1%86%D0%B8-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-%D1%82%D1%80%D0%B8-%D0%BA%D1%80%D0%B0%D1%81%D0%B8%D0%B2%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B8%D0%BC%D0%B5%D0%BD%D0%B0--news825066.html", "text": "- Денят на Свети Четиридесет мъченици в нашия календар е свързан с победата на цар Иван Асен Втори над византиеца Теодор Комнин, станала на 9 март 1230 година. По този случай българският владетел построил в столицата Търново прочутия храм \"Свети Четиридесет мъченици\". Християнските светци са влезли и в народния ни празничен календар, като са дали името на един хубав пролетен празник - \"Свети Четирсе\", наричан още Младенци. Той се чества за здраве на децата, най-вече на момчетата, но е и подготовка за настъпването на пролетното равноденствие. На този ден се месят младенци - обредни хлебчета във формата на кукли, намазани с мед. Те са 40 на брой. Толкова са и пълнените чушки с боб на трапезата, и постните сарми. С 40 залъка и с 40 глътки се приветства небесното светило, което от този ден \"се обръща към лятото\" и стремително започва да се издига към точката на пролетното слънцестоене. Църквата определя този ден и като празник на четиридесетте войници от арменския полк в римския гарнизон в град Севастия, които след жестоки мъчения умират за своята вяра по време на преследванията на християните от император Ликиний през пети век. Сподели:", "date": "2019.03.09", "title": "ГОЛЯМ ПРАЗНИК: Отбелязваме деня на свети 40 мъченици, празнуват три красиви български имена и се прави специален ритуал"}
{"url": "https://pik.bg/%D0%B1%D0%B5%D0%B7%D0%BF%D0%BE%D1%89%D0%B0%D0%B4%D0%BD%D0%B0-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B0%D1%82%D0%B0%D0%BD%D0%B0%D1%81%D0%BE%D0%B2%D0%B0-%D0%B8%D0%B7%D0%BE%D0%B1%D0%BB%D0%B8%D1%87%D0%B8-%D0%BD%D0%B8%D0%BD%D0%BE%D0%B2%D0%B0-%D0%B2-%D0%BF%D0%BE%D1%80%D0%B5%D0%B4%D0%BD%D0%B0-%D0%BB%D1%8A%D0%B6%D0%B0-news824852.html", "text": "За пореден път ми се налага след телевизионно участие на г-жа Нинова да бъда детектор на лъжата. Сделки в парламента няма, както твърди г-жа Нинова. Тази тема е обсъждана назад във времето на два съвета на Национална сигурност. Смятам, че вместо да опровергаваме тези твърдения, нека да призовем президента на разсекрети стенограмите, за да се спрат спекулациите по темата и на г-жа Нинова. Това призова президента Румен Радев от ефира на Нова телевизия депутатът от ГЕРБ Десислава Атанасова по темата със Закона за вероизповеданията и опрощаване на дълговете на Главното мюфтийство. \"Дори и Корнелия Нинова е вносител на част от промените в Закона за вероизповеданията. Да се твърди, че има сделки и задкулисие, отново казвам - носи негатив за всички партии. Едно разсекретяване на стенограмата ще донесе яснота и спокойствие на българските граждани\", изтъкна бившата здравна министърка. \"Народното събрание работи и без наличието на БСП в пленарната зала. Точките от дневния ред са изключително важни за българските граждани\", допълни тя. И уточни, че дневният ред за седмицата се определя на председателско заседание в началото на седмицата. \"Неведъж съм казвала, че БСП си търси аргумент за индулгенция при евентуална загуба. Твърденията им не са верни. Ако някой твърди, че има фалшификация на избори, трябвало е да се сезира Конституционния съд, а той не е сезиран. Това е\", коментира Атанасова твърдението на Корнелия Нинова от тази сутрин, че всички избори в България са били фалшифицирани. Сподели:", "date": "2019.03.09", "title": "БЕЗПОЩАДНА: Десислава Атанасова изобличи Нинова в поредна лъжа"}
{"url": "https://pik.bg/77-%D0%BC%D0%BB%D0%BD-%D0%BB%D0%B5%D0%B2%D0%B0-%D1%81%D0%BC%D0%B5-%D0%B8%D0%B7%D1%85%D0%B0%D1%80%D1%87%D0%B8%D0%BB%D0%B8-%D0%B7%D0%B0-3-%D0%BC%D0%B0%D1%80%D1%82-news825040.html", "text": "\"Сметките показват, че сме похарчили около 77 милиона лева за 3 март\", коментира директорът на Института за анализи и оценки в туризма Румен Драганов. \"Около 280 000 са пътуванията общо. От тях 60 000 са излезлите в чужбина, главно в съседните страни Гърция, Македония, Сърбия, Румъния. Но голяма част са предпочели България, и то най-вече хотели в планинските курорти, които предлагат балнео, спа и уелнес\", отчете той отминалите почивни дни около националния празник 3 март. Драганов направи и прогноза, че за Великден разходите, които почиващите ще направят, ще са в рамките между 80-100 млн. лева. 170 хиляди чужденци пък ще посетят страната ни по Великден. Сподели:", "date": "2019.03.09", "title": "77 млн. лева сме изхарчили за 3 март"}
{"url": "https://pik.bg/%D0%B5%D0%BA%D1%81%D0%BF%D0%B5%D1%80%D1%82-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D1%80%D0%BE%D0%B1%D0%BE%D0%B9%D0%BD%D0%B8%D1%82%D0%B5-%D0%B2-%D0%BF%D0%B5%D0%BD%D1%81%D0%B8%D0%BE%D0%BD%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%B2-%D0%BD%D0%BE%D0%B8-%D1%81%D0%B8%D0%BB%D0%B8%D1%81%D1%82%D1%80%D0%B0-%D0%BF%D0%BE-%D0%B2%D0%B0%D0%B6%D0%BD%D0%BE%D1%82-news825115.html", "text": "Донякъде съм изненадан от случилото се с НОИ Силистра. Новост е това за миньорские пенсии и за достигането на стажа. Това коментира Петър Ганев от Института за пазарна икономика пред сутрешния блок на Нова телевизия след арестите за измами в НОИ Силистра. „Точно за такъв тип измами не бях чувал – призна Ганев. - Това, за мен, е нагло и вероятно заради това е хванато. При такива данни, бие на очи.  Явно на хората в НОИ им е направило впечатление и са сигнализирали. Това, което от НОИ са казвали е, че има много ясни данни след 2000 година какво точно става. Преди това нещата са били на хартия и няма данни какво точно се е случвало. Наистина преди 2000 година е много по-неясно кой какъв стаж има и какво е внасял. Възможно е тогава да се правят измами. След 2000 година обаче е доста по-трудно. Ясно е, че системата има своите пробойни, особенно в инвалидните пенсии. Заради това и там е голямата пробойна. Системата се реформира от парламента и от хората, които работят в областта на пенсииите. Важно е от тук нататък да предотвратим подобни измами. Има много тежки казуси и е много трудно тези хора да преминат отново през това, когато става дума за случилоо се в системата досега. Чухме, че става дума не просто за един човек в Силистра, който по някакъв начин е подменил един или друг документ. Тепърва ще видим за какви доказателства става дума. Също видяхме и при ТЕЛК-овете. Но това звучи доста нагло. Има доста истории за нагло крадене на пари и това излиза доста напред като схема след тях. Последните примери са, че няма скрупули когато се краде от ТЕЛК-ове, от здраве, пенсии. Не трябва да се взираме в мита, че проблемът на пенсионтото дело е краденето и фалшивите пенсии. Голямата тежест е системата, демогфарията, че ние работим за пенсиите на тези, които сега са в пенсионна възраст. Те натискат за по-големи пенсии и този конфликт е вечен и води до постоянен дисбаланс. Очевидно е, че контролът се затяга. Още повече че в последните години данните са много ясни, системата се изчиства. Това че прокуратурата се активизира също е положителен знак. Бавно и полека контрола се засилва, но дефицитът ще остане. В този казус не е най-важното влизането в затвора, а че има схема, която е прекъсната. Идеята е, че минавайки през този позор – арестуване и арест, тези хора ще имат едно на ум преди да започнат да го правят пак. Важно е прекъсването на схемата. Важното е, че има очевидно, контролни органи, които следят нещата”. Ситуацията коментира и председателят на Общинския съвет в Силистра Мария Димитрова. „Преди месец от телевизиите разбрахме за разслване за фалшиви ТЕЛК-ове – коментира Димитрова. - Вчера разбарахме за пенсиите. Нямаме сигнали срещу господин Пенчев, който стана ясно, че е замесен в случилото се.  Има комисии от лекари и не мога да коментирам дали има фалшиви пенсии. Разследващите трябва да обявят как точно стоят нещата”. Сподели:", "date": "2019.03.09", "title": "Експерт с коментар за пробойните в пенсионната система и скандала в НОИ Силистра: По-важното са не арестите, а че схемата е прекъсната"}
{"url": "https://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D0%B2-%D0%B0%D1%81%D0%BF%D0%B0%D1%80%D1%83%D1%85%D0%BE%D0%B2%D0%BE-%D1%81%D0%B8-%D0%BD%D0%B0%D1%80%D0%B8%D1%81%D1%83%D0%B2%D0%B0%D1%85%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B8-%D0%BF%D1%8A%D1%82%D0%B5%D0%BA%D0%B8-news824881.html", "text": "Група недоволни жители на варненския квартал \"Аспарухово\" сами си нарисуваха пешеходни пътеки на кръговото на центъра в квартала. \"След приключване на ремонтните дейности трябваше да се положи временна маркировка по изискване на закона, но такава няма. Няма и поставени знаци\", ожалиха се те пред \"Варна24\". Така след неколкократни пререкания между пешеходци и шофьори за пресичането, жителите на квартала решиха проблема, макар и временно. Акцията им получи одобрение и подкрепа и от преминаващите пешеходци. Сподели:", "date": "2019.03.09", "title": "КУЛТОВО: В \"Аспарухово\" си нарисуваха пешеходни пътеки"}
{"url": "https://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%BE%D1%82%D0%BD%D0%BE%D1%81%D0%BD%D0%BE-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%82%D0%B5-%D0%BF%D0%BB%D0%B0%D0%BD%D0%BE%D0%B2%D0%B5-%D0%BD%D0%B0-%D0%BA%D1%80%D0%B0%D0%BB%D0%B5%D1%82%D0%B5-news824873.html", "text": "Ръководството на гранда Реал Мадрид състави трансферен списък за лятото, пише \"Гол\", позовавайки се на информация от Пиренеите. Въз визираната листа липсват конкретни имена, като тя е избрана по позиции. Твърди се, че \"кралете\" ще търси централен защитник, ляв бранител, двама халфове и един нападател. Спряганите футболисти за \"Сантяго Бернабеу\" са безброй, като се очаква да има поне едно бомбастично име. Най-вероятно това ще е звездата на Челси Еден Азар, който не крие, че мечтае да играе за Реал. Килиан Мбапе, Хари Кейн, Кристиан Ериксен съща са свързвани с \"белия балет\". Новият защитник пък може да е Давинсон Санчес. В Мадрид планират още да налагат и част от настоящите си млади играчи, сред които правещият отлично впечатление Винисиус. Трансферните цели ще бъдат окончателно определени след избирането на нов треньор. Фаворит за поста е свободният Жозе Моуриньо. Сподели:", "date": "2019.03.09", "title": "Любопитна информация относно трансферните планове на \"кралете\""}
{"url": "https://pik.bg/%D0%B7%D0%B2%D0%B5%D0%B7%D0%B4%D0%BD%D0%B0-%D1%80%D0%BE%D0%BA%D0%B0%D0%B4%D0%B0-%D0%BF%D1%80%D0%B8-%D0%B1%D0%B8%D0%B0%D0%BD%D0%BA%D0%BE%D0%BD%D0%B5%D1%80%D0%B8%D1%82%D0%B5-news824954.html", "text": "Ювентус може да осъществи любопитен ход, що се отнася до треньорска рокада. Клубът обмисля да върне Антонио Конте от следващия сезон, пише \"Топспорт\", позовавайки се на информация от Апенините. Визира се, че собственикът на клуба Андреа Аниели вече е провел разговор с Конте, който за последно бе начело на Челси, но бе уволнен през юли, миналата година. Обсъждана е възможността специалистът да смени Масимилиано Алегри. В информация се отбелязва още, че в щаба на евентуалния нов треньор ще влезе и легендата Андреа Пирло. Сподели:", "date": "2019.03.09", "title": "Звездна рокада при \"бианконерите\"?"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA---%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%BE%D0%B2%D0%BD%D0%B8%D1%82%D0%B5-%D0%B4%D0%B0-%D0%BD%D0%B5-%D1%80%D0%B0%D0%B7%D1%87%D0%B8%D1%82%D0%B0%D1%82-%D0%BD%D0%B0-%D0%BA%D1%8A%D1%81%D0%BC%D0%B5%D1%82%D0%B0-%D1%81%D0%B8-%D1%81%D0%BA%D0%BE%D1%80%D0%BF%D0%B8%D0%BE%D0%BD%D0%B8%D1%82%D0%B5-%D0%B3%D0%BE%D1%82%D0%BE%D0%B2%D0%B8-%D0%B7%D0%B0-news825063.html", "text": "Тези от вас, които пътуват, да избягват запознанствата и да не разчитат на късмета си, а да бъдат внимателни. На работното място успехът е с вас. Може да ви изнудят да проведете срещи с ваши делови партньори. Не давайте обещания за съвместен бизнес или за участие в нови проекти. Предстоят ви успешни делови запознанства. Не разчитайте на късмета си, а работете активно. Този ден ви позволява да пътувате и да водите преговори за бъдещо съдружие. Късметът може да ви изневери само, ако решите да вървите срещу Съдбата си. На работното място ви очакват успехи, но и разочарования заради вашите колеги. Ако сте спокойни, ще ги избегнете още сутринта и ще продължите уверено към целта си. Във ваша полза е следобед да проведете планираните срещи. Предпазвайте се от делови запознанства. От една страна сте разочаровани от вашите близки и колеги, а от друга ви очакват положителни промени, ако сте внимателни в думите си. Занимаващите се с частен бизнес да не подготвят договори, с изключение на тези, които се занимават с търговия, а и днес е техния силен ден. Стабилизирайте постигнатото и финансовото си състояние. Нуждаете от почивка, за да не навредите на здравето си, затова, ако имате възможност, е добре да си останете у дома. Заетите в банковата система да не се изкушават на маса и чашка да дават обещания за кредетиране на своите приятели. Денят не предполага активна работа, но бъдете отговорни и перфектни по отношение на служебните си задачи, ако се налага да се занимавате с тях. Проявете търпение и разбиране към досадни гости, които целят да ви изнудят да им дадете пари без връщане, при това без да ви казват за какво са им. Вместо да се ядосвате на колегите си, че сте по-заети от очакваното заради техни задължения се огледайте и се заемете със служебните си задачи. Избегнете всички делови срещи и разговори, защото няма да ви донесат нито полза, нито успех. Избегнете и запознанствата, които ще ви изнервят допълнително, особено ако не са ви приятни. В този ден сте готови за трудови подвизи и за нова любов. Предпазвайте се от разочарования. Късметът не е на ваша страна. На работното място, завършете задачите и вечерта се отдайте на активна почивка. В служебните ви отношения цари хармония, която може да се срине заради вашето безпричинно недоволство. Овладейте ината си, който вреди на личните ви отношения и ви носи самота, но също така блокира добрите ви възможности и успехи на работното място. Не е изключено да проведете неочаквани делови срещи, които ще се окажат началото на продължителни успешни отношения. Запознанствата преценявайте правилно, за да си спестите бъдещи проблеми, особено ако са свързани и с професионалните ви планове. Предприемете промени, но разчитайте на себе си и не споделяйте плановете си. Не пропускайте вечерта да си дадете почивка, дори и ако имате делови задължения. Общувате с нетипична за вас лекота. Не е във ваша полза да сте прекалено доверчиви, инатливи и да се изкушавате да флиртувате. Деловите разговори са успешни преди обед. Въпреки, че ще сте доволни от срещите, които сте планирали за този ден, предпазливостта е задължителна. Проявете сдържаност и търпение, за да се справите с трудностите в личен план, които ви изнервят без причина или заради вашата гузна съвест. Не са изключени роднински скандали имотни разправии и проблеми, в които ще намесят и вас. Не е във ваша полза да обсъждате сделки или да поставяте подписа си под тях, а и денят го забранява. Сподели:", "date": "2019.03.09", "title": "САМО В ПИК - ХОРОСКОПЪТ НА АЛЕНА: Овните да не разчитат на късмета си, Скорпионите готови за за нова любов"}
{"url": "https://pik.bg/%D0%B8%D1%81%D0%BA%D1%80%D0%B5%D0%BD%D0%BE-%D0%B8-%D0%BB%D0%B8%D1%87%D0%BD%D0%BE-%D0%BD%D0%B0%D1%82%D0%B0%D0%BB%D0%B8%D1%8F-%D0%B3%D1%83%D1%80%D0%BA%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B5-%D0%B9-%D0%B4%D0%B0%D0%B2%D0%B0-%D1%81%D0%B8%D0%BB%D0%B8-%D1%81%D0%BB%D0%B5%D0%B4-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D1%8A%D0%BF%D1%80%D1%83%D0%B3%D0%B0-%D0%B9-news825000.html", "text": "Все повече млади жени отлагат раждането на деца в името на развитието на своята кариера. В България е трудно да си жена, но приоритетите се променят с времето. Ако първоначално една млада жена е концентрирана върху професията и кариерата си, когато се появят децата, нейното внимание и сили се насочват към тях. Българката умее да разпределя приоритетите си. Това заяви бившата Мис България Наталия Гуркова пред Нова телевизия. Гуркова коментира и увлечението на младите момичета към пластичните корекции: \"Аз съм фен на по-естествената красота. Не знам в България защо се наложи тази красота, дело на пластичните хирурзи, с екстеншъни, които не създават такъв естествен вид. Нека се наложи по-приятният вид, както изглеждат дамите по света. Малко сме балкански манталитет. Красивото и нормите на естетиката у нас се различават от тези по света\". Според бившата миска момичетата могат да почерпят идеи от някоя световна личност или модна икона. \"Моят индивидуален стил е въпрос на личен вкус, изградила съм по-класически стил, рядко експериментирам с визията си. Българката е модерна, космополитна. Имаме и много талантливи български дизайнери, особено във висшата мода. Когато имам повод, винаги слагам рокли на български дизайнери. Гуркова коментира и своята лична драма - загубата на съпруга й - милионера Джордже Михалевич, който бе застрелян в ЮАР: \"Сила намирам във вярата ми в Бог, във вярата ми в самата себе си. Сила намирам в своето семейство, своите приятели, сила ми дават децата. Сила извира и от мен самата\". \"Искам да кажа на българската жена да има по-голямо самочувствие, защото тя има основание за това. Жената трябва да бъде женствена. Това е нашата най-голяма сила и нещото, което не трябва да променяме\", заяви Наталия Гуркова. Сподели:", "date": "2019.03.09", "title": "ИСКРЕНО И ЛИЧНО: Наталия Гуркова разкри кое й дава сили след убийството на съпруга й"}
{"url": "https://pik.bg/%D0%B5%D0%B2%D1%80%D0%BE%D0%BF%D0%B0-%D0%BD%D0%B8-%D0%B4%D0%B0%D0%B2%D0%B0-%D0%BF%D0%B0%D1%80%D0%B8-%D0%B7%D0%B0-%D0%B2%D1%82%D0%BE%D1%80%D0%B8-%D0%B0%D1%81%D0%BF%D0%B0%D1%80%D1%83%D1%85%D0%BE%D0%B2-%D0%BC%D0%BE%D1%81%D1%82-news824833.html", "text": "Вторият Аспарухов мост над Варненското езеро може да бъде изграден с до 85% безвъзмездно европейско финансиране, съобщи д-р инж. Дойчин Ников, който е председател на Клъстер Черноморска Икономическа Зона. \"При воля на държавата, ако този проект се заяви за европейско финансиране до 2020 г. , той може да получи това финансиране през следващия програмен период. Финансирането зависи от височината на моста. Това пък зависи от решението какво ще се прави в езерото и как ще развиваме пристанищната зона, дали ще строим дълбоководен терминал и къде ще бъде той\", обясни пред \"Варна24\" инж. Ников. \"Вторият Аспарухов мост може да е естествено продължение на новоизграждащия се бул. \"Левски. Това е само един от проектите на НПО \"Бъдеще за Варна“, който ако бъде реализиран, Варна може да има първото ниво от уникалното инфраструктурно съоръжение до 2025 г. Освен това финансирането по никакъв начин няма да ощети бюджета на Варна или на държавата, тъй като ще бъде осигурено от еврофондовете, стига държавата да подкрепи проекта. \"От 2013 г. ние сме изготвили анализи за всички възможни варианти за втори Аспарухов мост във Варна, като единият вариант е на Казашко, другият вариант е на Максуда. Там се предлагат два варианта-на висящ и на кабелен мост.  Впоследствие концепцията бе разширена и ние предлагаме втори мост на Максуда на две нива. Идеята е при самото проектиране да се планира строителството на второ ниво. Правили сме анализи на всички мостове, които са строени през последните десет години в Европа. За пример имаме Хърватия, те получиха 85% безвъзмездно финансиране по Кохизионните фондове\", каза още Ников. Това означава, че при воля на държавата, ако този проект се заяви за европейско финансиране до 2020 г. , той може да получи това финансиране през следващия програмен период. Финансирането зависи от височината на моста. Това пък зависи от решението какво ще се прави в езерото и как ще развиваме пристанищната зона, дали ще строим дълбоководен терминал и къде ще бъде той. От там ще се планува възможността за достъп на корабите. Сподели:", "date": "2019.03.09", "title": "Европа ни дава пари за втори Аспарухов мост"}
{"url": "https://pik.bg/%D0%BF%D1%8A%D0%BB%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-%D1%81%D0%BC%D0%B5%D0%BD%D0%B8-%D0%B1%D0%B0%D1%80%D0%B1%D0%B5%D0%BD%D1%81%D0%BA%D0%B8%D1%8F-%D0%B8%D0%BC%D0%B8%D0%B4%D0%B6-%D0%B8-%D1%81%D1%82%D0%B0%D0%BD%D0%B0-%D0%B1%D1%80%D1%8E%D0%BD%D0%B5%D1%82%D0%BA%D0%B0-news824844.html", "text": "Певицата показа кадри в социалната мрежа, на които е с нова прическа в тъмните тонове. По-наблюдателни фенове пък веднага забелязаха, че Гери е свалила видимо и  доста килограми. Варненката се е вталила и с гордост позира пред обективите. В нова порция сексикадри девойката кърши снага в елетриково-жълта спортна премяна от клин, перфектно очертаващ възпятата „дупара“ и бюстие. Коментарите не закъсняха, а мъжката аудитория не спря да хвали Гери-Никол заради изваяните й форми. Поп дивата Гери-Никол се раздели с барбенския си имидж и стана брюнетка. Сподели:", "date": "2019.03.09", "title": "ПЪЛНА ПРОМЯНА: Гери-Никол смени барбенския имидж и стана брюнетка"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%BD%D0%B5-%D0%BF%D1%80%D0%B5%D0%BA%D0%B0%D0%BB%D1%8F%D0%B2%D0%B0%D0%B9%D1%82%D0%B5-%D1%81-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%BC%D0%BE%D0%B6%D0%B5-%D0%B4%D0%B0-%D0%B8%D0%B7%D0%BA%D1%83%D1%84%D0%B5%D0%B5%D1%82%D0%B5-news824149.html", "text": "Учени от Юнивърсити колидж в Лондон твърдят, че гледането на много сериали и риалити предавания, както и на документални филми, намалява способността на хората да си спомнят думите с до 10%. Прекаляването с телевизията според специалистите може да предизвика \"когнитивен стрес\". То също намалява времето за други дейности, които поддържат във форма по-възрастните хора, например четене или образователни игри. Учените са анализирали данните за 3662 души на възраст над 50 години, обхванати от изследване на стареенето в Англия. Те са попълвали въпросници и са правели тестове за памет. Според Боб Патън, преподавател по клинична психология от университета на Съри, гледането на телевизия може да промени структурата на мозъка, особено в зоните, отговарящи за ученето и паметта. Намаляването на речника е един от първите признаци за болестта на Алцхаймер. Често диагнозата се поставя с тестове за думи. Хората на средна възраст, които гледат телевизия над три и половина часа дневно, са застрашени по-сериозно от загуба на паметта. Сподели:", "date": "2019.03.09", "title": "ВНИМАВАЙТЕ: Не прекалявайте с телевизията, може да изкуфеете"}
{"url": "https://pik.bg/%D0%B5%D0%BD%D1%87%D0%BE-%D0%BC%D0%B0%D0%B2%D1%80%D0%BE-%D0%B8-%D0%B8%D1%81%D1%83%D1%81-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B8-%D0%BF%D1%80%D0%B5%D0%B1%D0%B8%D1%85%D0%B0-%D1%82%D0%B0%D0%BA%D1%81%D0%B8%D0%BC%D0%B5%D1%82%D1%80%D0%BE%D0%B2-%D1%88%D0%BE%D1%84%D1%8C%D0%BE%D1%80-%D0%B2-%D0%B1%D1%83%D1%80%D0%B3%D0%B0%D1%81-news825076.html", "text": "цената се разиграла в петък на ул. „Чаталджа” № 57 в квартала. Енчо, Мавро и Исус спрели случаен таксиметров автомобил – Опел „Зафира”. Действали по изпипана схема. Енчо заговорил водача на колата, като отворил дясната врата и го попитал дали ще ги откара до центъра на Бургас. В този момент обаче се протегнал към монетника под таблото и го издърпал. В същото време, докато бакшишът бил обърнат с лице към Енчо надясно, от лявата страна на колата, шофьорската врата отворили Мавро и Исус. Те ловко идърпали чантичката на беззащитния таксиметров шофьор. Докато той се съпротивлявал, Исус му забил един юмрук в главата и скъсал презрамката на чантичката. Общата ограбена сума е в размер на около 120 - 130 лв., посочват от полицията. В резултат на бързите полицейски действия тримата бандити са задържани. Те направили пълни самопризнания и върнали част от паричната сума, но ще бъдат съдени като непълнолетни и наказанията за тях ще са изключително леки - най-много условна присъда, дори пробация, защото законодателството е либерално и покровителства точно подобни индивиди, които вършат престъпления. Няколко поред правителства се опитват да направят серизони промени, но срещат отпор от правозащитните организации, които се канят да окалят България в цяла Европа като едва ли не държава от Средновековието, която не била либерална към малцинствата и непълнолетните престъпници. Енчо, Мавро и Исус са тримата арогантни и изключително агресивни роми, които снощи нападнаха и ограбиха таксиметров шофьор в бургаския кв. Победа, съобщава \"Флагман\". С Тримата тийнейджъри на възраст между 15 и 18 години побегнали с чантичката и монетника. Сподели:", "date": "2019.03.09", "title": "Енчо, Мавро и Исус нападнаха и пребиха таксиметров шофьор в Бургас"}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0-%D0%BD%D0%B0%D1%87%D0%B0%D0%BB%D0%BD%D0%B8%D0%BA%D1%8A%D1%82-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-news825008.html", "text": "След кратко боледуване на 48-годишна възраст почина началникът на Районно управление – Кюстендил Росен Райчев. Поклонението ще бъде на 10 март на стария траурен парк, съобщават от МВР в града. Сподели:", "date": "2019.03.09", "title": "Почина началникът на полицията в Кюстендил"}
{"url": "https://pik.bg/%D0%B7%D0%B0%D0%BA%D0%BE%D0%BD%D0%BE%D0%BF%D1%80%D0%BE%D0%B5%D0%BA%D1%82-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D0%BD%D0%B0-%D1%81%D0%B0%D1%89-%D0%B4%D0%B0-%D0%BF%D1%80%D0%B8%D0%B7%D0%BD%D0%B0%D1%8F%D1%82-%D0%BA%D1%80%D0%B8%D0%BC-%D0%B7%D0%B0-%D1%80%D1%83%D1%81%D0%BA%D0%B8-news825077.html", "text": "Комисията по външна политика на камарата на представителите единодушно одобри законопроект, който забранява на Белия дом да признае анексирания Крим за част от Русия. Според текста Вашингтон „не признава де юре или де факто“ руския суверенитет над Крим , а също и над въздушното пространство или териториалните води на полуострова, съобщава БГНЕС. Законопроектът забранява на държавните институции на САЩ да предприемат действия , предполагащи признаването на Крим за руски. Все пак в текста е оставена отворена вратичка за стопанина на Белия дом: президентът може да наруши правилата, ако направи това „в интерес на националната сигурност“. Ако проектозаконът бъде одобрен и от двете камари на Конгреса, той ще отиде за подпис в Овалния кабинет. Сподели:", "date": "2019.03.09", "title": "Законопроект забранява на САЩ да признаят Крим за руски"}
{"url": "https://pik.bg/%D0%B2%D1%81%D1%8F%D0%BA%D0%B0-%D0%BA%D0%BE%D0%BB%D0%B0-%D0%BA%D0%B0%D1%81%D0%B8%D1%87%D0%BA%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8-%D1%81%D0%B5-%D0%B8%D0%B7%D1%80%D1%8A%D1%81%D0%B8%D0%BB%D0%B8-%D1%81-5-%D0%BC%D0%BB%D0%BD-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0-%D0%B7%D0%B0-%D1%81%D0%B8%D0%BD%D1%8F-%D0%B7%D0%BE%D0%BD%D0%B0-news824824.html", "text": "Предприятието \"Паркиране и репатриране\" се превръща в златна кокошка на Община Пловдив. Почти всички улици в центъра са включени в \"Синя зона\", а цената за час престой е увеличена на два лева. В събота също се плаща. Приходите за миналата година са малко над 5 млн. лева според официалните данни на администрацията. Само за януари и февруари т.г. шофьорите са напълнили \"портфейла\" на общинското предприятие с още един милион лева, брои \"Марица\". Парите влизат в общинския бюджет, от който се издържа предприятието. Тази година персоналът е намален с 30 щата, защото се купуват паркомати за самотаксуване. Освен от синя зона предприятието печели от общинските паркинги, макар че те вече са по-малко, и от наказателните санкции - при поставяне на скоба, ако не си платил навреме за престоя на колата, и при репатрирането с паяк. Над 500 автомобила се вдигат всеки месец, при което шофьорите плащат по 60 лева глоба плюс такса за всеки час, прекаран на наказателния паркинг. Ако успееш да освободиш \"арестувания\" автомобил в движение, санкцията за неправилно паркиране е 30 лева. Местата в синя зона са около 2000 и почти всеки ден са запълнени. Хората, които имат работа в центъра, негодуват, че администрацията го е ударила на печалбарство. От една страна, местата за паркиране не стигат, от друга - спирането излиза твърде солено. След ремонта на ул. \"Христо Г. Данов\" местата за паркиране там ще бъдат намалени двойно. Пешеходните тротоари се разширяват и ще се спира успоредно на бордюра, а не косо, както беше досега. Сподели:", "date": "2019.03.09", "title": "ВСЯКА КОЛА КАСИЧКА: Пловдивчани се изръсили с 5 млн. за година за \"Синя зона\""}
{"url": "https://pik.bg/%D1%82%D0%B0%D0%B9%D0%BD%D0%B0-%D0%B4%D0%B8%D0%B5%D1%82%D0%B0%D1%82%D0%B0-%D0%BD%D0%B0-%D0%B3%D1%80%D0%B8%D1%88%D0%BE-%E2%80%93-%D1%81-%D0%BA%D0%B0%D0%BA%D0%B2%D0%BE-%D1%81%D0%B5-%D1%85%D1%80%D0%B0%D0%BD%D0%B8-%D0%B8-%D0%B1%D0%B5%D0%B7-%D0%BA%D0%B0%D0%BA%D0%B2%D0%BE-%D0%BD%D0%B5-%D0%BC%D0%BE%D0%B6%D0%B5-news824865.html", "text": "Звездата на българския тенис Григор Димитров разкри кои са любимите му храни. Ракета номер 1 на страната ни обожава сладоледа, който обаче ограничава по време на турнирите. Въпреки това, благодарение на пътуванията си, хасковлията вече има съставен любим списък с ресторанти, които посещава в различните краища на света. Месо, риба и зеленчуци, това включва най-вече менюто на Григор Димитров, който залага предимно на здравословната храна. Важна подробност за дълголетието в професионален план на всеки голям спортист. \"Опитвам, се да спазвам обичайната си диета винаги преди мачовете си, но в почивните дни обикновено отивам на местата, където ходят местните хора. Винаги се опитвам да се върна в някои ресторанти в градовете, които съм посещавал. Много съм щастлив, че мога да пътувам до някои от най-добрите кулинарни столици в света”, сподели Григор Димитров. \"Опитвам се да поддържам диетата си, докато пътувам. Ям здравословна храна през по-голяма част от времето. Много риба, месо, паста, зеленчуци и плодове. Единственото нещо, без което не мога да живея, е сладоледът. През последните 8 години пътувах много и знам добре къде да отида да хапна”, коментира още българският състезател. Въпреки това по време на турнирите той ограничава максимално сладкото, както и тежките храни. На едно от основните хранения винаги има риба или месо. Димитров не употребява алкохол, акцентира \"Гонг\". Сподели:", "date": "2019.03.09", "title": "ТАЙНА: Диетата на Гришо – с какво се храни и без какво не може"}
{"url": "https://pik.bg/%D0%B4%D0%B0%D0%B9%D0%BC%D0%BB%D0%B5%D1%80-%D0%B1%D0%BC%D0%B2-%D0%B8-%D1%84%D0%BE%D0%BB%D0%BA%D1%81%D0%B2%D0%B0%D0%B3%D0%B5%D0%BD-%D0%B7%D0%B0%D0%BF%D0%BB%D0%B0%D1%88%D0%B5%D0%BD%D0%B8-%D1%81-%D0%B3%D0%BB%D0%BE%D0%B1%D0%B0-%D0%B4%D0%BE-%D0%B5%D0%B4%D0%B8%D0%BD-%D0%BC%D0%B8%D0%BB%D0%B8%D0%B0%D1%80%D0%B4-%D0%B5%D0%B2%D1%80%D0%BE-news825073.html", "text": "Еврокомисията (ЕК) в най-скоро време ще приключи с антимонополно разследване във Федерална република Германия срещу компаниите BMW, Daimler и концерна Volkswagen Group. Те са заподозрени, че са постигнали споразумение помежду си за внедряване на технология за пречистване на отпадъчните газове, предава ТАСС, като цитира публикация в петък на германското списание Spiegel, което се позовава на собствени източници. Размерите на глобите може да стигнат до един милиард евро. Най-много изглежда, че ще плащат от BMW, компанията е отказала да сътрудничи на следствието. От редакцията на списанието съобщават, че автопроизводителите отказват да правят всякакви коментари докато не приключи следствието. Освен това те възнамеряват да оспорят евентуалната глоба в съда, съобщава Фокус. Още в края на юли 2018 година Der Spiegel съобщи, че германските производители на коли още от 90-те години съгласуват действията си по производството и покупката на детайли за автомобилите, дори и по монтирането на механизмите за пречистване на въздуха от изгорелите газове при колите, които ползват дизелово гориво. През този период са проведени около 60 работни срещи, в които са участвали над 200 служители на трите компании. Целта на производителите била да сведат до минимум конкуренцията помежду си, а през октомври 2018-та контролните органи на Евросъюза са извършили проверка и в трите германски автомобилни гиганта, пише Der Spiegel. Сподели:", "date": "2019.03.09", "title": "Даймлер, БМВ и Фолксваген заплашени с глоба до един милиард евро"}
{"url": "https://pik.bg/%D1%82%D0%B5%D1%81%D1%82%D0%B2%D0%B0%D0%BC%D0%B5-%D0%B7%D0%B0-%D0%B8%D0%B7%D0%BD%D0%B5%D0%B2%D1%8F%D1%80%D0%B0-%D0%BF%D0%BE%D0%BB%D0%BE%D0%B2%D0%B8%D0%BD%D0%BA%D0%B0%D1%82%D0%B0-%D1%81%D1%80%D0%B5%D1%89%D1%83-380-%D0%BB%D0%B5%D0%B2%D0%B0-news825079.html", "text": "Тестваме лоялността на половинката срещу 380 лева. Толкова струва тестът на полиграф, на който могат се подложат за \"интимна лоялност“ мъжете и жените, които са заподозрени в изневяра, съобщава \"Монитор“. Изследванията се правят от частни фирми, които са купили необходимата техника и могат да проверят истинността на казаното от всеки. От фирмите твърдят, че достоверността на изследването е почти 100 процента. Компаниите предлагат дори и корпоративни изследвания, за да разберат кои служители са лоялни, кои крадат и кои могат да изнесат конфиденциална информация от фирмата, обясниха още пред \"Монитор“ от няколко столични компании за изследване с полиграф. Цената на проучването на един служител е 250 лева, но ако дойдат например повече от десет в пакет, то сумата ще е значително по-малка. На изследвания с полиграф се подлагат и роднини, които са заподозрени в кражби или измами с имоти. Така само преди месец през столична фирма за подлагане на детектор на лъжата са минали седем души, които са били от една рода. Те е трябвало да докажат колко пари са взели от продажбата на общ имот. Някои казвали, че са получили по 40 лева на квадрат, а други били категорични, че не са взели повече от 20. След изследването с полиграфа обаче се оказало, че общата цена е била 50 лева. Това се установило, след като на всеки един от наследниците резултатите се оказали неверни или, иначе казано, всеки един от тях е лъгал. Сподели:", "date": "2019.03.09", "title": "Тестваме за изневяра половинката срещу 380 лева"}
{"url": "https://pik.bg/%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B4%D0%B8%D0%BB%D1%8A%D1%80%D0%B0-%D1%88%D0%B5%D0%BA%D0%B5%D1%80%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BD%D0%B0%D1%80%D0%BA%D0%BE%D1%81%D0%B4%D0%B5%D0%BB%D0%BA%D0%B0-news825074.html", "text": "Димитър Шекерджиев, известен като Шекера, е бил арестуван в четвъртък вечер в Пловдив. Пловдивчанинът е хванат по време на наркосделка до надлез Родопи. При появата на криминалните полицаи Шекера се заключил в автомобил, за да не бъде арестуван. Наложило се е колата да бъде разбивана. При обиск у него е намерен пакет с марихуана. Последвало е претърсване на дома на Шекерджиев. Там униформените са открили още близо половин килограм трева, съобщава \"Трафик Нюз\". Шекера живее в пловдивския квартал Кючук Париж. Името му се появи за първи път при ареста на Явор Геров – Канибала през 2014 година. Сподели:", "date": "2019.03.09", "title": "В ПЛОВДИВ: Задържаха дилъра Шекера по време на наркосделка"}
{"url": "https://pik.bg/%D0%B8%D0%B7%D1%82%D1%80%D1%8A%D0%B3%D0%BD%D0%B0%D1%85%D0%B0-20-000-%D1%81%D1%82%D1%80%D1%8A%D0%BA%D0%B0-%D0%BB%D0%B0%D0%B2%D0%B0%D0%BD%D0%B4%D1%83%D0%BB%D0%B0-%D0%BE%D1%82-%D0%BD%D0%B8%D0%B2%D0%B0-%D0%B2-%D0%B4%D0%BE%D0%B1%D1%80%D0%B8%D1%87%D0%BA%D0%BE-news824895.html", "text": "Растенията са изтръгнати от нива на земеделски стопанин, който е подал сигнала в полицията. В досъдебно производство областната дирекция издирва крадците. Преди ден от полицията съобщиха за друга кражба на лавандула - в землището на село Орляк, община Тервел, където е изкоренена осем декара нива. Земеделски производители обясняват посегателствата с дефицита на лавандулов разсад и с големия интерес към отглеждането на етерично-маслената култура след откриването на много дестилерии в региона. Около 20 000 стръка лавандула са откраднати в землището на село Одринци, община Добричка, съобщават от областната дирекция на МВР. Сподели:", "date": "2019.03.09", "title": "Изтръгнаха 20 000 стръка лавандула от нива в Добричко"}
{"url": "https://pik.bg/%D0%B2%D0%B7%D0%B8%D0%BC%D0%B0%D1%82-%D1%81%D1%82%D1%80%D0%BE%D0%B3%D0%B8-%D0%BC%D0%B5%D1%80%D0%BA%D0%B8-%D1%81-%D0%B1%D0%B5%D0%B7%D1%80%D0%B0%D0%B7%D0%B1%D0%BE%D1%80%D0%BD%D0%BE%D1%82%D0%BE-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5-%D0%BF%D0%BE-%D1%83%D0%BB%D0%B8%D1%86%D0%B0-%D0%BC%D0%B8%D1%80-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news824927.html", "text": "Неправилно паркиралите коли и други возила по улица \"Мир\" във Варна ще бъдат санкционирани от идния четвъртък и вдигани с \"паяк\",  става ясно от поставени предупредителни съобщения на всички паркирани коли по пътната отсечка. Строгите мерки на Общинска полиция се въвеждат от 14 март, се посочва в предупреждението, което гласи следното: \"До собствениците на паркиралите автомобили на улица \"Мир\". Предупреждаваме ви, че от 14. 03. 2019 г. служители на Общинска полиция ще санкционират собствениците на неправилно паркираните МПС. Нарушителите ще бъдат глобявани, а автомобилите премествани принудително\", предава \"Варна24\". Сподели:", "date": "2019.03.09", "title": "Взимат строги мерки с безразборното паркиране по улица \"Мир\" във Варна"}
{"url": "https://pik.bg/%D0%B2%D1%8A%D0%B2-%D1%84%D0%BE%D1%80%D0%BC%D1%83%D0%BB%D0%B0-1-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%B2%D1%8A%D0%B2%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B8%D0%BD%D1%82%D0%B5%D1%80%D0%B5%D1%81%D0%BD%D0%B0-%D0%B1%D0%BE%D0%BD%D1%83%D1%81-%D1%82%D0%BE%D1%87%D0%BA%D0%B0-news824958.html", "text": "Формула 1 обсъжда възможността да се присъжда точка за най-бърза обиколка по време на състезание. Идеята не е нова, защото през 50-те години това е било практика, която в последствие е отпаднала. Мярката е била обсъждана тази седмица на среща на Световния съвет на моторните спортове. Предстои гласуване във Ф1 комисията към ФИА и ако то мине успешно, още от началото на сезон 2019 в Австралия ще започне да се присъжда точка за най-бърза обиколка. Това, обаче, ще бъде възможно само за пилоти, които са завършили в топ 10 – целта на ограничението е да не злоупотребяват пилоти от дъното на класирането. Миналата година Фернандо Алонсо на няколко пъти записа най-бърза обиколка след късен бокс и без шанс за предно класиране. Идеята се прокрадваше от доста време насам. В последните години шампионатът се решава с голяма преднина в точките, но например през 2008, ако се печелеха точки по този начин, Фелипе Маса щеше да грабне шампионата вместо Хамилтън, защото бразилецът водеше на Люис с 3 на 1 бързи обиколки, акцентира \"Спортал\". Сподели:", "date": "2019.03.09", "title": "Във Формула 1 обсъждат въвеждането на интересна \"бонус точка\""}
{"url": "https://pik.bg/%D0%BF%D1%8A%D0%BB%D0%BD%D0%B0-%D0%BA%D1%8A%D1%89%D0%B0-%D1%84%D0%BE%D0%BB%D0%BA-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D0%B5%D0%BC%D0%B8%D0%BB%D0%B8%D1%8F-%D1%81%D1%82%D0%B0%D0%BD%D0%B0-%D0%BC%D0%BD%D0%BE%D0%B3%D0%BE%D0%B4%D0%B5%D1%82%D0%BD%D0%B0-%D0%BC%D0%B0%D0%B9%D0%BA%D0%B0-%D0%B3%D1%80%D0%B8%D0%B6%D0%B8-%D1%81%D0%B5-%D0%B7%D0%B0-3-%D0%B4%D0%B5%D1%86%D0%B0-news824729.html", "text": "Фолк певицата Емилия стана многодетна майка. Изпълнителката се грижи не само за двете си деца от връзката с Коко Динев, но и за доведената си дъщеря от първия брак на Жорж Башур. Дълго време момичето следваше в чужбина, но явно се е върнало в София, където живее с баща си и новото му семейство. Певицата се разбира отлично с нея и се радвала от сърце на компанията й. Емилия няма проблем с грижите за голямото си семейство и дори е щастлива от това, че всички деца са заедно. Изпълнителката, освен това разчита и на услугите на бавачка, когато й се налага да ходи по участия. Семейството претърпя огромна трагедия, след като Емилия, Жорж и сина му Феди Башур катастрофираха с джипа на певицата и момчето, което било зад волана, загина. Емилия и Жорж се разминаха с леки наранявания, а след няколко месеца сключиха и брак. Момичето на Башур, което явно е в София с Емилия и баща си, е одрало кожата на майка си Катя Башур, която живее в Испания и се занимава с бизнес със здравословни храни. Сподели:", "date": "2019.03.09", "title": "ПЪЛНА КЪЩА: Фолк певицата Емилия стана многодетна майка: Грижи се за 3 деца"}
{"url": "https://pik.bg/%D0%B2%D1%8A%D0%BF%D1%80%D0%B5%D0%BA%D0%B8-%D1%88%D0%BE%D0%BA%D0%B0-%D0%BD%D0%B0-%D0%BF%D0%B0%D1%80%D0%BA-%D0%B4%D0%B5-%D0%BF%D1%80%D0%B5%D0%BD%D1%81---%D0%BF%D1%81%D0%B6-%D0%B1%D0%B5%D1%82%D0%BE%D0%BD%D0%B8%D1%80%D0%B0-%D1%82%D1%83%D1%85%D0%B5%D0%BB-news824919.html", "text": "Треньорът на Пари Сен Жермен Томас Тухел за пореден път получи пълното доверие на клубния бос Насер Ал Хелаифи. Френският действащ първенец отпадна от Шампионската лига след поражение от Манчестър Юнайтед - 1:3 на \"Парк де Пренс\". \"Имаме пълно доверие на старши треньора. Това няма да се промени\", коментира Ал-Хелайфи пред медии в Париж. Президентът на ПСЖ се очаква да предложи нов договор на Тухел, който да бъде до лятото на 2022 година. Германският специалист ще получи и по-голяма заплата. Настоящият контракт на Томас Тухел с парижани е до лятото на 2020 година, акцентира \"Топспорт\". Сподели:", "date": "2019.03.09", "title": "Въпреки шока на \"Парк де Пренс\" - ПСЖ \"бетонира\" Тухел"}
{"url": "https://pik.bg/%D0%B1%D1%8F%D0%BB%D0%B0%D1%82%D0%B0-%D0%B4%D0%B8%D0%BD%D0%B0%D1%81%D1%82%D0%B8%D1%8F-%D1%81%D0%B5-%D1%82%D1%80%D0%B5%D1%81%D0%B5---%D0%B6%D0%B5%D1%81%D1%82%D0%BE%D0%BA-%D1%81%D0%BA%D0%B0%D0%BD%D0%B4%D0%B0%D0%BB-%D0%BD%D0%B0-%D0%B1%D0%B5%D1%80%D0%BD%D0%B0%D0%B1%D0%B5%D1%83-news824856.html", "text": "Капитанът на Реал Мадрид - Серхио Рамос, е имал сериозен скандал с клубния президент Флорентино Перес след поражението на \"белите\" 1:4 у дома срещу Аякс в Шампионската лига във вторник вечерта, пише \"Гол\", позовавайки се на информации от Пиренеите. Поредица от испански вестници твърдят, че Перес е пожелал да изгони Рамос пред целия състав. Защитникът е отговорил на президента, че с удоволствие ще си тръгне. Представители на Серхио Рамос или Реал Мадрид все още не са потвърдили за скандала. В информациите се визира, че Перес е казал на отбора, че поражението с 1:4 у дома срещу Аякс е \"срамно\", визирайки наказанието на Рамос, изкарано в първата среща между испанския и холандския гранд. Рамос е отговорил: \"Плати ми и ще си тръгна. Дал съм всичко за тази емблема, клуба и за теб.\" Аякс отстрани Реал Мадрид след общ резултат 5:3 от двете срещи и се класира за четвъртфиналите в Шампионската лига. \"Белите\" отпадат на осминафиналите в турнира за първи път след 2010 година. Серхио Рамос е свързан с редица успехи на \"кралете\", интересно е дали на \"Бернабеу\" ще се случи сериозно обновяване на състава през идното лято... Сподели:", "date": "2019.03.09", "title": "\"Бялата\" династия се тресе - жесток скандал на \"Бернабеу\"?"}
{"url": "https://pik.bg/%D0%BC%D0%BB%D0%B0%D0%B4%D0%B5%D0%B6%D0%B8-%D1%81%D0%BF%D0%B0%D1%81%D0%B8%D1%85%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B0-%D0%B6%D0%B5%D0%BD%D0%B0-%D0%B2-%D0%BE%D0%B1%D0%BE%D1%80%D0%B8%D1%89%D0%B5-news825088.html", "text": "Тримата младежи - Делчо Михов, Цветан Ралчев и Радослав Карбанов, се разхождали с автомобил из селото, когато фаровете на колата осветили прегърбената фигура на възрастната жена. Вместо с връхна дреха жената била усукала около тялото си одеяло и видимо била дезориентирана. В един момент тръгнала към полето. Младежите видели, че нещо не е наред. Догонили я и я качили в колата. Тъй като възрастната жена била премръзнала, дезориентирана и говорела несвързано, те звъннали на кмета Милчо Ангелов и потеглили към неговата къща. Кметът веднага познал 83-годишната баба Лушка, която страдала от деменция. Той се обадил в полицейското управление в Панагюрище да издирят една от дъщерите на възрастната жена, която живее в общинския център, за да ѝ съобщят за случилото се. Закарали бабата до нейната къща, напалили изгасналата вече печка и я оставили да се сгрее хубаво. Не след дълго пристигнала и дъщеря ѝ, която я отвела със себе си в Панагюрище. Трима младежи спасиха живота на възрастна жена, след като я откриват да се лута късно вечерта премръзнала в покрайнините на панагюрското село Оборище. Случката става около полунощ на 11 януари, когато температурите навън са минусови, разказа кметът на Оборище Милчо Ангелов. Сподели:", "date": "2019.03.09", "title": "Младежи спасиха възрастна жена в Оборище"}
{"url": "https://pik.bg/%D0%B5%D0%B2%D1%80%D0%BE%D0%BF%D0%BE%D0%BB-%D0%BA%D0%BE%D0%BD%D1%84%D0%B8%D1%81%D0%BA%D1%83%D0%B2%D0%B0-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%BD%D0%B8-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D0%B7%D0%B0-%D0%BD%D0%B0%D0%B4-165-%D0%BC%D0%BB%D0%BD-%D0%B5%D0%B2%D1%80%D0%BE-news824976.html", "text": "Европейските власти са конфискували контрабандни лекарства на стойност над 165 милиона евро през миналата година, предаде Асошиейтед прес, цитирайки европейската полицейска служба (Европол), съобщава БТА. При седеммесечна операция с участието на властите на над 16 европейски страни са били извършени 435 ареста и конфискувани 1,8 тона лекарства, съобщи Европол, уточнявайки, че над половината от лекарствата са били конфискувани. Сред контрабандните лекарства е имало не само опиоиди , а и лекарства за сърце и рак, както и допинги. Във връзка с операциите е било конфискувано и имущество, придобито от престъпна дейност, на стойност 3,2 милиона евро. Сподели:", "date": "2019.03.09", "title": "Европол конфискува контрабандни лекарства за над 165 млн. евро"}
{"url": "https://pik.bg/%D0%B1%D0%BB%D0%BE%D0%BA%D0%B8%D1%80%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D0%B6%D0%B5%D0%BB%D0%B5%D0%B7%D0%BD%D0%B8%D1%86%D0%B0-%D0%BD%D0%B0-%D1%81%D0%B8%D1%80%D0%BD%D0%B0-%D0%B7%D0%B0%D0%B3%D0%BE%D0%B2%D0%B5%D0%B7%D0%BD%D0%B8-news825039.html", "text": "Столична община Във връзка с честването на празника Сирни заговезни ще има реорганизация на движението в центъра на село Железница. Това съобщиха от пресцентъра на . От 11.00 до 24.00 часа на 10 март се променят маршрутите на автобусни линии № 69 и № 70 в посока НСБАЛ по онкология: от Царева махала и с. Плана по маршрута до кръстовище ул.“Самоковско шосе” – ул. “Витоша”, наляво по ул. “Самоковско шосе” и от кръстовището с ул. “Искърска” по маршрута до НСБАЛ по онкология. Удължава се маршрутът на автобусна линия № 98 до Царева махала: от Зоопарка по маршрута до кръстовище ул. “Самоковско шосе” – ул. “Искърска” и направо по ул. “Самоковско шосе” до Царева махала (крайна станция на автобусна линия № 69), двупосочно. За автобусни линии №№ 69, 70 и 98 се разкриват временни спирки на ул. “Самоковско шосе” в посока НСБАЛ по онкология: с код 1956 “Ул. Люляк” на 30 метра след ул. “Люляк” при № 53А и с код 1531 “с. Железница” на 20.00 метра преди ул. “Искърска”. Сподели:", "date": "2019.03.09", "title": "Блокират движението в Железница на Сирна Заговезни"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BA%D0%BE%D0%BB%D0%B5%D0%B3%D0%B8-%D0%BD%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%8F-%D1%88%D0%B5%D1%84-%D0%BD%D0%B0-%D0%BD%D0%BE%D0%B8-%D0%B2-%D1%81%D0%B8%D0%BB%D0%B8%D1%81%D1%82%D1%80%D0%B0-%D1%81-%D1%82%D0%B5%D0%B6%D1%8A%D0%BA-%D0%BA%D0%BE%D0%BC%D0%B5%D0%BD%D1%82%D0%B0%D1%80---%D0%B8%D0%B7%D1%82%D0%BE%D1%87%D0%B2%D0%B0%D0%BD-%D0%BB%D0%B8-%D0%B5-%D0%BF-news825112.html", "text": "\"Аз също останах не по-малко шокиран от тази информация по медиите. Останах и доста учуден, защото Силистра е малък град и все нещо щеше да се чуе, някаква градска легенда щеше да се разнесе при всички положения. Не вярвам обаче подобно нещо да се е случило'', допълни Боян Димов, който също е общински съветник в крайдунавския град. Това е доста изненадващо и шокиращо. Никога не сме разполагали с информация, че може да участва в източването на пенсионния фонд. Това заяви в ефира на Би Ти Ви Надежда Бобчева, член на общинския съвет в Силистра по повод задържаните от НОИ-Силистра лица, обвинени за източване на пенсии като сред заподозрените е и Милен Пенчев, началникът на местната структура на НОИ. Сподели:", "date": "2019.03.09", "title": "ГОРЕЩА ТЕМА: Колеги на арестувания шеф на НОИ в Силистра с тежък коментар - източван ли е пенсионният фонд"}
{"url": "https://pik.bg/%D0%B4-%D1%80-%D0%BC%D0%B8%D0%BC%D0%B8-%D0%B2%D0%B8%D1%82%D0%BA%D0%BE%D0%B2%D0%B0-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0-%D0%BB%D0%B5%D0%BA%D0%B0%D1%80%D0%B8%D1%82%D0%B5-%D0%BE%D1%82-%D1%82%D0%B5%D0%BB%D0%BA-%D0%B2%D0%B8%D0%B4%D1%8F%D1%85%D0%B0-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82-%D0%B7%D0%B0-%D0%BF%D0%BE%D0%B4%D0%BE%D0%B1%D1%80%D1%8F%D0%B2%D0%B0%D0%BD%D0%B5-news825050.html", "text": "Радио „Фокус“ Териториална експертна лекарска комисия остана ничия институция. Това каза в ефира на д-р Мими Виткова, председател на Асоциацията на лицензираните дружества за доброволно здравно осигуряване и бивш министър на здравеопазването за продължаващата война на държавата срещу фалшивите инвалидни пенсии. „Лекарите, които работят в ТЕЛК видяха единствената възможност да подобрят материалния си статус в това да издават фалшиви решения. От друга страна редица граждани се намират в не много добро социално положение и също видяха възможност в това да получават някакви доходи с такива решения. Когато системата заработи и няма никакъв контрол, а ако има той е формален, нещата в ТЕЛК се случват така. Това показва цялата деградация на държавата като институции“, обясни тя. Според д-р Мими Виткова е жалко че в тази каша е намесен и НОИ. Тя предупреди, че ако не се вземат спешни мерки търговията със здравето на хората ще продължи. Сподели:", "date": "2019.03.09", "title": "Д-р Мими Виткова хвърли бомба: Лекарите от ТЕЛК видяха единствена възможност за подобряване на материалния си статус чрез фалшиви решения"}
{"url": "https://pik.bg/%D0%BD%D0%B0%D1%80%D1%8A%D1%87%D0%BD%D0%B8%D0%BA-%D0%B8%D0%B7%D0%B1%D0%B8%D1%80%D0%B0%D0%B9%D1%82%D0%B5-%D0%BF%D0%BE%D0%B4%D0%B0%D1%80%D1%8A%D0%BA%D0%B0-%D1%81%D0%BF%D0%BE%D1%80%D0%B5%D0%B4-%D0%B7%D0%BE%D0%B4%D0%B8%D1%8F%D1%82%D0%B0-news824863.html", "text": "Всяка зодия има различни предпочитания за подаръци. Затова е добре да вземете предвид астрологичните особености на вашите близки, когато избирате подаръци за празниците. Някои не обичат изненадите, други са твърде скромни, трети трудни за разгадаване. Вижте какъв коледен подарък да подарите според зодията. Овните са активни и обичат да бъдат забелязвани. Затова необичайният, красив и бляскав подарък е добра идея. Ако вече сте избрали нещо „по-обикновено“ погрижете се поне опаковката да е ефектна. Тъй като девизът на Овните е: „Аз съм!“, можете просто да поднесете плик с определена сума, която те с удоволствие ще си похарчат сами. Авантюристичната природа на Овена предполага подаръци, които трябва да привлекат и задържат вниманието му, така че нова джаджа и техника последен модел определено са попадения. Заради интереса му към различни спортове може да подарите на представителите на тази зодия екипировка или някакъв спортен аксесоар. Овните се увличат също по готварство и електроника. За дамите задължително добавете към подаръка червена роза. Телците обичат уюта, комфорта, домашната обстановка. Нещо топло, меко, приятно на пипане е идеалният подарък за тях. Едно кашмирено одеяло е добро дошло, особено ако върви в комплект с удобно кресло. Избирайки подарък за Телеца не забравяйте, че знакът се управлява от Венера, затова красотата и разкошът гарантирано ще му допаднат. Но тъй като все пак е земен знак, трябва да има нотка на практичност и надеждност. Можете да допълните подаръка с цвете, ще го зарадвате. Като най-известните чревоугодници от зодиака, Телците винаги ще оценят качествени и вкусно приготвени ястия. Затова подходящи коледни подаръци за тях са хубавото вино, вечеря в изискан ресторант, гурме кухня или някакъв деликатес, а още по-добре ако съчетаете различни вкусотии в празнична кошница. Телците ще се зарадват също на ефектно бижу, инструменти или ароматни масла. Обърнете повече внимание на опаковката, защото представителите на тази зодия държат на нея. Подаръкът, който ще изберете, трябва най-напред да удовлетворява жаждата за знания, нови впечатления или поне любопитството на вашия Близнак. Избягвайте скучните, предсказуеми подаръци. Най-важният елемент е изненадата, независимо дали става дума за хубава книга или билет за задгранично пътуване. Разбира се, Близнаците олицетворяват комуникацията и връзките – всякаква технологична играчка ще бъде добре приета – смартфон, таблет, лаптоп, аксесоари за тях. Зодия Близнаци се увлича по модерни технологии и всички джаджи, които осигуряват добра комуникация и връзка със света от всяко кътче на земното кълбо. Телефони, таблети, плейъри, електронни книги са част от коледните подаръци, които се харесват на Близнаците. Другият вариант е да им помогнете да се организират, като им подарите тефтер-органайзер с хубава писалка – представителите на тази зодия винаги имат много задачи, затова е добре да си записват. Представителите на тази зодия са грижовни, обичат дома си и създават уют за околните. Но най-добрият подарък за тях би било едно пътешествие. Непременно проучете кои страни интересуват любимия ви Рак. Не е задължително това да е луксозен круиз, по-важно е местата, които ще посети, да са му наистина интересни. Желателно е пътуването да е съвместно. Раците не обичат самотата. Жената Рак ще зарадвате и с бижу – по поръчка, в любимата цветова гама. Не е тайна, че Раците са суетни и обръщат внимание на външния си вид. Подходящи коледни подаръци за тази зодия са стилни и модерни дрехи, козметика за домашни спа процедури, парфюм. Красиво бижу също е вариант, но задължително да е от сребро или полускъпоценни камъни. Раците са и доста емоционална и сантиментална зодия, затова може да им подарите ваша обща снимка или нещо ръчно изработено. Със сигурност усилията ви ще бъдат оценени. За Лъва е важен статусът, който ще му донесе подаръкът. Може да е вечеря в разкошен ресторант, билети за концерт на много популярен изпълнител, дреха или украшение от известен дизайнер. Пътешествието също е добра идея, но трябва да съответства на престижа му. Предпочитани от Лъва места са Франция, Италия, Великобритания, САЩ, Канарските острови, Малдивите, Сейшелските острови. Излишно е да коментираме „залитанията“ на Лъвовете по скъпи, маркови стоки. Тук ще трябва да се охарчите малко повече за коледен подарък. Заложете на ефектен аксесоар на известен бранд, на лъскаво бижу или скъп парфюм. Не подминавайте опаковката – тя трябва да изглежда не по-малко луксозна от самия подарък. Вариант за коледен подарък на Лъвовете е и някакъв предмет на изкуството. За този земен знак най-важното е практичността. Не задължително свързана с домакинството, но пък и защо не? Няма да върнат някоя супермодерна съдомиялна машина или сушилня. Но най-добре ще направите, ако попитате Девата какво би искала да получи. Един такъв въпрос ще я зарадва. Още повече, че представителите на този знак не обичат да се затрупват с ненужни вещи. Хубав подарък за жената Дева е скъпа козметика - грижа за кожата или косата. Практични по природа, Девите ще оценят коледен подарък, който да им върши някаква работа в ежедневието. Другият вариант е да ги зарадвате с подарък, който да предизвика логическото им мислене – някаква игра, джаджа или интересна книга за мистериозно убийство. Подаръци за дома и ароматни комплекти също са добре дошли за представителите на тази зодия. Този зодиакален знак се управлява от Венера. Везните имат слабост към красивото, изящното, ценят добрия вкус. Подаръкът трябва да им съответства – нещо изтънчено, елегантно, с изискан дизайн или просто много красиво. Това може да е дреха, бижу (особено ако е от бяло злато). Но запомнете – никога не питайте Везните, какво да им подарите! Дори не става дума за това, че обичат изненадите. Проблемът с избора е основната житейска мъка на този знак. С въпроса си ще ги затрудните и ще развалите празничното им настроение. Везните са една от най-романтичните зодии в зодиака, затова какъвто и коледен подарък да сте решили да им купувате, мислете винаги от тази позиция. Филм, музика, книга – трябва да носят послание и да са посветени на любовта или на нещо, което сте забелязали, че много харесват. Изненадайте ги с билети за концерт на любим изпълнител или с разходка до някоя романтична дестинация. Не забравяйте букета за дамите – той е почти толкова важен, колкото и самият подарък. Най-тайнственият и загадъчен знак. Много труден избор. Никой не знае какво точно харесват Скорпионите. Ако не сте в състояние да разгадаете, дайте им пари, те с радост ще ги похарчат. Представителите на този знак обичат силните усещания. Скок с бънджи, полет с балон, билет за Формула 1 са добре дошли, ще осигурят нужния адреналин. И още нещо, без да звучи зловещо, мъжете Скорпиони обичат хладните оръжия – скъп ловджийски нож ще зарадва любителите на това хоби. Подобно на Девите, зодия Скорпион обича интересни подаръци, които развиват мисленето и уменията. Ако мислите коледният подарък да е книга, най-добре изберете някоя с динамичен сюжет и неочакван край – мистериите са идеални за целта. В списъка с подходящи подаръци попадат още стоки за дома, техника, дрехи. В плюс е, ако им подарите нещо изработено ръчно – плетен шал, фигурка от филц, рисувана керамика. Този знак се управлява от Юпитер, планета на щедростта и завоюването на нови територии. Стрелецът винаги се стреми да разшири обсега си на действие, затова пътешествията са добре дошли. Всичко, свързано с тях ще ги зарадва. От пътеводител Lonely Planet до екскурзия в най-отдалечения ъгъл на планетата. Ще се зарадва на сувенир от задгранично пътуване, вещ необходима за далечен поход, дори игра, която би направила пътуването по-поносимо. Пътешественици и приключенци, Стрелците обожават екскурзиите и всичко свързано с туризма. Подарете им аксесоари за поход в планината, компактна раница или хубав сак, който да им служи при посещението на следващата дестинация. Стрелците обичат да се забавляват, така че може да се спрете и на някакъв по-шеговит подарък. Представителите на тази зодия се увличат също по езотерика, астрология, духовни течения – може да им подарите книга с такава тематика. Най-добрият подарък за тази зодия са парите. Козирогът е твърде практичен за ексцентрични или символични подаръци. Но на пари ще се зарадва винаги. Козирозите често са запалени по някакво хоби. Всеки подарък, свързан с увлеченията им, ще бъде приет с благодарност. Тъй като са работохолици и отдадени на кариерата си можете да ги поглезите с ваучър за СПА процедури или почивка. Сами няма да си го позволят, но ще оценят грижата за тях. Не избирайте ефектни и помпозни подаръци, това са практици, които няма да се впечатлят от подобен жест. Козирозите за малко капризни, когато става въпрос за подаръци. Причината е, че имат определени очаквания за това, което ще получат. Може да им подарите нещо свързано с професионалното им израстване и конкретно с работата им – планери, скъпа химикалка, тематична книга. Ако пък държите подаръкът да е по-личен, тогава избирайте между ръчен часовник, бижу, дрехи от естествени материи, парфюм. Това е най-неординерният зодиакален знак. Затова и подаръкът трябва да му съответства. Постарайте се да го удивите. Водолеят се управлява от планетата Уран. Тя покровителства гениите, учените, астролозите, всичко свързано с Космоса. Всичко, което може да ви хрумне като технологична джаджа, е добре дошло. Няма да върнат и един домашен телескоп. Водолеите също са пътешественици и ще се зарадват на туристически поход и всякакви свързани с това пътуване аксесоари. Водолеите са смятани за ексцентрични, различни, нестандартни, затова при избора на коледен подарък за тази зодия трябва да подходите с повече въображение. Обичат иновациите, затова техниката последен модел им е слабост. Харесват увлекателни книги с теории за бъдещето и анализи на значими събития в световен мащаб. Често сменят хобито и настроението си, затова трудно се избира подарък за Водолеите. Заложете на оригинална опаковка и няма да сбъркате. Рибите обичат изненадите. Мъжът Риби ще оцени квалитетния алкохол. За жената Риби вниманието е по-важно от самия подарък. Затова се постарайте връчването му да е въздействащо, в ефектна опаковка, имате работа с естет. Рибите обичат мистиката. Бижу със загадъчен камък или амулет би им харесало, персонален хороскоп за идната година също е добра идея. Рибите са сантиментални. Сувенир с нежно послание ще стопли сърцето им, а романтичната обстановка няма да забравят никога. Мечтатели по душа, Рибите търсят различни начини да се откъснат поне за малко от реалността. Зарадвайте ги за Коледа с подарък като интересна книга или с диск на любим изпълнител. Подарете им нещо, което да докосне емоционалния им характер – колаж от снимки, ароматни масла за спа процедури у дома, бижу с определена символика. Сподели:", "date": "2019.03.09", "title": "НАРЪЧНИК: Избирайте подаръка според зодията"}
{"url": "https://pik.bg/%D0%B5%D0%BA%D0%BE-%D0%B5%D0%BA%D1%81%D0%BF%D0%B5%D1%80%D1%82-%D0%BD%D1%8F%D0%BC%D0%B0-%D0%B0%D0%B4%D0%B5%D0%BA%D0%B2%D0%B0%D1%82%D0%BD%D0%B8-%D0%BC%D0%B5%D1%80%D0%BA%D0%B8-%D0%B7%D0%B0-%D0%B1%D0%BE%D1%80%D0%B1%D0%B0-%D1%81-%D0%BC%D1%80%D1%8A%D1%81%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-news825118.html", "text": "Свърши ли сезонът на мръсния въздух със рзатоплянето на времето? Отговър на този въпрос опита да даде екоактивистът Георги Стефанов от  WWF пред сутрешния блок на Нова телевизия. „Определено не е свършил сезона – категоричен бе Стефанов. -  Зимата отново ще напомни за себе си следващата седмица. Отново ще станем свидетели на по-високи норми на замърсен въздух. По-важното е, че тази зима бе по-добра и имаше повече валежни и ветровити периоди. Това позволи дължината на дните с повишена концентрация да бъде по-малка. Това обаче не се дължи на усилията на институциите а на по-лекия сезон. Въпросът е наистина ли трябва да разчитаме на по-добрата зима, за да кажем, че няма проблем. Не виждаме достатъчно адекватни мерки за борба с мръсния въздух в най-големите градове. Част от замърсяването се дължи на енергийните политики. Няма как да се преборим с това, ако не вземем нужните мерки. Държавата трябва да демонстрира реални, работещи мерки за справяне с проблемите. Вижда се по-голяма амбиция от Столична община, например. Лошото е обаче че се отчита само движение. Доказателство е, че Агенцията по околна среда отказва да предостави данните за часово замърсяване. Ако те се видят, ще стане ясно, че има часове, в които има силно завърсяване, и това са пиковите часове. Не мисля, че гражданите са станали по-съзнателни по този проблем. Няма промяна. Видяхме промяна за данъчните ставки на старите коли, но няма финансово ситмулиране за гражданите заради това. Нужно е да има съответните данъчни и финансови стимули такова нещо да се случи. Иначе казано – случва се нещо, но то не променя проблема съэ замърсяването на въздуха. До края на април очакваме пикове на такова замърсяване”. Сподели:", "date": "2019.03.09", "title": "Еко експерт: Няма адекватни мерки за борба с мръсния въздух"}
{"url": "https://pik.bg/%D0%BF%D1%80%D0%B5%D1%81%D0%B5%D0%BB%D0%B5%D0%BD%D0%B8%D0%B5-%D1%86%D0%B5%D0%BB%D0%B8-%D1%80%D0%BE%D0%BC%D1%81%D0%BA%D0%B8-%D0%BC%D0%B0%D1%85%D0%B0%D0%BB%D0%B8-%D1%81%D0%B5-%D0%BC%D0%B5%D1%81%D1%82%D1%8F%D1%82-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%BC%D0%BE%D1%89%D0%B8-news825056.html", "text": "Организирано преселение на българи в Германия. Над 81 000 български деца получават помощи от германската държава. Цели ромски квартали организирано се местят от България в гетата на Дуисбург и Дортмунд. След 2007 г. в Дуисбург са се заселили над 11 000 българи. Пристигат цели махали от Североизточна България. Това, което ги привлича, е германската социална система. По същия начин изглежда и Дортмунд – мечтата на жителите на пловдивския квартал „Столипиново”, съобщава Нова телевизия. Детските надбавки са основната цел на хората, които тръгват от „Столипиново”. Размерът им в Германия е по близо 200 евро на дете. Условието е поне един от родителите да работи на трудов договор за 450 евро на месец или адресна регистрация. Никой в Германия не може да каже дали зад броя на децата, регистрирани да получават надбавки, стоят реални хора. Обещанията за лесен достъп до помощи и трудов договор обаче често се оказват лъжа. Оставени без нищо в Германия българите стават жертва на трудова експлоатация. Сподели:", "date": "2019.03.09", "title": "ПРЕСЕЛЕНИЕ: Цели ромски махали се местят в Германия заради помощи"}
{"url": "https://pik.bg/%D1%81%D1%82%D1%80%D0%B0%D1%85%D0%BE%D1%82%D0%B5%D0%BD-%D0%B6%D0%B5%D1%81%D1%82-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BF%D0%BB%D0%B0%D1%82%D0%B8-%D1%85%D0%BB%D1%8F%D0%B1%D0%B0-%D0%BD%D0%B0-%D1%86%D1%8F%D0%BB%D0%BE-%D1%81%D0%B5%D0%BB%D0%BE-news825048.html", "text": "Една сутрин с отиването в местния магазин хората с изненада научили, че в този ден хлябът е безплатен. Жестът е на Невсе и Ибрахим Караилиеви. Тя е шивачка, той работи в цех за бутилиране на вода. Скромно семейство с не високи доходи и това прави постъпката им изключително ценна, обясни кметът на селото Ахмед Ходжов, цитиран от Дарик. Невсе и Ибрахим Караилиеви искали да платят хляба, без никой да разбере, че те са го направили, но в малките населени места такава тайна трудно може да бъде запазена. Идеята е на съпруга, споделил я с жена си, която го подкрепила. Казали на продавачката в този ден да раздава хляба, без да взима пари, а вечерта го платили. Не желаят медийни изяви. „Бях си казал, че ако ми се случи една работа, ще раздам хляб на селото, без никой да знае. Чаках да ми се случи това и щом ми се случи, веднага казах, че искам да раздам на селото“, казва Ибрахим. Изненадата е голяма, а благодарността на жителите – огромна, разказа кметът на селото Ахмед Ходжов:„Хората са възхитени от жеста на тези изключително млади и обикновени, скромни хора“. 520 души живеят в Господинци, като 93% от тях са мюсюлмани. Там, където населението е смесено, толерантността е най-силна, категоричен е Ахмед Ходжов. Като пример за това дава изграждането на местната църква с общите усилия на всички и честването на храмовия празник Петдесетница и от християните, и от мюсюлманите. „Този храм стана, благодарение на съвместния труд на единия и на другия етнос. Вече две години се случва празникът на храма - Петдесетница по време на задължителните рамазански пости. Самите християни изнесоха концертната част от празника в събота вечерта, за да могат хората, които държат задължително да се нахранят и да бъдат част от всенародните веселия. Толерантното отношение между етносите винаги го е имало и ще го има в регионите, където живее смесено население“, допълва Ахмед Ходжов Семейство плати хляба на цялото село Господинци, в Гоцеделчевско. Сподели:", "date": "2019.03.09", "title": "СТРАХОТЕН ЖЕСТ: Семейство плати хляба на цяло село"}
{"url": "https://pik.bg/%D1%81%D0%BB%D0%B5%D0%B4-%D0%B0%D1%80%D0%B5%D1%81%D1%82%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%B2%D1%8A%D0%B2-%D0%B2%D0%B8%D0%BB%D0%B0%D1%82%D0%B0-%D0%BD%D0%B0-%D0%B6%D0%BE%D1%80%D0%BE-%D1%88%D0%BE%D0%BF%D0%B0-%D0%BD%D0%B5-%D1%80%D0%B0%D0%B7%D0%B1%D1%80%D0%B0%D0%BB%D0%B8-%D0%B7%D0%B0-%D0%B0%D0%BA%D1%86%D0%B8%D1%8F%D1%82%D0%B0-news825120.html", "text": "Служители във вилата край Барселона, в която в четвъртък бяха задържани Георги Семерджиев, Ветко и Маринела Арабаджиеви заявиха пред Нова телевизия, че не познавали арестуваните българи. В репортаж от мястото на ареста от Нова телевизия разказват, че става дума за едно много спокойно място, на 30 километра от Барселона. Трудно се намира, защото е в края на вилната зона. „Нищо не знам и не мога да ви кажа. Не познавам хората, които живеят тук и собственика”, коментира българин, който е и пазач на имота. От полицията са отказали коментар по случая. От местното управление казват само, че са изненадани от случилото се. Сподели:", "date": "2019.03.09", "title": "СЛЕД АРЕСТА: Служители във вилата на Жоро Шопа не разбрали за акцията"}
{"url": "https://pik.bg/%D0%B4%D0%B5%D1%82%D0%B5-%D1%83%D0%B1%D0%B8-%D0%B7%D0%BB%D0%B0%D1%82%D0%BD%D0%B0-%D1%80%D0%B8%D0%B1%D0%BA%D0%B0-%D0%BE%D1%82-%D0%BB%D1%8E%D0%B1%D0%BE%D0%B2-%D1%81%D0%BD%D0%B8%D0%BC%D0%BA%D0%B8-news825107.html", "text": "Еверет Хамлин си лягал да спи, когато решил да гушне своето приятелче за „лека нощ“, извадил рибката от аквариума и я занесъл до леглото си, без да знае, че това ще я убие, пише трафикнюз. Майката на момчето снимала трагичния инцидент, когато отишла да провери как е синът й и видяла, че рибката Немо липсва. След като търсила Немо навсякъде, тя забелязала, че той е в ръката на сина й. Тогава тя събудила Еверет, за да му каже какво се е случило. Четиригодишното момченце били съкрушено – то просто искало да гушне „най- добрия си приятел“. Тори, от Бонаир, Джорджия, САЩ, разказва: „Първоначално бях шокирана, но когато ми каза, че само искал да я гушне, си помислих колко е тъжно това. Не мислех, че е смешно, че е убил златната си рибка.“ „Не е имал идея какво е правил. Честно казано, съм изненадана, че я е хванал. Има доста добри умения“. Сега Еверет ще получи нова златна рибка и е обещал, че няма да я пипа. „Вече знам, че мога да пипам риби само като съм на риболов“, казва момчето. Сподели:", "date": "2019.03.09", "title": "Дете уби златна рибка от любов (СНИМКИ)"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%BE%D1%82-%D0%BE%D0%BB%D0%B4-%D1%82%D1%80%D0%B0%D1%84%D0%BE%D1%80%D0%B4-%D1%81-%D0%BA%D0%BB%D1%8E%D1%87%D0%BE%D0%B2%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%B4%D0%B0-%D0%BC%D0%B5%D0%B6%D0%B4%D1%83-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B4%D1%8F%D0%B2%D0%BE%D0%BB%D0%B8-%D0%B8-news824870.html", "text": "Ръководството на Манчестър Юнайтед ще остави за постоянно на поста наставника Оле Гунар Солскяер, пише \"Гонг\", позовавайки се на информация от Острова.. Твърди се, че заплатата на младия норвежки специалист ще е 7,5 милиона паунда на година, което е два пъти по-малко от възнаграждението на Жозе Моуриньо, който беше заменен от Солкяер през декември 2018 година. След назначаването на Оле \"червените дяволи\" са във възход, като в момента заемат 4-ото място в класирането на Висшата лига и продължават борбата за Купата на Англия. В Шампионска лига момчетата на Солскяер направиха истинско спортно чудо, след като съумяха да наваксат пасив от 2 гола и след 3:1 в Париж се класираха за 1/4-финалите в европейския турнир. Сподели:", "date": "2019.03.09", "title": "ФУТБОЛНА БОМБА: От \"Олд Трафорд\" с ключово решение, \"ДА\" между \"червените дяволи\" и..."}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0%D0%BF%D0%BE%D1%87%D0%B2%D0%B0-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D1%80%D0%B5%D0%BB%D1%81%D0%B8%D1%82%D0%B5-%D0%BF%D0%BE-%D1%82%D1%80%D0%B0%D0%BC%D0%B2%D0%B0%D0%B9%D0%BD%D0%B0-%D0%BB%D0%B8%D0%BD%D0%B8%D1%8F-%E2%84%966-news825108.html", "text": "Във връзка с извършването на основен ремонт на релсов път и съоръженията му от „Трансремонтстрой“ ЕАД се въвеждат промени в организацията на движение, съобщиха от Столична община, цитирани от Нова телевизия. За времето на ремонтите „Център за градска мобилност“ ЕАД променя маршрута на трамвайна линия № 6, съответно: Днес до 16:00 часа: от ж.к. „Иван Вазов“ до трамвайно обръщателно колело „Връбница“, След 16:00 часа маршрутът ще се възстанови до ж.к. „Обеля 2“. На 10 март (неделя) от 04:30 до 16:00 часа: от ж.к. „Иван Вазов“ до трамвайно обръщателно колело “Хюндай България”. След 16:00 часа маршрутът да се възстанови до ж.к. „Обеля 2“. Сподели:", "date": "2019.03.09", "title": "Важно: Започва ремонт на релсите по трамвайна линия №6"}
{"url": "https://pik.bg/%D0%BC%D0%B5%D1%80%D0%BA%D0%B5%D0%BB-%D1%81-%D0%BD%D0%BE%D0%B2-%D1%81%D0%B0%D0%BC%D0%BE%D0%BB%D0%B5%D1%82-%D0%B7%D0%B0%D1%80%D0%B0%D0%B4%D0%B8-%D1%81%D0%B5%D1%80%D0%B8%D1%8F-%D0%BE%D1%82-%D1%82%D0%B5%D1%85%D0%BD%D0%B8%D1%87%D0%B5%D1%81%D0%BA%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8-news825057.html", "text": "Die Frankfurter Allgemeine Zeitung, цитиран от \"Фокус\". След серията технически проблеми с правителствения самолет на Берлин, Бундесверът предложи нова машина на разположение на канцлера Ангела Меркел и държавния глава Франк-Валтер Щайнмайер, съобщава националният ежедневник Самолетът обаче ще се предоставя само по индивидуална заявка, подчерта говорител на ВВС на Германия. Засега остава неясно как ще пътуват министрите от федералното правителство в Берлин, подчертава редакцията. По-рано Меркел пропусна първия ден от срещата на Г-20 в аржентинската столица Буенос Айрес заради повреда в правителствения самолет. Наскоро първият дипломат в Берлин се наложи да нощува в Бамако заради невъзможност да продължи обратния полет за страната си с машината, припомня изданието. Сподели:", "date": "2019.03.09", "title": "Меркел с нов самолет заради серия от технически проблеми"}
{"url": "https://pik.bg/%D1%80%D0%B5%D1%81%D0%BF%D0%B5%D0%BA%D1%82-%D0%B4%D0%B8%D0%BC%D0%B8%D1%82%D1%8A%D1%80-%D0%BC%D0%B0%D1%80%D0%B8%D0%BD%D0%BE%D0%B2-%D1%81-%D0%BE%D1%81%D0%BA%D0%B0%D1%80%D0%B0-%D0%B7%D0%B0%D1%88%D0%BB%D0%B5%D0%B2%D0%B8-%D0%B7%D0%B2%D1%83%D1%87%D0%BD%D0%B0-%D0%BF%D0%BB%D0%B5%D1%81%D0%BD%D0%B8%D1%86%D0%B0-%D0%BD%D0%B0-%D0%BB%D1%8A%D0%B6%D0%B5%D0%B4%D0%B8%D1%81%D0%B8%D0%B4%D0%B5%D0%BD%D1%82%D0%B8%D1%82%D0%B5-news825160.html", "text": "Актьорът Димитър Маринов, който впечатли Холивуд, за пореден път ни даде урок. Умихнатият с вик на добряк творец зашлеви плесница в лицето на стотиците лъжедисиденти, които изскочиха като от нищото у нас и от 1989 г. се множат с бърза скорост. През 1983 г. Маринов се опитал да избяга от България с \"Ориент експрес\". Хванали го обаче. 40 дни го мъчили в ДС, били го, хвърлили го затвора за години. Чупили му пръстите дори. Но Маринов днес не обелва нито дума срещу България. \"Това беше страна, в която имаше закони. Аз ги наруших и си платих\", каза в ефира на една от големите ни национални телевизии актьорът. Ама как така не е сърдит на България за всичко преживяно, се опита да го провокира водещата. Та ние сме живели в затвор. Но Маринов беше категоричен, че е живеел в страна, в която е имало закони и той съзнателно ги е нарушил. България нямала нищо общо със случилото се. Защо българите по време на социализма мразели руските песни - заради СССР, а не заради гениите на литераттурата, музиката, театъра, изобразителното изкаство... Респект. Това може да го каже само един аристократ по душа. Човек, който години наред живее, та до ден днешен в страна със закони и знае какво е да ги нарушиш. Веднга се сещам за стотиците наши родни \"звезди\", които пищят вече десетилетия, че са били гонени, преследвани от вездесъщата ДС. И срам нямат, защото по същото това време, когато са чупили пръстите на Маринов, те бяха носени на ръце и градяха бляскава кариера. И да бяха само те. Но и стотици незнайни \"герои\" разказват колко са пострадали от живковия режим и ДС. Да ги пита човек как, вероятно са се скатавали някъде в миша дупка или пък и хабер са нямали от съществуването на Държавна сигурност, не са помирисвали затвор. Но, сега е модерно да се говори така. Колкото повече викаш и се оплакваш, толкова повече се харесваш на масите. Ако активните борци бяха наистина толкова много, колкото се извъдиха след 1944 г... Ако дисидентите бяха толкова много, колкото наскачаха след 1989 г... Ех, България нямаше да бъде на днешния си хал. Но, уви... Димитър-Мариновците са малко.  Същите тези лъжедисиденти скочиха първи срещу него, когато той развя българското знаме на най-голямата световна сцена. Срам и позор, ужас и безумие! Сподели:", "date": "2019.03.09", "title": "РЕСПЕКТ: Димитър Маринов с Оскара зашлеви звучна плесница на лъжедисидентите"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B5%D0%B4-%D0%B6%D0%B5%D0%BD%D0%B8%D1%82%D0%B5-%D0%BD%D0%B0-%D0%B3%D0%B5%D1%80%D0%B1-%D1%83%D1%87%D0%B0%D1%81%D1%82%D0%BD%D0%B8%D0%BA-%D1%81%D1%8A%D0%BC-%D0%B2%D1%8A%D0%B2-%D0%B2%D1%8A%D0%B7%D1%80%D0%BE%D0%B4%D0%B8%D1%82%D0%B5%D0%BB%D0%BD%D0%B8%D1%8F-%D0%BF%D1%80%D0%BE%D1%86%D0%B5%D1%81-%D0%B4%D0%BE%D0%BA-news825166.html", "text": "\"Нашето европейско председателство остана като пример и още се дава за пример. В цяла Европа се говори какво правихме. И за моя радост колегите от Западните Балкани го оцениха\", каза премиерът Бойко Борисов пред форума на жените от ГЕРБ. Изключително важна е жп-линия София - Скопие -Тирана. Румънската страна уж е съгласна за мост на Свищов, защото мостовете на Русе и Видин са малко, поясни премиерът. \"Някой ще каже какво ни интересуват комшиите. Как като те са до нас и много силно ни засягат. С нашите съседи е важно да има свързаност\", уточни той. Борисов говори и за сигурността в Черно море. \"Баласнираните ни отношения с Русия са много важни. По енергийните проекти пак се изказват. Аз не знам като се пенсионирам, БСП какво ще говорят\", каза Борисов. За АЕЦ \"Белене\" говори, че не става дума вече за руска централа, а за чисто българска. \"В момента България има два собствени реактора и си търси желаещи да участват чрез конкурс\", каза Борисов. \"Със САЩ работим изключително добре. Огромните финанси и огромната армия на НАТО е на САЩ. Правим всичко възможно като добри партньори да имаме такова отношение, което да е съвместимо с нашите партньори. С една дума в отношенията си със САЩ, с Русия, НАТО, ЕС подхождаме веднъж партньорски, веднъж по интерес като българи\", обобщи Бойко Борисов. Борисов съобщи, че е поканил патриарх Неофит и главния мюфтия на среща в понеделник. \"Има една тема, която се казва етническа толерантност, с която ГЕРБ няма да прави компромис. И не защото някой ни е извил ръцете. С мене такъв разговор не е воден. Аз съм участник във Възродителния процес, бях на 28 г. Такава мъка, такъв ужас повече никога няма да допусна, докато от мене зависи нещо. 1 кв. м им даваха да си сложат покъщнината. Моята майка като ме изпращаше с автомата, военната униформа и кубинките, видя с очите си българи с различна религия да се гледат и да искат да се убиват. И понеже тогава бяхме във Варшавския договор, а Турция в НАТО, щеше да стане тук началото на голямата война. Ако помолим БНТ да извади архивни кадри, да видите каква трагедия беше. Хиляди, стотици хиляди кервани от български граждани, само че с друга религия. Нямаше кой да им гледа животните. Командироваха учители от страната. Ужасно чудовищно време, сътворено от БКП/БСП. Още не може да се забрави това\", спомни си Борисов.  Той уточни, че \"сме си стиснали ръцете\" със Саудитска Арабия заради радикалния ислям. \"Цял живот съм бил биткаджия. Искам да се спася от това. И да дърпаш бабички по границата, не е голямо геройство. Има и здрави мюсюлмани. Иди дърпай тях. На жълтите павета е много лесно\" , отсече Борисов.  \"Ние казваме опрощават се дълговете. Когато Дянков искаше на БПЦ да направим същото му казах: \"Има началник, който да решавата тази работа. Ти не се бъркай\", поясни премиерът. И уточни,че правителството дава милиони за манастири и черкви. Борисов развесели жените от ГЕРБ като им каза, че Ердоган го попитал по телефона защо правим ограда. Нашият премиер му казал, че за охладняване на отношенията между България и Турция може да кажат само метеоролозите. \"В това отношение игра не бива. Толкова е гадно, че ще ни върнат векове назад. И когато парите идват от съседни държави и то не само за мюсюлмани. Ние можем да се прегръщаме и целуваме, но разузнаванията още работят. Искаме да тръгнем на чисто и вече всеки да си оправя финансите\", обясни Борисов. Той уточни, че на тази тема няма да си замълчи, защото се приказвали неверни неща. \"За вас, жените сме направили много. Отвърнете ни с добро. И ние сме нежни души. Аз имамначалник - Цвета Караянчева. И президентът има началник. За Цветанов да не говорим\", пошегува се Борисов и уточни, че темата е много сериозна. \"БСП много пъти е била в коалиция с ДПС. Ние никога не сме били и няма и да бъдем. Но когато някой ни помогне, възпитанието изисква на благодарим. Това е отговорно поведение. БСП не са в парламента, а ни обвиняват нас, че сме в коалиция с ДПС. Да излязат БСП и да обявят като нас, че няма да правят коалиция с тях. И тогава да видите какво гърчене ще стане. Ще има ама дайте да минат изборите, да видим как ще ни подредят\", каза Борисов. Той се опитвал да атакува БСП с някои направени от тях неща, ама нямало такива. \"Трябва да се върнем на НДК\", уточни премиерът. Борисов повече от час отговаря на въпроси. Сподели:", "date": "2019.03.09", "title": "ПЪРВО В ПИК TV! Бойко Борисов пред жените на ГЕРБ: Участник съм във Възродителния процес. Докато от мене зависи нещо, такъв ужас няма да допусна (ОБНОВЕНА)"}
{"url": "https://pik.bg/%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D1%81%D0%B8-%D1%81%D0%BF%D1%80%D0%B5%D1%82%D0%BD%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%BD%D0%B0-%D0%B3%D0%BE%D0%BD%D0%BA%D0%B0-%D1%81-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%81%D0%BE%D1%84%D0%B8%D1%8F-news825170.html", "text": "18-годишен младеж без книжкаси спретна автомобилна гонка с полицията в София, съобщава „Трафикнюз” Според данните, вчера малко след 17:00 часа в София водач на лек автомобил не се подчинил на стоп-сигнал на патрул на Пътна полиция. Нарушителят е последван от полицейски патрули и започнала гонка. Малко по-късно колата-нарушител е спряна в един от крайните квартали на града, съобщават от МВР. Задържан е водачът – 18-годишен, с криминална регистрация за наркотици и без свидетелство за управление на МПС. По време на гонката водачът-нарушител е нанесъл с колата си материални щети на няколко паркирани автомобила. Работата по случая продължава. Сподели:", "date": "2019.03.09", "title": "Тийнейджър си спретна автомобилна гонка с полицията в София"}
{"url": "https://pik.bg/%D1%81%D0%BF%D0%B5%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%BE%D1%82-%D0%BF%D0%B8%D1%80%D0%BE%D0%B3%D0%BE%D0%B2-%D0%BF%D1%80%D0%B5%D0%B3%D0%BB%D0%B5%D0%B6%D0%B4%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%B2-%D1%81%D0%BC%D0%BE%D0%BB%D1%8F%D0%BD-news825105.html", "text": "За втора година водещи специалисти от „Пирогов“ ще преглеждат деца в Многопрофилната болница за активно лечение „д-р Братан Шукеров“ в Смолян, съобщава БНР. Профилактичните прегледи ще бъдат извършени в рамките на кампанията „Национална програма Детско здраве - Пирогов“ и са под патронажа на парламентарната Комисия по здравеопазването. В града ще пристигнат най-добрите специалисти по УНГ, травматология, хирургия, неврохирургия, офталмолог, кардиолог, уролог и образна диагностика. Профилактичните прегледи ще са от 09:00 до 15:00 часа в болницата. Децата с придружаващи заболявания трябва да носят за прегледа всякакъв вид медицинска документация. В прегледите ще участва и депутатът и председател на Здравната комисия д-р Даниела Дариткова. Сподели:", "date": "2019.03.09", "title": "Специалисти от \"Пирогов\" преглеждат безплатно в Смолян"}
{"url": "https://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D0%B0%D0%B3%D1%80%D0%B5%D1%81%D0%B8%D1%8F-%D1%81%D1%80%D0%B5%D1%89%D1%83-%D0%B1%D1%83%D1%80%D0%B3%D0%B0%D1%81%D0%BA%D0%B8-%D0%BC%D0%B5%D0%B4%D0%B8%D1%86%D0%B8-%D0%B0%D1%82%D0%B0%D0%BA%D1%83%D0%B2%D0%B0%D1%85%D0%B0-%D1%81-%D0%BA%D0%B0%D0%BC%D1%8A%D0%BD%D0%B8-%D0%BB%D0%B5%D0%BA%D0%B0%D1%80%D1%81%D0%BA%D0%B8-%D0%B5%D0%BA%D0%B8%D0%BF-%D1%81%D0%BB%D0%B5%D0%B4-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-%D0%B1%D0%B5%D0%B7%D0%BF-news825176.html", "text": "За поредна агреция срещу бургаски медици, съобщи БТВ, цитирани от „Флагман”. Според данните, екип на Бърза помощ е бил атакуван снощи с камъни в бургаския квартал Рудник, след като се отзовал на сигнал за безпомощна родилка. Медиците са били нападнати снощи, около полунощ, когато са били посрещнати на адреса от агресивния мъж на бременната жена. Без ясна причина той хвърлил камък по линейката, който счупил задното стъкло на возилото, докато водачът бил още вътре. „Съпругът на родилката хвърли камъка, при което даже и майката на родилката от счупените стъкълца нарани ръката си - каза д-р Нинова, която била един от лекарите на място. От удара е счупено задното стъкло на линейката. - Ако не беше затворена задната врата, можеше камъкът да удари шофьора на линейката по главата”. Агресивният мъж, който хвърлил камъка, е задържан веднага. След дълги години работа, спешните медици се замислят дали да продължат да работят като такива. Това е второто нападение над медицински лица в рамките на няколко дни. Миналата седмица 28-годишният Галин Гочев разби главата на охранителя на УМБАЛ-Бургас. Галин си счупил ръката, потърсил лекарска помощ, насочили го към отделението по травматология и ортопедия, където започнал да вилнее. Наложило се да извикат охранител, но това още повече отприщило гнева на Гочев, който макар и контузен, се насочил към гарда и започнал да го удря, като буквално му счупил главата. Снимка: Флагман.бг Сподели:", "date": "2019.03.09", "title": "Поредна агресия срещу бургаски медици: Атакуваха с камъни лекарски екип след сигнал за безпомощна родилка"}
{"url": "https://pik.bg/%D0%BD%D0%B0%D1%87%D0%B0%D0%BB%D0%BD%D0%B8%D0%BA%D1%8A%D1%82-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%B4%D0%BE%D0%BF%D1%83%D1%81%D0%BD%D0%B0%D1%85%D0%BC%D0%B5-%D0%B3%D0%BE%D0%BB%D1%8F%D0%BC%D0%B0-%D0%B3%D1%80%D0%B5%D1%88%D0%BA%D0%B0-%D1%81-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%B0%D1%80%D0%BC%D0%B8%D1%8F%D1%82%D0%B0-%D0%BD%D0%B8-%D0%B4%D0%B0-%D0%B5-%D1%81%D0%B0%D0%BC%D0%BE-%D0%BA%D0%B0%D0%B4%D1%80%D0%BE%D0%B2%D0%B0-news825181.html", "text": "Голяма грешка допуснахме, когато през 2007 година приехме армията ни да е само кадрова, а повечето от държавите в Алианса запазиха смесената си система. Това призна пред „Дарик” началникът на отбраната генерал Андрей Боцев. Днес се навършват две години откакто ген. Боцев бе назначен за началник на отбраната. Мандатът му е четири години. По думите му, това време е и много, и малко. Ген. Боцев очерта като основен проблем недокомплекта във Въоръжените сили. По думите му през 2018 година вече няма намаление на личния състав, а през тази година ще се наберат още около 800 военнослужещи. „В ход е и кампанията \"Бъди войник\" за да се представи армията пред младите хора -  обърна внимание Андрей Боцев. - Все още в армията идват българи и от патриотизъм, а не само заради социалните придобивки и заплащането. Недостигът на военни е около 5 700, а според Националния план до 2024 година ще се достигне нормата от разходи за отбрана от 2% от БВП. Това ще позволи да се увеличава съставът на Въоръжените сили с по 800 нови бойци годишно и отделно в армията ще се вливат и курсантите от военните училища. Офицерският състав все още не е попълнен, но всяка година се увеличава броят на курсанти. У нас пенсионирането в армията става по-рано, отколкото в съюзните натовски армии и така губим хора, които са много добри специалисти и които имат още какво да дадат на Въоръжените сили“. Началникът на отбраната коментира и темата, дали трябва да се разполагат на българска територия ракети със среден обсег на действие. Според него от военна гледна точка страната ни трябва да притежава такива ракети. Андрей Боцев поясни, че на българска територия никога не е имало ядрени бойни глави. „Не всяка държава от НАТО трябва да влиза в надпревара по въоръжаване – категоричен бе генерал Боцев. - И тъй като практиката в НАТО е колективната отбрана, необходимото ни въоръжение ще бъде предоставено от съюзниците. Инвестираме в Сухопътните войски, във Военновъздушните сили и във флота“. Генерал Боцев допълни, че поетапно ще придобием необходимите способности. Сподели:", "date": "2019.03.09", "title": "Началникът на отбраната: Допуснахме голяма грешка с решението армията ни да е само кадрова"}
{"url": "https://pik.bg/%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%BD%D0%B8-%D0%BD%D0%B0%D1%82%D0%B8%D1%81%D0%BA%D0%B0-%D0%B4%D0%B0-%D1%80%D0%B0%D1%82%D0%B8%D1%84%D0%B8%D1%86%D0%B8%D1%80%D0%B0%D0%BC%D0%B5-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8-news825129.html", "text": "Генералният секретар на Съвета на Европа Турбьорн Ягланд заяви в Загреб по повод на Международния ден на жените, 8 март, че са постигнати важни цели в областта на борбата срещу насилието спрямо жени, но е необходим по-голям напредък. В тази връзка той похвали Хърватия за ратификацията на Конвенцията на Съвета на Европа за превенция и борба с насилието над жени и домашното насилие (Истанбулската конвенция), съобщи Хина, цитирана от БТА. \"Истанбулската конвенция изисква криминализиране и законови санкции срещу различни форми на насилие срещу жени, включително домашно насилие, преследване, сексуален тормоз и психическо насилие\", каза Ягланд, но отбеляза, че въпреки напредъка все още има проблеми по отношение на ратификацията от някои страни. \"В някои случаи като България ратификацията беше блокирана заради опасения и недоразумения около термина \"джендър\". Аз вярвам обаче, че такива недоразумения могат да бъдат изяснени, ако надлежно бъде предоставена правилна информация и има политическа воля за това, например в Хърватия, която ратифицира Истанбулската конвенция през юни миналата година\", каза Ягланд. Той припомни, че Азербайджан и Русия все още не са подписали конвенцията, а 11 страни-членки на Съвета на Европа са я подписали, но не са я ратифицирали - Армения, България, Чешката република, Латвия, Лихтенщайн, Литва, Унгария, Молдова, Словакия, Украйна и Великобритания. \"Ние трябва да продължим да се борим за ратификацията от всички страни-членки на Съвета на Европа, защото не може жените и девойките да бъдат лишени от тяхното най-основно човешко право: живот без насилие\", заяви Ягланд и призова всички страни от Съвета на Европа да ратифицират конвенцията без забавяне. Сподели:", "date": "2019.03.09", "title": "Генералният секретар на Съвета на Европа ни натиска да ратифицираме Истанбулската конвенция"}
{"url": "https://pik.bg/%D1%80%D1%83%D0%BC%D0%B5%D0%BD-%D0%BF%D0%B5%D1%82%D0%BA%D0%BE%D0%B2-%D0%B1%D1%81%D0%BF-%D0%B8%D0%B7%D0%B2%D1%8A%D1%80%D1%88%D0%B8-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D0%B5-%D0%BA%D1%8A%D0%BC-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81-%D0%BD%D0%B5%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D1%81%D0%B8-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8%D1%8F-%D0%B4%D0%B5%D0%B1%D0%B0%D1%82-news825185.html", "text": "БСП извърши престъпление към България с неучастието си в парламентарния дебат за опрощаване задълженията на вероизповеданията. Това каза на пресконференция председателят на АБВ Румен Петков . „Това е изключително неразумно решение – решение, което неминуемо ще доведе до напрежение между вероизповеданията и в обществото“, заяви той. „И мисля, че БСП извърши престъпление към България с неучастие в парламентарния дебат. Там не се чуха опозиционни мнения“, посочи Петков. Според него това решение е груба грешка на парламента. „И мисля, че разумните хора в БСП разбират, че не се прави така, защото с отсъствието си партията подкрепи това решение. И това трябва да е ясно на обществото“, каза още той. По думите му държавата безотговорно е оставила Главното мюфтийство да натрупа огромни задължения. На въпрос дали новият състав на ЦИК ще се справи с подготовката на изборите, Петков заяви, че според АБВ парламентът е трябвало да удължи мандата на предишния състав. Сподели:", "date": "2019.03.09", "title": "Румен Петков БСП извърши престъпление към България с неучастието си в парламентарния дебат за опрощаване задълженията на вероизповеданията"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D1%82%D0%B5%D1%84%D0%B0%D0%BD-%D1%81%D0%BE%D1%84%D0%B8%D1%8F%D0%BD%D1%81%D0%BA%D0%B8-%D1%81-%D0%BA%D1%80%D0%B8%D1%82%D0%B8%D0%BA%D0%B0-%D1%81%D0%BB%D0%B5%D0%B4-%D0%B2%D0%B8%D0%B7%D0%B8%D1%82%D0%B0%D1%82%D0%B0-%D0%BD%D0%B0-%D0%BC%D0%B5%D0%B4%D0%B2%D0%B5%D0%B4%D0%B5%D0%B2-%D1%81%D1%82%D0%B0%D0%B2%D0%B0%D0%BC%D0%B5-%D0%B7%D0%B0%D0%B2%D0%B8%D1%81%D0%B8%D0%BC%D0%B8-%D0%BE%D1%82-%D0%B0%D0%BD%D0%BA%D0%B0%D1%80%D0%B0-news824967.html", "text": "- Пропуснахме директното минаване на руска газ през България. Ние сега сме в унизителната ситуация \"Турски поток\" да минава през страната ни. Когато можеха да договорят директни доставки на руски газ, Станишев и Борисов не го направиха. А сега ще сме зависими от Турция. Защо е необходимо, пак повтарям, \"Турски поток\" да минава през България?!  Отново се поставяме в зависимост на южната ни съседка, която 500 г. ни е държала. Можеше да е друго. Как патриотите в правителството допуснаха това?! - Не, нямаше да изпаднем в криза. Можехме да се справим по-добре. Винаги има начин, когато се работи с ум и разум. - В голямата политика винаги има връзка. Очевидно по време на едната визита се е коментирало какво ще се обсъжда на втората. Иска ми се да имаме независима политика. Да не се поставяме в услуга на когото и да било. - Територия за разчистване на сметки - не. Но място за преговори би било правилно и ще стане постижение на външната ни политика. Хубаво е да играем тази роля. Ето, например, Давос - с какво стана известен? Със Световния иконимически форум, който се проведе в него. Но се съмнявам, защото нямаме авторитет. - Самочувствие имаме. Но то е без покритие. Медведев се шегува с нас. Аз съм правил срещи с руски министър-председател, някой да ми се е подигравал, да се е шегувал с мене и страната ми? Не. Тогава имахме авторитет. Всичко, което ние, демократите, направихме, го развалиха. Правителствата на Станишев и на Борисов, имаха да свършат две неща. Първото е да въведат еврото, което е изключитена политическа и икономическа крачка. И второто е излизане от Шенген. - България трябваше да използва европредседателството си за излизането от Шенген. Защото той е дискриминационен механизъм. Европа трябва да го премахне. Защото тя и сега е на две скорости. Погледнете на летищата - едните минават през един коридор, другите през друг... Утре Украйна ще влезе в ЕС и пак ще има Шенген. - Не мога да кажа какви договорки са постигнати в туризма. Докато има визов режим, ще има и трудности. Туризмът е важна държавна политика. Но с Русия имаме да решаваме две основни неща - да възстановим присъствието на български стоки, което много трудно ще стане, и да имаме трайна договореност за енергийните източници. Сподели:", "date": "2019.03.09", "title": "САМО В ПИК! Стефан Софиянски с критика след визитата на Медведев: Ставаме зависими от Анкара. Време е за силна политика, да не се поставяме в услуга"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%BF%D0%BE-%D1%85%D0%BE%D0%BB%D0%B8%D0%B2%D1%83%D0%B4%D1%81%D0%BA%D0%B8-%D0%B0%D0%BA%D1%82%D1%8C%D0%BE%D1%80%D1%8A%D1%82-%D0%B4%D0%B8%D0%BC%D0%B8%D1%82%D1%8A%D1%80-%D0%BC%D0%B0%D1%80%D0%B8%D0%BD%D0%BE%D0%B2-%D0%B2%D0%B7%D0%B5%D0%BB-%D0%BE%D1%81%D0%BA%D0%B0%D1%80-%D1%81-%D0%BA%D0%BE%D1%81%D1%82%D1%8E%D0%BC-%D0%B2%D1%82%D0%BE%D1%80%D0%B0-%D1%83%D0%BF%D0%BE%D1%82%D1%80%D0%B5%D0%B1%D0%B0-%D0%BE%D1%82-60-%D1%82%D0%B5--news825135.html", "text": "Димитър Маринов, който е първият български актьор, който получи \"Оскар,, отишъл на церемонията с  кадифен костюм от 60-те години втора употреба, призна той в ефира на Би Ти Ви. Той избрал това облекло заради снтиментален спомен от филм от това време. „Много е вълнуващо да съм отново у дома – не скри вълнението си Маринов в ефира на Нова телевизия. - Трудно мога да го обясня. Едно обладаване е. Не ми се тръгва даже вече. Всички се майтапят, имаше приповдигнато настроение в самолета. Една жена в самолета ме разпозна. Дойде и ме поздрави. Благодари ми за гордостта, която съм и донесъл. Много ми се иска да се разходя по улиците на София сега. Като млад ходенето пеша бе удоволствие за мен. Нямаше толкова коли. Кръстосвах цяла София – напред-назад. Парка на свободата. Сега имената на улиците са много различни, има затворени улици. Хубаво е да обикалям и да си спомням. Винаги има носталгия. На 3 март бяхме на тържество в консулството в Лос Анджелис. Народните танци, гайдите. Беше невероятно. Не ми се ядеше нищо. Много ми липсва. България е нарицателно в САЩ. Когато нещо не разбират, питат – на бъларски ли говориш. Не знаят за богатството на езика ни. Покрай „Зелена книга” науччиха много хора за България, което няма как да не ме радва”. Маринов се върна и към големия момент – връчването на „Оскар”-а. „Когато обявиха, нямах сили дори да се зарадвам – спомня си той. - Веднага отидох най-отзад. Такава бе инструкцията. Наложи се някой да вземе „Оскар”-а и Джулия Робъртс ми го подаде отзад точно на мен. После ми подаде и плика и ми каза: „Вашата реплика от филма ми е любима”. Беше невероятно и никога няма да го забравя. Виго Мортенсен обаче направи големия момент. Той посочи българското знаме, с което бях. Така привлече внимание.  След това разкопча сакото си и показа емблема на любимия си футболен отбор”. Само българско флагче той получи от служителка в българското консулство в Лос Анджелис. Тя самата го взела от бюрото на консула. Маринов израсълбез баща. \"Израсъл съм без мъжка фигура до себе си. И тя много ми липсваше. Винаги съм знаел, че съм осиновено и нямаше проблем\", призна в откровена изповед той. Актьорът издирил баща си, представил му се, но той повече никога не му се обадил. Маринов прозна как в ареста, когато заловили при опит за бягство, му счупили пръстите на ръцете. \"Аз живеех в една държава, в която имаше закони. И ги наруших. Затова си платих. И това няманищо общо с България\", отговори той на  провокативния въпрос на водещата как е намерил сили да развее българския флаг след всичко преживяно. Сподели:", "date": "2019.03.09", "title": "ГОРЕЩО ПО ХОЛИВУДСКИ: Актьорът Димитър Маринов взел \"Оскар\" с костюм втора употреба от 60-те години (ОБНОВЕНА)"}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0-%D0%B0%D0%BA%D1%82%D1%8C%D0%BE%D1%80%D1%8A%D1%82-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%B5%D1%82%D1%83%D1%88-news825178.html", "text": "Актьорът Владимир Етуш почина на 97 години в болница, където е откаран вчера, съобщи ТАСС, цитирана от БТА и Нова телевизия. Етуш става много популярен с ролите си във филмите \"Кавказка пленница\", \"Дванадесет стола\", \"Иван Василиевич сменя професията си\", \"Соларис\", \"Приключенията на Буратино\". Главните му изяви обаче са на сцената. Цялата му кариера е в театъра \"Е. Вахтангов\" в Москва. Играе в пиеси на Шекспир, Молиер, Бърнард Шоу. Участвал е във Втората световна война, награден е с ордени, а през 1944 г. е демобилизиран след тежко раняване. Владимир Етуш, който е народен артист на СССР, е лауреат на държавната награда на Руската федерация в областта на литературата и изкуството, печелил е награди \"Кумир\", \"Кристална Турандот\". Кавалер е на ордена \"За заслуги пред Отечеството\". Сподели:", "date": "2019.03.09", "title": "Почина актьорът Владимир Етуш"}
{"url": "https://pik.bg/%D0%BF%D0%BE%D1%80%D0%B5%D0%B4%D0%BD%D0%B8%D1%8F%D1%82-%D0%BF%D1%80%D0%BE%D1%82%D0%B5%D1%81%D1%82-%D0%BD%D0%B0-%D0%B6%D1%8A%D0%BB%D1%82%D0%B8%D1%82%D0%B5-%D0%B6%D0%B8%D0%BB%D0%B5%D1%82%D0%BA%D0%B8-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B7%D0%B0%D0%BF%D0%BE%D1%87%D0%BD%D0%B0-%D1%81-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BE%D1%85%D0%BB%D1%8E%D0%B2-news825168.html", "text": "Нова вълна от протести във Франция. Първите действия на \"жълтите жилетки\" днес вече започнаха с операция \"Охлюв\" в провинцията, съобщкава БНР. Към социалните вълнения днес се очаква да се прибавят и борбите на женските движения, които се готвят за по-продължителни действия. Днешният 17-и протест е замислян като \"важен етап\" за \"жълтите жилетки\", които търсят нова подкрепа и нови форми за протеста си, за да подсилят пооределите си редици. Днес в Париж женските каузи трябва да се слеят със социалните: движенията за правата на жените ще дадат рамо на протестиращите с голям \"седящ\" митинг край Айфеловата кула, за да бъдат чути техните социални, данъчни и климатични тревоги.  Жените ще се открояват в жълто розово, виолетово или червено според избраната кауза. Освен традиционните демонстрации, друга по-оригинална протестна мярка ще бъде краткият флашмоб с музика и танц на летище \"Роаси Шарл дьо Гол\" край Париж. Трафикът на аерогарата и без това ще пострада от стачкта на митничарите, които настояват за специална финансова помощ заради Брекзит. Протестът ще продължи и утре, главно на столичните летища. Синдикати на франската полиция алармират, че служителите на реда са вече изтощени от работата при непрекъснатите протести. Сподели:", "date": "2019.03.09", "title": "Поредният протест на \"Жълтите жилетки\" във Франция започна с операция \"Охлюв\""}
{"url": "https://pik.bg/%D0%BA%D0%BB%D1%83%D0%B1%D0%BE%D0%B2%D0%B5-%D0%BE%D1%82-%D0%B8%D1%82%D0%B0%D0%BB%D0%B8%D1%8F-%D0%B8%D0%B4%D0%B2%D0%B0%D1%82-%D0%B7%D0%B0-%D0%BA%D0%B0%D1%81%D1%82%D0%B8%D0%BD%D0%B3-%D0%B2-%D1%81%D0%BE%D1%84%D0%B8%D1%8F-%D0%B8-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news825253.html", "text": "Клубове от Италия ще наблюдават кастинг за български таланти в София и Благоевград. На 28 и 29 март агенцията \"DKB Sport Group\", която има широки връзки с футбола на Апенините, ще покани представители от Италия, които да наблюдават български деца. В първия ден събитието ще е в Благоевград, а на следващия в столицата. Това ще бъде втори катсинг от серията, която компанията организира. Първият бе през януари и бе наблюдаван от Кристиано Джарета, който по-късно стана спортен директор на ЦСКА-София. Тогава събитието се радваше на голям медиен интерес и бе широко отразено. От всички кастинги отличилите се момчета ще получат възможността да участват във финално събитие през пролетта, на което ще бъдат поканени специалисти от цяла Европа, с които си партнират от агенцията. Сподели:", "date": "2019.03.09", "title": "Клубове от Италия идват за кастинг в София и Благоевград"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%B1%D1%80%D0%B5%D0%BD%D0%B4%D0%BE-%D1%82%D1%80%D0%B5%D0%BF%D0%B5%D1%80%D0%B8-%D1%81%D0%BB%D0%B5%D0%B4-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%B6%D0%BE%D1%80%D0%BE-%D1%88%D0%BE%D0%BF%D0%B0---%D0%BA%D0%B0%D0%BA%D0%B2%D0%BE-%D1%81%D0%B2%D1%8A%D1%80%D0%B7%D0%B2%D0%B0-%D0%BC%D0%BE%D0%BD%D0%B8%D0%BA%D0%B0-%D0%B8-%D1%8A%D0%BD-news825156.html", "text": "Арестът на Георги Серемджиеви - Жоро Шопа изправи на нокти част от подземния живот у нас, и ортаците му са под напрежение покрай него да не изгорят и те. Считаният за дясната ръка на издирвания от Интерпол Евелин Банев-Брендо, бе задържан в Испания на 7 март по разпореждане на властите в Швейцария, които го издирваха за пране на пари и трафик на дрога. Притеснена от задържането на Георги Семерджиев била и жената на Брендо. Моника Добринова и Семерджиев имат съвместен и то доста вървежен хотелиерски бизнес. Публична тайна е, че и Брендо стои в сянка зад няколко доста мащабни инвестиции в хотелиерството - като например \"Оазис Бийч\" в курортното селце Лозенец, оценяван за над 100 млн. евро. Според мълвата, която обикаля София, е купил срещу 30 млн. евро и емблематичния хотел \"Рила\". Смята се, че цялата инвестиция на Евелин Банев в хотели в България надхвърля 200 млн. евро, а пряко ангажирана с управлението на един от тях била жена му Моника Добринова. След задържането на ортака й Георги Семерджиев, блондинката била на тръни да не би акциите срещу родните олигарси, които текат от полови година, да застигнат не само съвместния й бизнес с Шопа, но и цялата хотелиерска империя на Брендо. Още по горещата тема, плюс всичко най-любопитно около арестите на Явор Бахаров и пастрока на поп дивата Тита - гледайте сега в \"Жълтите новини\": Сподели:", "date": "2019.03.09", "title": "ГОРЕЩО В ПИК: Жената на Брендо трепери след ареста на Жоро Шопа - какво свързва Моника и ъндърграунд играча само в \"Жълтите новини\""}
{"url": "https://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BD%D0%B0-%D0%BF%D1%80%D0%B5%D0%B4%D1%81%D1%82%D0%BE%D1%8F%D1%89%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D1%89%D0%B5-%D0%B8%D0%BC%D0%B0-%D1%81%D0%B1%D0%BB%D1%8A%D1%81%D1%8A%D0%BA-%D0%BD%D0%B0-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8-%D1%81%D1%80%D0%B5%D1%89%D1%83-%D0%BF%D0%BE%D0%BF%D1%83%D0%BB%D0%B8%D0%B7%D1%8A%D0%BC-%D1%81%D0%BD%D0%B8%D0%BC%D0%BA%D0%B8-news825231.html", "text": "На предстоящите избори ще има голям политически сблъсък. От наша страна ще бъде представяно какво сме направили, а от другата страна ще има огромен популизъм и заиграване със страховете на хората по много теми. Опонентите ни единствено търсят конфронтация и провокация. Ние гарантираме, че предизборната ни платформа ще бъде в синхрон с тази на ЕНП и ще е насочена изцяло в защита на националните ни интереси. Българинът ще може да избере стабилността и перспективата за продължаващо развитие, а не връщане на страната с години назад. Това каза председателят на Парламентарната група на ГЕРБ и зам.-председател на партията Цветан Цветанов в Лясковец по време на среща със симпатизанти на ГЕРБ и жители на Лясковец. Заедно с Цветанов в Лясковец бяха великотърновският кмет Даниел Панов, народните представители Клавдия Ганчева и Станислава Стоянова. Срещата се проведе в залата на Общинския съвет, а нейни домакини бяха кметът на Лясковец д-р Гецова и председателят на местния парламент Даниела Арабаджиева. По думите на зам.-председателя на ГЕРБ една от най-дискусионните теми напоследък е Законът за вероизповеданията. „Имаме една единствена цел - да се ограничи външното влияние върху вероизповеданията и финансирането да идва само от нашата държава, а не от други страни, движения или организации. 8-те милиона стари задължения, които със закона ще бъдат опростени, са натрупани от всички вероизповедания, а не само от мюфтийството, както внушават от БСП“, обясни Цветанов. Председателят на ПГ на ГЕРБ призова хората да не се поддават на спекулациите и лъжите на социалистите. Пред лясковчани той каза още: „Изпълняваме отлично 4-годишната управленска програма. Важно e да продължи икономическият растеж и по-голямата събираемост. Когато приходите са добри, можем да заделяме повече целеви средства за решаване проблемите в българските общини. Благодаря на местната власт в Лясковец за активността“. Цветанов припомни, че един от основните акценти за развитието на Великотърновска област е АМ „Хемус“. „Именно заради по-добрите приходи успяхме да заделим 1.350 млрд. лв. и така изграждането на магистралата е гарантирано и процесът е вече необратим. Заедно с трасето Русе – Велико Търново това ще даде сериозна възможност за развитието на региона, добра свързаност, както и намаляване на ПТП“, изтъкна той. В Лясковец Цветанов коментира и излизането от парламента на БСП. По думите му е трудно обяснимо защо не ходиш на работа, след като си избран за народен представител. Пред събралите се в залата на лясковския общински съвет граждани Цветанов бе категоричен, че срещите и разговорите, които ГЕРБ провежда, са насочени към разясняването на фактите и свършената работа. Той бе категоричен, че евродепутатите от ГЕРБ/ЕНП са доказали, че работят за страната и един от последните чудесни примери са 4-те милиарда лева повече, договорени за следващия програмен период. „Бюджетът от 18 млрд. лв. е рекорден за страната ни и всички райони, включително Лясковец, ще могат да се възползват от него. Мария Габриел пък спомогна за регулиране на роуминг трафика и сега хората реално говорят повече на по-ниска цена. Банковите преводи, които гражданите правят в рамките на ЕС, са с намалени такси благодарение на политиката, която следва и евродепутатът Ева Майдел“, поясни Цветан Цветанов Кметът на Лясковец д-р Ивелина Гецова заяви по време на срещата, че в годините ПП ГЕРБ е доказала, че е успешна партия, защото не си позволи да отстъпи от принципите си, или да излезе от програмата и целите си. Сподели:", "date": "2019.03.09", "title": "Цветанов: На предстоящите избори ще има сблъсък на резултати срещу популизъм (СНИМКИ)"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%81%D0%BA%D0%B8%D0%BE%D1%80-%D0%B7%D0%B0%D0%B3%D0%B8%D0%BD%D0%B0-%D0%B2-%D0%B1%D0%B0%D0%BD%D1%81%D0%BA%D0%BE-%D1%80%D0%B0%D0%B7%D0%B1%D0%B8-%D1%81%D0%B5-%D0%B2-%D0%B4%D1%8A%D1%80%D0%B2%D0%BE-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news825247.html", "text": "Скиор е загинал в Ски зона – Банско, след като се е ударил в дърво, наранявайки главата си. Това съобщиха от Планинска спасителна служба (ПСС) към БЧК. Инцидентът е станал след 15,00 часа. На място има екипи, които изясняват фактите и обстоятелствата, довели до трагичния инцидент, уточнява \"Фокус\". Загиналият е англичанин, като е опровергана версията за инфаркт. Сподели:", "date": "2019.03.09", "title": "ОТ ПОСЛЕДНИТЕ МИНУТИ: Скиор загина в Банско, разби се в дърво (ОБНОВЕНА)"}
{"url": "https://pik.bg/%D0%BD%D0%B0-%D1%80%D1%8A%D0%B1%D0%B0-%D0%BB%D1%83%D0%BA%D1%81%D0%BE%D0%B7%D0%BD%D0%BE-%D0%B8%D0%BC%D0%B5%D0%BD%D0%B8%D0%B5-%D0%BD%D0%B0-%D0%B0%D0%BD%D1%82%D1%8A%D0%BD%D0%B8-%D1%85%D0%BE%D0%BF%D0%BA%D0%B8%D0%BD%D1%81-%D0%B2-%D0%BC%D0%B0%D0%BB%D0%B8%D0%B1%D1%83-%D0%BF%D1%80%D0%B5%D0%B4-%D1%81%D1%80%D1%83%D1%82%D0%B2%D0%B0%D0%BD%D0%B5-news825174.html", "text": "Луксозно имение на холивудската звезда Антъни Хопкинс е застрашено от срутване в океана, съобщават световните агенции, цитирани от Нова телевизия. Според информацията, имотът на актьора в Малибу вече е само на няколко метра от 40-метрова пропаст. Причината за опасната ситуация са проливните валежи в тази част на Калифорния. Според метеоролози, това е била зимата с най-много дъжд от 40 години насам. Имотът, който се оценява на 5 милиона долара, се разминал на косъм от големите пожари в Малибу през есента на миналата година, когато други звезди като Ким Бейсингър, Джерард Бътлър и Фред Дърст загубиха домовете си. Сега ронещата се скала под имота го изправя пред нова опасност. Сподели:", "date": "2019.03.09", "title": "На ръба: Луксозно имение на Антъни Хопкинс в Малибу пред срутване"}
{"url": "https://pik.bg/%D1%81%D0%BB%D0%B5%D0%B4-%D1%85%D0%BE%D1%80%D0%BE%D1%82%D0%BE-%D0%B2-%D0%BC%D0%B0%D1%80%D0%BA%D0%BE%D0%B2%D0%BE-%D0%BD%D0%B0%D0%BF-%D0%BF%D0%BE%D0%B3%D0%BD%D0%B0-%D0%B8-%D1%80%D0%B0%D0%BB%D0%B8%D1%82%D0%BE-%D0%B7%D0%B0-%D0%B1%D0%BE%D0%B3%D0%B0%D1%82%D0%B8-%D0%BD%D0%B0-%D1%81%D0%B0%D1%88%D0%BE-%D0%B4%D0%BE%D0%BD%D1%87%D0%B5%D0%B2-%D1%81%D0%BD%D0%B8%D0%BC%D0%BA%D0%B8-news825242.html", "text": "След като данъчни се хванаха на хорото в с. Марково, за да проверят издаването на касови бележки, сега се пуснаха и на рали! В гръцкия град Серес са командировани екипи на НАП, които да наблюдават рали за богати, организирано от газовия олигарх Сашо Дончев. Възможно е нападжиите и да участват в състезанието под прикритие. Целта е да бъдат установени кои са водачите на над 100 супер луксозни автомобила за няколко десетки милиона лева. Проверката цели да установи дали се укриват данъчни задължения от участниците и организаторите. Според информация на ПИК, след ралито всички участници ще бъдат проверени за произхода на средствата, с които са закупили ултра скъпите си возила. Сподели:", "date": "2019.03.09", "title": "След хорото в Марково, НАП погна и ралито за богати на Сашо Дончев (СНИМКИ)"}
{"url": "https://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B2-%D0%B3%D0%BE%D1%80%D0%BD%D0%B0-%D0%BE%D1%80%D1%8F%D1%85%D0%BE%D0%B2%D0%B8%D1%86%D0%B0-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D0%BC-%D0%B4%D0%B0-%D0%B4%D0%B0%D0%B2%D0%B0%D0%BC-%D0%B2%D1%81%D0%B8%D1%87%D0%BA%D0%BE-%D0%BE%D1%82-%D1%81%D0%B5%D0%B1%D0%B5-%D1%81%D0%B8-%D0%B7%D0%B0-%D0%B4%D0%B0-%D0%BF%D0%BE%D0%BC%D0%B0%D0%B3%D0%B0%D0%BC-%D0%BD%D0%B0-%D0%BC%D0%B5%D1%81%D1%82-news825262.html", "text": "Страната днес е стабилна, въпреки че БСП правят всичко възможно, за да създават друго усещане, но това е техният стил на работа. Това каза в Горна Оряховица председателят на ПГ на ГЕРБ и зам.-председател на партията Цветан Цветанов по време на среща с кмета Добромир Добрев и кметове на населени места. Заедно с Цветанов на срещата в Горна Оряховица присъстваха великотърновският кмет и областен координатор на ГЕРБ Даниел Панов и народните представители Клавдия Ганчева и Станислава Стоянова. Кметовете споделиха пред председателя на най-голямата парламентарна група някои инфраструктурни проблеми в населените места. Един такъв много наболял за общината проблем е пътят Първомайци-Поликраище. „Докато беше министър Николай Нанков обеща, че ремонтът ще бъде заложен за 2019 г. От разговорите, които съм провел и с него в качеството му на зам.-министър в момента, и с министърът на регионалното развитие Петя Аврамова получих уверение, че до Великден ще започне рехабилитация на отсечката. Този разход е планиран, парите са предвидени“, съобщи пред представителите на местната власт Цветан Цветанов. „Смятам, че през всичките тези години сме се старали да подкрепяме общината. Направиха се сериозни инвестиции по европейски проекти, а когато е факт добрата събираемост на приходите в държавата има възможност да се отпускат и целеви средства на общините“, каза Цветанов, като заяви, че ще продължава да дава всичко от себе си, за да помага на местната власт. „Знаем, че в Горна Оряховица БСП засилва своята активност. Имате работа с хора, които няма да се поколебаят да тиражират какви ли не фалшиви новини. Ще правят всичко възможно, за да провокират кметовете на населените места, кмета на общината, съветниците и управлението на страната. Моята молба е да останете концентрирани върху своята работа и резултатите, които трябва да постигаме, за да бъдем полезни на съгражданите си. Най-важното е да стигаме до хората, да продължим редовно да провеждаме срещи, да обясняваме всичко планирано, да припомняме вече свършеното“, призова великотърновският народен представител и председател на ПГ на ГЕРБ Цветан Цветанов. Пред присъстващите горнооряховският кмет инж. Добромир Добрев коментира: „През годините сме видели, че всичко, което е поел като ангажимент г-н Цветанов, е било изпълнявано“. На срещата беше представена скоростната отсечка, която ще свързва Индустриалната зона на Горна Оряховица с АМ \"Хемус\". Участъкът започва след моста на Долна Оряховица в посока Драганово и излиза до края на с. Поликраище в посока Русе. Трасето бе одобрено в края на 2018 г. от АПИ. Сподели:", "date": "2019.03.09", "title": "Цветанов в Горна Оряховица: Ще продължавам да давам всичко от себе си, за да помагам на местната власт"}
{"url": "https://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%B7%D0%B0%D0%BA%D0%B0%D1%87%D0%BA%D0%B8-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%BF%D1%80%D0%B0%D1%82%D0%B8-%D0%B1%D1%81%D0%BF-%D0%BD%D0%B0-%D0%B0%D0%BD%D0%B5%D1%81%D1%82%D0%B5%D0%B7%D0%B8%D0%BE%D0%BB%D0%BE%D0%B3-%D0%B8-%D0%BF%D0%B0%D1%82%D0%BE%D0%B0%D0%BD%D0%B0%D1%82%D0%BE%D0%BC-news825234.html", "text": "\"На БСП й трябва анестезиолог и после патоанатом.\" Това заяви българският евродепутат Ангел Джамбазки на конференция за консервативните ценности в София. Според него Европа трябва да се върне към своите корени. Българското родолюбие винаги е било просветено, отчете евродепутатът и призова да се върнем към истинските си корени. По думите му спорът кой е повече националист не носи никому нищо. \"Гласувайки за БСП, гласуваш за Тимерманс\", подчерта той и обясни, че той агитира за повече африканци в Европа. Джамбазки е на мнение, че заради мисловния си гърч левите са хванали гората. Според него не трябва да сме само консуматори на европейски ценности. \"На Балканите България е най-смислената и най-стабилната държава\", убеден е евродепутатът. Той отбеляза, че задачата ни е да бъдем водещата държава на Балканите. \"Антибългарската ос трябва да бъде разрушена\", изтъкна той и допълни, че трябва да направим България отново велика. Сподели:", "date": "2019.03.09", "title": "ПОЛИТИЧЕСКИ ЗАКАЧКИ: Джамбазки прати БСП на анестезиолог и патоанатом"}
{"url": "https://pik.bg/%D1%87%D1%83%D0%B6%D0%B4%D0%B5%D0%BD%D0%B5%D1%86-%D1%81%D0%B5-%D0%BE%D1%82%D0%B4%D0%B0%D0%BB%D0%B5%D1%87%D0%B0%D0%B2%D0%B0-%D1%80%D1%8F%D0%B7%D0%BA%D0%BE-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%B0%D1%80%D0%BC%D0%B8%D1%8F-news825173.html", "text": "Продължава неизвестността около кондиционното състояние на един от титулярните футболисти на ЦСКА - Жеферсон. Мистериозна контузия мъчи бразилеца вече няколко месеца, като левият защитник закъсня за старта на подготовката, но пристигна с травма, готви се контузен и в момента отново е контузен. Жеферсон дори пак се е прибрал в родината си, за да продължи лечението си, твърди \"Меридиан Мач\". Той бе в Бразилия и през есента, когато също дълго време бе извън терените, след като получи хематом при сблъсък на последната тренировка преди първия мач с ФК Копенхаген. Жеферсон явно няма бъдеще на \"Армията\", а и самият футболист предпочита да се върне в Бразилия, след като не успя да се адаптира към европейския футбол. Явно ЦСКА и Жеферсон ще се мъчат до края на сезона, а след финала на кампанията е много вероятно двете страни да разтрогнат по взаимно съгласие. Сподели:", "date": "2019.03.09", "title": "Чужденец се отдалечава рязко от \"Българска армия\"?"}
{"url": "https://pik.bg/%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0-%D0%B8%D0%B7%D0%BA%D1%83%D0%BF%D0%BD%D0%B8-%D1%86%D0%B5%D0%BD%D0%B8-news825245.html", "text": "Министерството не може да изкупува и да гарантира изкупни цени. Това заяви министърът на земеделието, храните и горите Румен Порожанов пред журналисти във Велико Търново, цитиран от „Фокус“. По думите му в България все още има мислене сред хората, че някой трябва да реализира продукция и да гарантира цена. „Секторът е огромен. Ние работим с над 100 000 земеделци, които са бенефициенти по помощите. Малките изобщо не се регистрират. Имаме проблеми, както в животновъдството, така и в растениевъдството от гледна точка на възможността да реализират продукция. Все още има мислене, че някой трябва да реализира продукция и да гарантира цена. Конкуренцията е много голяма. Министерството се старае с най-различни инструменти да помогне, но ние не можем да изкупуваме, да предлагаме и гарантираме цени“, посочи Румен Порожанов. Той отбеляза, че важни акценти в работата на Министерството на земеделието, храните и горите са настоящата обща селскостопанска политика и дебатът за бъдещето. „Когато говорим за общата селскостопанска политика, България е част от нея. Ние си имаме национални особености и приоритети, които са част от тази политика, допълни министър Порожанов. Сподели:", "date": "2019.03.09", "title": "Порожанов: Министерството не може да гарантира изкупни цени"}
{"url": "https://pik.bg/%D0%B0%D0%BD%D1%82%D0%BE%D0%BD%D0%B8%D0%BE-%D1%82%D0%B0%D1%8F%D0%BD%D0%B8-%D1%82%D0%B2%D1%8A%D1%80%D0%B4%D0%B8%D1%8F%D1%82-%D0%B1%D1%80%D0%B5%D0%BA%D0%B7%D0%B8%D1%82-%D0%B1%D0%B8-%D0%B1%D0%B8%D0%BB-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0-news825132.html", "text": "Председателят на Европейския парламент Антонио Таяни заяви, че е от решаващо значение да бъде предотвратено хаотичното излизане на Великобритания от ЕС без споразумение, предаде Ройтерс. \"Твърдият\" Brexit би бил катастрофа за британската икономика и би навредил и на Европейския съюз\", аргументира се Таяни в интервю за германски вестници от групата \"Функе\". Той подчерта, че излизането на Великобритания от ЕС, планирано за 29 март, може да бъде отложено най-много с няколко седмици. Британският министър за Brexit Стивън Баркли отхвърли новото предложение на европейския главен преговарящ Мишел Барние за решаване на основния препъникамък в процеса на развода - т. нар. предпазен механизъм за ирландската граница. В петък Барние каза, че ЕС ще позволи на Великобритания да излезе едностранно от митническия съюз, при запазване на другите елементи от предпазния механизъм, предвиден за избягване на възстановяване на контрола по границата между британската провинция Северна Ирландия и Република Ирландия. По същество предложението се свежда до това Северна Ирландия да напусне ЕС заедно с останалата част от Обединеното кралство, но да остане част от общия европейски пазар, докато Брюксел и Лондон договорят търговско споразумение. Тази идея обаче вече бе отхвърлена от Великобритания. \"Сега не му е времето за повтаряне на стари аргументи\", написа британският министър за Brexit в Twitter, отговаряйки директно на европейския главен преговарящ в социалната мрежа. Великобритания представи ясни нови предложения. Сега трябва да договорим балансирано решение, което да може да работи и за двете страни\", призова Баркли. Заместник-лидерът на Демократичната юнионистка партия (ДЮП) Найджъл Додс също отхвърли категорично предложението на европейския главен преговарящ. \"То не е нито реалистично, нито функционално\", каза Додс, чиято малка северноирландска формация крепи в британския парламент правителството на малцинството на консерваторите. Той се аргументира, че предложението на Барние \"не зачита факта, че конституционно и икономически Обединеното кралство е едно цяло\". Във вторник Камарата на общините ще се произнесе за втори път по договореното от британската премиерка Тереза Мей споразумение за Brexit. Ако долната камара на британския парламент отново отхвърли сделката, както вече направи през януари, то тя ще трябва да се произнесе в сряда и четвъртък дали иска излизане от ЕС без споразумение или кратко отлагане на Brexit. Примерът на Великобритания ще разубеди други страни за напуснат Европейския съюз, каза още Таяни. Той призова за реформиране на ЕС, но в същото време подчерта необходимостта от единство в блока. Сподели:", "date": "2019.03.09", "title": "Антонио Таяни: \"Твърдият\" Брекзит би бил катастрофа за британската икономика"}
