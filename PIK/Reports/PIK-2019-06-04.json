{"url": "https://pik.bg/%D0%BF%D1%80%D0%B5%D0%BA%D1%80%D0%B0%D1%82%D0%B8%D1%85%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D1%81%D1%80%D0%B5%D1%89%D1%83-%D0%B4%D0%B5%D0%BF%D0%B0%D1%80%D0%B4%D0%B8%D0%B9%D0%BE-%D0%B7%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-news846868.html", "text": "Разследването за сексуален тормоз и изнасилване срещу Жерар Депардийо бе прекратено, оповести парижки съд, цитиран от Франс прес. То започна във връзка с предявени срещу него обвинения от млада актриса. Жалбата срещу Депардийо бе подадена в края на август миналата година в държавното обвинение в Екс ан Прованс, Южна Франция, от 22-годишна актриса, която твърди, че е станала жертва на сексуални посегателства от страна на актьора и е била изнасилена от него в парижкия му апартамент на 7 и 13 август същата година. Адвокатът на Депардийо Ерве Темим нееднократно заяви, че клиентът му категорично отхвърля подобни обвинения. Защитникът осъди също разпространението на информация за делото от медиите, защото това уронвало репутацията на Депардийо. Темим не изключи възможността Депардийо да заведе дело за клевета срещу актрисата. Сподели:", "date": "2019.06.04", "title": "Прекратиха разследването срещу Депардийо за изнасилване"}
{"url": "https://pik.bg/%D0%BE%D0%BF%D0%B0%D1%81%D0%BD%D0%BE%D1%81%D1%82-40-%D1%81%D0%B5%D0%BA%D1%82%D0%B8-%D0%B7%D0%BE%D0%BC%D0%B1%D0%B8%D1%80%D0%B0%D1%82-%D0%B4%D0%B5%D1%86%D0%B0-%D0%B8-%D1%81%D0%B0%D0%BC%D0%BE%D1%82%D0%BD%D0%B8-%D1%85%D0%BE%D1%80%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news846794.html", "text": "Близо 40 опасни секти зомбират деца, самотни и отчаяни хора у нас. Само за последните три години в София младо момиче и момче са се самоубили след злокобни ритуали. \"В някои магически и сатанистки групи смъртта се представя като върховно преживяване и \"врата\" към друго съществуване, в което човекът се избавя от страховете и проблемите си и придобива нова \"мощ\". Подобни внушения са твърде опасни. В такива секти особено уязвими са тийнейджърите и младите хора, които лесно се предоверяват, тъй като имат фактическа потребност от авторитет и водач в живота\", коментира богословът д-р Десислава Панайотова, пише в. \"Телеграф\". Тя е директор на Центъра за религиозни изследвания и консултации при столичния храм \"Св. св. Кирил и Методий\". \"В някои от сектите има суицидни послания - това е особено валидно за религиозни групи, които имат ъндърграунд профил, действат конспиративно, начело стои тотален лидер, който си играе с психиката на своите почитатели. Преди 3 години у нас бе открито момиче, което се бе обесило на балкона на стаята си след занимания с магии и връзки със съмнителни хора\", разкри още д-р Панайотова. Вторият злокобен случай е от края на 2017 г. Тогава в София 18-годишният Калоян Милев беше откаран в болница в неадекватно състояние. След като преби медицинска сестра, избяга от лечебницата, а после се самоуби, скачайки от прозорец на 6-тия етаж на кооперация. Още тогава баща му Иван Милев, обяви, че синът му е бил подтикнат към самоубийство от руската секта \"Анастасия-Бялото братство\". Това беше и основната версия на СДВР. В хода на разследването стана ясно, че Калоян, който тренирал бокс, имал приятелка и водел много активен начин на живот, изведнъж залитнал към сектата и се променил. Говорел за вечен живот, за златна каляска, която ще го чака на небето. \"Моето дете вече го няма. Искам обаче да спася други деца от тази секта. Негови приятели се свързаха с мен и казаха, че се намирала някъде зад църквата \"Св. Дух\" в кв. Надежда, сподели тогава почерненият родител. \"Сектите насочват усилията си предимно към младежите, към възрастните, силно разочаровани и самотни хора, но също така и към заможни предприемачи и бизнесмени, които ползват като спонсори\", споделя богословът от храм. \"Св. св. Кирил и Методий\". Сподели:", "date": "2019.06.04", "title": "ОПАСНОСТ: 40 секти зомбират деца и самотни хора в България"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B3%D0%BE%D0%BB%D1%8F%D0%BC-%D0%BF%D1%80%D0%BE%D0%B2%D0%B0%D0%BB-%D0%B7%D0%B0-%D0%BA%D1%80%D0%B8%D1%81%D0%BA%D0%BE-%D0%B8-%D1%84%D0%B8%D0%BB%D1%85%D0%B0%D1%80%D0%BC%D0%BE%D0%BD%D0%B8%D1%8F%D1%82%D0%B0---%D0%BE%D1%82%D0%BC%D0%B5%D0%BD%D0%B8%D1%85%D0%B0-%D0%BA%D0%BE%D0%BD%D1%86%D0%B5%D1%80%D1%82%D0%B0-%D0%B2-%D0%BB%D0%B5%D1%82%D0%BD%D0%B8%D1%8F-%D1%82%D0%B5%D0%B0%D1%82%D1%8A%D1%80-%D0%B2-%D0%B1%D1%83-news846782.html", "text": "Като голям провал се очертава турнето на Криско и разградската филхармония \"Проф. Димитър Ненов\"! Насроченият за 5 юни, сряда, концерт в Летния театър в Бургас се провали заради слабия интерес, а този във Варна е преминал при срамно ниска посещаемост, научи ПИК. Подобно е било положението и с продажбата на талончета за събитието в Летния театър в Бургас. Официалното съобщение от управата на Летния театър гласи, че нетрадиционният концерт се отлага поради технически причини. Бърза справка на ПИК в сайта на \"Ивентим\", където вървеше онлайн продажбата на билети, показа, че местата в приблизително цял сектор от трите сектора не са били продадени. Бургазлии, които все пак са закупили билети, ще могат да възстановят стойността им, както от касата на Летния театър, така и от местата, от които са били закупени. Според източници на ПИК под сериозна въпросителна са също и другите два концерта от турнето - Плевен и Пловдив, съответно на 10 и 24 юни. Турнето стартира от Морската столица на 2 юни, понеделник. По принцип капацитетът на Летния театър в града е точно 2341 седящи места. Около 300 билети обаче са били продадени за концерта на р Сподели:", "date": "2019.06.04", "title": "САМО В ПИК: Голям провал за Криско и филхармонията - отмениха концерта в Летния театър в Бургас, само 300 души ги слушат във Варна (СНИМКИ)"}
{"url": "https://pik.bg/%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8%D1%85%D0%B0-%D0%B7%D0%B0-%D1%83%D1%87%D0%B5%D0%B1%D0%BD%D0%B8-%D1%81%D1%82%D1%80%D0%B5%D0%BB%D0%B1%D0%B8-%D0%BA%D1%80%D0%B0%D0%B9-%D1%88%D0%B0%D0%B1%D0%BB%D0%B0-news846795.html", "text": "Община Каварна предупреждава гражданите, както всички собственици и ползватели на плавателни съдове и съоръжения за морски спортове, риболов и развлечения, че в периода от 10 юни до 14 юни 2019 г., на зенитния полигон на Военновъздушните сили край Шабла и прилежащата акватория на Черно море ще се проведат стрелби от формирования на Българската армия. През периода на учението за временно опасни зони за корабоплаване и въздухоплаване се обявяват участъците от въздушното и морското пространство между нос Карталбурун и нос Калиакра и линията, отстояща на 55 мили, успоредно на бреговата ивица, както и пространството на височина до 40 000 м над морската повърхност. Сподели:", "date": "2019.06.04", "title": "Предупредиха за учебни стрелби край Шабла"}
{"url": "https://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D1%83%D0%B4%D0%B0%D1%80%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%82-%D1%81%D0%B5%D0%BB%D0%B0-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-%D0%BD%D0%B0%D0%B4-30-%D1%85%D0%B8%D0%BB%D1%8F%D0%B4%D0%B8-%D0%BC%D1%8A%D0%BB%D0%BD%D0%B8%D0%B8-%D0%BF%D0%B0%D0%B4%D0%BD%D0%B0%D1%85%D0%B0-%D0%BD%D0%B0%D0%B4--news846870.html", "text": "Още наводнения и градушки в Централна и Северна България. Обилни валежи и гръмотевични бури имаше днес от Пазарджик през Бургас до Варненско. Евакуират село Тутраканци край Провадия заради опасен язовир. Същевременно 30 000 мълнии са паднали над България за последните 24 часа. Частично бедствено положение е обявено в село Тутраканци, община Провадия. Причината е сигнал за преливане на едноименния язовир. Временно бяха евакуирани жителите на селото, съобщават от МВР. Към момента се отчита спад в нивото на язовира, няма и преливане през стената, съобщават още от МВР. Междувременно е предупреден и кметът на съседно село Бозвелийско за готовност за евакуация при необходимост, както и областният управител за създадената организация и състоянието към момента. „Язовирната стена е от земна маса – насип, тоест не е масивна от бетон. Село Тутраканци е в непосредствена близост до стената. В момента е овладяно положението. 50 см е паднало нивото на язовира. През стената не прелива, само през преливника. Първият ред къщи от селото бяха евакуирани, говорим за 10-ина души. В момента се прави насип върху стената. Говорим за 5-метрова стена, която в момента е останала около 3,5 метра. Дори и да се скъса стената, няма как да залее цялото село”, заяви Стоян Пасев, областен управител на Варна, цитиран от Нова тв. В Габровско водната стихия отнесе дървения мост на Дряновския манастир още в понеделник. Местната община ще търси помощ от Междуведомствената комисия по бедствия и аварии, за да възстанови съоръжението. Обилен дъжд падна и във Велико Търново. Наводнени бяха централни улици. През нощта валежите ще отслабват и до сутринта навсякъде ще спрат. Утре през първата половина на деня ще се радваме на повече слънце. Следобед обаче отново ни очакват облаци, дъждове и гръмотевични бури, но вече по-слаби. Максималните температури остават малко по-ниски от средните за юни и ще достигат 22 – 27 градуса. В планините времето остава без промяна- следобед отново се очаква дъжд с гръмотевици и усилване на вятъра. Край морето ще има повече слънце, а вероятността за валежи е малка. Температурата на въздуха ще достига 23-26 градуса, а водата вече е около 21 - 22. Вятърът ще е до умерен от югоизток, а вълнението слабо. В четвъртък ще има повече слънце, а кратки валежи са възможни над западните райони. От петък до неделя ще се затопля и максималните температури ще достигат 30 градуса. Ще е слънчево, а кратки превалявания ще има само на изток и в планините. В началото на новата седмица слабо ще захладнее, като остават условията за следобедни дъждове. Сподели:", "date": "2019.06.04", "title": "БЕДСТВИЕ УДАРИ БЪЛГАРИЯ: Евакуират села заради наводнения, над 30 хиляди мълнии паднаха над страната за 24 часа (СНИМКИ)"}
{"url": "https://pik.bg/%D1%81%D1%8A%D1%80%D0%B1%D0%B8%D1%8F-%D0%B2%D0%B4%D0%B8%D0%B3%D0%B0-%D0%BF%D1%8A%D1%82%D0%BD%D0%B8%D1%82%D0%B5-%D1%82%D0%B0%D0%BA%D1%81%D0%B8-news846730.html", "text": "Правителството в Белград е предложило увеличение на таксите и е изпратило проекта за одобрение в парламента. От органа на изпълнителната власт са посочили, че цената за преминаването по артериите не е била повишавана от януари 2017 г. Предвижда се пътуващите от втория по големина град в балканската държава Нови Сад за столицата да вадят по 253 динара, вместо сегашните 210 (съответно 2,15 и 1,79 евро). За използващите магистралата от Белград до северния град Суботица се предвижда такса в размер на 627 динара, вместо сегашните 560 (5,33 и 4,76 евро по курса към 10 часа българско време днес). С 12 процента се предвижда да бъдат вдигнати пътните такси в Сърбия, пише местният в. \"Дневник\". Сподели:", "date": "2019.06.04", "title": "Сърбия вдига пътните такси"}
{"url": "https://pik.bg/%D1%81%D0%BA%D1%8A%D0%BF%D0%B8-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%86%D0%B8-%D0%B5%D1%82%D0%BE-%D0%B3%D0%BE-%D1%81%D0%B8%D0%BD%D0%B0-%D0%BD%D0%B0-%D0%B1%D0%B0%D0%B9-%D0%BC%D0%B8%D0%BB%D0%B5---%D0%B4%D0%B5%D0%B1%D1%8E%D1%82%D0%B8%D1%80%D0%B0-%D0%B2-%D0%BF%D1%83%D0%B1%D0%BB%D0%B8%D1%87%D0%BD%D0%BE%D1%82%D0%BE-%D0%BF%D1%80%D0%BE%D1%81%D1%82%D1%80%D0%B0%D0%BD%D1%81%D1%82%D0%B2%D0%BE-%D1%81-%D1%82%D0%BE%D0%BF%D0%BC%D0%BE%D0%B4%D0%B5%D0%BB-news846524.html", "text": "Наследникът на империята СИК Милчо Бонев-младши се показа за първи път в публичното пространство. Той посети светско събитие заедно с приятелката си - топмодела Моника Цветанова. Досега Милчо Бонев-младши упорито избягваше всякакви появи и държеше да стои в сянка. Според близките му той дълго време се е страхувал от отвличане, пише столичен ежедневник. В последните години обаче наследникът на Бай Миле развива собствен бизнес и няма как да остане скрит. Милчо управлява вилно селище, построено от майка му Силвия Панагонова след смъртта на баща му, както и един от най-известните ресторанти в курорта Боровец. Бонев лично се е заел да върти семейния бизнес. Той официално фигурира като управител на \"Боровец Ризорт Груп\". Неговата приятелка Моника, която е сред най-известните модели на \"Визаж\", се изявява като рекламно лице на хотелите, управлявани от гаджето й, и често позира на снимки, правени в курорта. Манекенката е близка и със сестрата на гаджето си - Йоана Бонева. Дъщерята на Бай Миле отвори луксозен СПА център в София през миналата година и именно Моника е рекламно лице. Двете позират и на общи снимки, правени на скъпарския остров Миконос през лятото. Богатият наследник липсва от кадрите, но се вижда, че голямата компания се е глезила в едни от най-скъпите заведения в света. Синът и дъщерята на Бай Миле завършват частно училище в София и след това продължават образованието си в чужбина. Йоана е учила в Милано и Монако, а Милчо учи в Лондон. 25-годишния наследник се завръща в България, за да върти наследството, завещано от баща му. Сподели:", "date": "2019.06.04", "title": "СКЪПИ НАСЛЕДНИЦИ: Ето го сина на бай Миле - дебютира в публичното пространство с топмодел"}
{"url": "https://pik.bg/%D0%BB%D1%8A%D0%B6%D0%B0-%D0%B8%D0%BB%D0%B8-%D0%B8%D1%81%D1%82%D0%B8%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BD%D0%B0-%D0%B7%D0%BB%D0%B0%D1%82%D0%BA%D0%BE-%D0%B1%D0%B0%D1%80%D0%B5%D1%82%D0%B0%D1%82%D0%B0-%D0%BE%D1%82%D0%BB%D0%BE%D0%B6%D0%B8-%D0%B4%D0%B5%D0%BB%D0%BE-%D0%B7%D0%B0-%D0%B8%D0%B7%D1%82%D0%BE%D1%87%D0%B2%D0%B0%D0%BD%D0%B5-%D0%BD%D0%B0-%D0%B4%D0%B4%D1%81---6-%D0%B3%D0%BE%D0%B4%D0%B8%D0%BD%D0%B8-%D1%81%D0%BB%D0%B5-news845975.html", "text": "Златомир Иванов-Баретата, който е подсъдим по дело за източване на ДДС, планира да напусне страната в средата на месец юли. Официалният повод е по здравословни причини. Соченият за наркобос е поискал отлагане на делото, понеже след няколко седмици е планирал операция зад граница. След близо 4 г. процесът срещу Баретата и сие е пред финал на първа инстанция, пише ежедневник. Очакват се разпити на едни от последните свидетели, както и изслушване на сложните съдебно-икономически експертизи. В същото време обаче подсъдим по делото за източване на ДДС се крие в чужбина. Кирил Илиев духна през декември м.г., а разузнавачи открили, че се подвизава с фалшиви документи в страна извън Европейския съюз. Това стана ясно в края на седмицата по делото за източване на 8 милиона лева данъци от сделки с горива. Пред Темида са изправени Златомир Иванов-Баретата, Милко Милков-Понса, Росен Драгнев-Капитана, Иван Колев и Кирил Илиев. След като Илиев изчезна, съдът изиска всякакви справки в опитите си да го открие. В писмо от Националната следствена служба заявяват, че подсъдимият не се намира в арестите в страната. СДВР обявява, че той не се намира на територията на страната. От Гранична полиция уточняват, че за Илиев и още няколко свидетели, които не могат да бъдат открити, не са регистрирани излизания зад граница. Според разследващите Илиев е довереникът на Росен Капитана, който организирал източването на данъци през фирми бушони. За целта той вербувал наркоманите Николай Алексиев-Чернобила и Тихомир Танев-Сачмата като подставени лица за собственици на кухи фирми. Трупът на Сачмата е открит през юли 2012 г. обезглавен в землището на село Мъдрец край Гълъбово, а година по-късно е намерено и тялото на Чернобила. Криминалисти сочат, той е умрял от свръхдоза хероин, но съмненията около трагичния му край остават. След изчезването на Кирил Илиев представители на ъндърграунда споделиха опасения, че той може да е последвал съдбата на Чернобила и Сачмата. Тя се налагала вследствие на стрелбата срещу Иванов от преди шест години. В началото на 2013 Баретата бе покосен от куршуми пред Съдебната палата. Оловото засегна левия му крак, а планираната интервенция била за възстановяване на травмите след атентата. От службите уточняват, че имат неофициална информация, че Кирил Илиев се намира в държава извън ЕС. Подозират, че е стигнал дотам благодарение на преправени документи, с които се подвизава под чужда самоличност. Илиев участва в управата на \"Ритейл петро системс\", \"Темпо мениджмънт груп\", \"Сид България 01\" и \"Темпо газ\". В някои от фирмите е бил съдружник с Капитана. Последното дружество, от което е излязъл, фигурира в списъка на длъжниците на НАП със задължение от над 1 млн. лв. Сподели:", "date": "2019.06.04", "title": "ЛЪЖА ИЛИ ИСТИНА: Операция на Златко Баретата отложи дело за източване на ДДС - 6 години след покушението пред Съдебната палата наркобосът още лекува рани"}
{"url": "https://pik.bg/%D1%88%D0%BE%D0%BA-%D0%B2-%D0%BE%D0%BF%D0%B5%D1%80%D0%B0%D1%86%D0%B8%D0%BE%D0%BD%D0%BD%D0%B0%D1%82%D0%B0-%D1%85%D0%B8%D1%80%D1%83%D1%80%D0%B7%D0%B8-%D0%B7%D0%B0%D0%BF%D0%B0%D0%BB%D0%B8%D1%85%D0%B0-%D1%81%D1%8A%D1%80%D1%86%D0%B5%D1%82%D0%BE-%D0%BD%D0%B0-%D0%BF%D0%B0%D1%86%D0%B8%D0%B5%D0%BD%D1%82-news846729.html", "text": "По време на сърдечна операция е възникнал хирургичен пожар. Причината е, че лекарите случайно пробили белия дроб на пациента. Д-р Рут Шейлър разказал на годишната среща на Европейската асоциация на анестезиолозите във Виена за операцията, по време на която е станал пожар, съобщава британският вестник \"Дейли Мейл\". Самата операция се е състояла през август 2018 г. в болницата Остин в Мелбърн (Австралия). Пациент на 60-годишна възраст претърпява аортна операция и случайно пробиват един от белите му дробове. В миналото човекът страдал от белодробна болест, а десният му бял дроб бил подут и залепнал за гръдния кош, който хирурзите трябвало да счупят, за да достигнат сърцето му. По време на процеса те пронизали белия дроб и кислородът, смесен с анестетика, започнал да изтича от него. Въпреки че самият кислород не е запалим, той допринесъл за запалването чрез повишаване на температурата. Когато хирургът решил да използва коагулационен инструмент (за да затвори раните), сухите тампони в гърдите на човека се запалили. За щастие персоналът незабавно изгасил огъня и операцията като цяло била успешна. Д-р Рут Шейлър казал, че това не е първият случай на хирургически пожар. И подчертал, че е важно в такъв случай да се разработи ясен механизъм за действие на хирургическия екип. „Има само няколко документирани случая на пожар в гръдната кухина - три с хирургична намеса на гърдите и три с операция на байпас на коронарните артерии. Всички те са свързани с наличието на сухи хирургически торби, електрокоагулация, повишени концентрации на кислород и пациенти с хронична обструктивна белодробна болест или друго предшестващо заболяване на белия дроб.\" Сподели:", "date": "2019.06.04", "title": "ШОК В ОПЕРАЦИОННАТА: Хирурзи запалиха сърцето на пациент"}
{"url": "https://pik.bg/%D0%BE%D1%82%D0%BA%D0%B0%D0%B7%D0%B0-%D1%81%D0%B5-%D0%BE%D1%89%D0%B5-%D0%B5%D0%B4%D0%B8%D0%BD-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B7%D0%B0-%D0%BF%D1%80%D0%B5%D0%BC%D0%B8%D0%B5%D1%80%D1%81%D0%BA%D0%B8%D1%8F-%D0%BF%D0%BE%D1%81%D1%82-%D0%BD%D0%B0-%D0%BC%D0%B5%D0%B9-news846874.html", "text": "Британският държавен министър по въпросите на жилищното строителство Кит Молтхаус се оттегли от надпреварата за следващ премиер на мястото на подаваща оставка в петък Тереза Мей. Молтхаус заяви, че е реалист и осъзнава, че съществуват очаквания тази надпревара да завърши възможно най-скоро, предаде БТА, цитирайки Ройтерс. \"Последните няколко дни показаха, че има желание тази надпревара да приключи бързо и нацията да има нов лидер възможно най-скоро. Поради това ми се струва подходящо да оттегля кандидатурата си\", написа Молтхаус в Туитър. Сподели:", "date": "2019.06.04", "title": "Отказа се още един кандидат за премиерския пост на Мей"}
{"url": "https://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%B3%D0%B0%D0%B2%D1%80%D0%B0-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D0%B8%D0%B7%D0%BD%D0%B0%D1%81%D0%B8%D0%BB%D0%B8-13-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-news846876.html", "text": "13-годишно момиче е било изнасилено в пловдивското село Рогош от 16-годишен тийнейджър. Посегателството е станало в дома на младежа тази събота. Децата били заедно в дома на момчето, като те са познавали от преди това. В един момент, 16-годишният младеж решил да се възползва от липсата на родители и посегнало сексуално на съселянката си. Притеснено момичето споделило с майка си какво е преживяла. Двете се обърнали и към полицията. Изнасилената разказала на органите на реда всичко и не след дълго авторът на деянието е бил задържан, съобщава \"Трафик Нюз\". Започната е проверка по случая, уведомена е и прокуратурата. Сподели:", "date": "2019.06.04", "title": "ЖЕСТОКА ГАВРА: Тийнейджър изнасили 13-годишно момиче край Пловдив"}
{"url": "https://pik.bg/%D0%B1%D0%B5%D0%B7-%D0%BF%D1%83%D0%BA%D0%BD%D0%B0%D1%82-%D0%B3%D1%80%D0%BE%D1%88-%D0%B4%D0%B6%D0%BE%D1%80%D0%B4%D0%B6-%D0%BC%D0%B0%D0%B9%D0%BA%D1%8A%D0%BB-%D0%BD%D0%B5-%D0%B5-%D0%BE%D1%81%D1%82%D0%B0%D0%B2%D0%B8%D0%BB-%D0%BD%D0%B8%D1%89%D0%BE-%D0%BD%D0%B0-%D0%BB%D1%8E%D0%B1%D0%B8%D0%BC%D0%B8%D1%8F-%D0%B2-%D0%B7%D0%B0%D0%B2%D0%B5%D1%89%D0%B0%D0%BD%D0%B8%D0%B5%D1%82%D0%BE-%D1%81%D0%B8-news846811.html", "text": "Починалият популярен британски певец Джордж Майкъл тотално е изключил партньора си Фади Фауаз от своето завещание, възлизащо на 97,6 милиона британски лири, пише сайтът Контактмюзик. Известният музикант се спомина през месец декември 2016 година. На 30 май излезе съдебно решение, според което неговото наследство вече може да бъде предадено съгласно завещанието му. То ще бъде поделено между двете му сестри Йода и Мелани. Фермата за расови коне, принадлежала на Джордж, ще бъде предадена във владение на баща му, Кириакос Панайоту, който живее в нея. Други бенефициенти от наследството на Джордж Майкъл ще бъдат беквокалистката му от група \"Уам!\" Шърли Кемп, музикалният продуцент Дейвид Остин и пиарката на певеца - Кони Филипело. За партньора на Джордж Майкъл, Фади Фауаз, не е предвидено и едно пени в завещанието. А именно той откри безжизненото тяло на своя любовник на Коледа през 2016 година и още живее в лондонския му дом, въпреки многобройните подкани да го напусне. Сподели:", "date": "2019.06.04", "title": "БЕЗ ПУКНАТ ГРОШ: Джордж Майкъл не е оставил нищо на любимия в завещанието си"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%B5-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D0%BE%D1%82%D0%BA%D0%B0%D0%B6%D0%B5-%D0%BE%D1%82-%D1%81-400-news846686.html", "text": "Президентът на Турция Реджеп Таийп Ердоган заяви във вторник, че Анкара няма намерение да се отказва от придобиването на руски зенитно-ракетни системи (ЗРС) С-400, предава ТАСС. „Имаме договор, който в момента се реализира и ние сме решени да го изпълним. Нямаме никакво намерение да се отказваме (от покупката на С-400)“, заяви турският лидер в ефира на телевизионния канал Haberturk. САЩ предприемат активни опити да не допуснат Турция да купи руските системи. По-рано Вашингтон вече предупреди Анкара, че в случай, че придобие С-400, САЩ могат да откажат да доставят на Турция изтребители F-35. Сподели:", "date": "2019.06.04", "title": "Ердоган е категоричен, няма да се откаже от С-400"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D1%80%D0%B0%D0%B7%D0%B1%D0%BE%D0%BB%D1%8F-%D0%B5%D0%B2%D1%82%D0%B8%D0%BC-%D0%BC%D0%B8%D0%BB%D0%BE%D1%88%D0%B5%D0%B2---%D0%BF%D1%80%D0%BE%D0%B4%D1%83%D1%86%D0%B5%D0%BD%D1%82%D1%8A%D1%82-%D1%81-%D0%B2%D0%B0%D0%B6%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BF%D1%80%D0%B5%D0%B4-%D0%BC%D0%B5%D0%B4%D0%B8-news845783.html", "text": "\"Моторът\" на хитовите сериала \"Откраднат живот\" и \"Дяволското гърло\" Евтим Милошев се тръшна болен. Продуцентът, който вдигна изключително високо нивото на телевизионното кино, вече цяла седмица се опитва да стъпи на краката си, но организмът му е толкова изтощен, че трудно се подава на илачи. Миналия петък, деня след двойния финал на седмия сезон на докторската сага и на криминалната мистерия, Милошев почувствал, че е на ръба на силите си. \"Явно се бях мобилизирал да изкарам двата финала на специалната прожекция с екипа и звездите на продукциите, и часове след това умората си каза своето. Не е сериозно положението, просто явно съм изтощен и имам нужда от почивка. Вече седмица съм в принудителен болничен, но въпреки това и от вкъщи продължавам да работя. Подготвям два чисто нови проекта, но за тях е още рано да говорим\", призна пред ПИК Милошев, който застана и като режисьор на три от последните серии на \"Откраднат живот\". Вече не е тайна, че сериалът ще има и осми сезон, а снимките ще започват в началото на юли. Тепърва главната сценаристка Христина Апосполова и екипът й ще работят по сюжетните линии. И докато зрителите ще гледат своите любимци от болница \"Света Анастасия\" още тази есен в новите серии, то феновете на Мия Язова и Филип Чанов от \"Дяволското гърло\" ще трябва да почакат. \"Да, ще снимаме втори сезон, но не плановете ни са това да се случи през лятото на 2020 г. В най-добрия случай новите серии ще бъдат на екран през есента на същата година, но е възможно и през пролетта на 2021 г\", разясни Милошев. Сподели:", "date": "2019.06.04", "title": "САМО В ПИК: \"Откраднат живот\" разболя Евтим Милошев - продуцентът с важно разкритие пред медията ни за \"Дяволското гърло\""}
{"url": "https://pik.bg/%D0%BE%D1%82-%D0%B0%D1%80%D0%BC%D0%B8%D1%8F%D1%82%D0%B0-%D1%81%D1%8A%D1%81-%D1%81%D0%BF%D0%B5%D1%86%D0%B8%D0%B0%D0%BB%D0%B5%D0%BD-%D0%BF%D0%BB%D0%B0%D0%BD-%D0%BF%D0%BE-%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5-%D0%BD%D0%B0-news846684.html", "text": "Новото попълнение на ЦСКА Денис Давидов (24 г.) се подготвя усърдно за предстоящия сезон. Той публикува кадри от стадион в Русия, където води интензивни занимания. Офанзивният халф поддържа извънредно форма по програма, която му е дадена от \"армейците\", тъй като през пролетта му е липсвала игрова практика, акцентира \"Тема Спорт\". Първият руски футболист в историята на родния \"червен\" гранд парафира договора си на 28 май, като пътува до София и позира с екип. През пролетта Денис Давидов е бил собственост на втородивизионния Нижний Новгород, но записва само 7 мача, 195 минути и 1 гол. Преди известно време младият Давидов е сочен като един от най-сериозните руски футболни таланти, в последствие кариерата му търпи застой откъм по-големи постижение като е любопитно каква роля ще има в ЦСКА и дали ще се върне към най-добрите си изяви... Сподели:", "date": "2019.06.04", "title": "От \"Армията\" със специален план по отношение на..."}
{"url": "https://pik.bg/%D1%8F%D0%BF%D0%BE%D0%BD%D0%BA%D0%B8%D1%82%D0%B5-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%B2%D0%B8%D1%81%D0%BE%D0%BA%D0%B8%D1%82%D0%B5-%D1%82%D0%BE%D0%BA%D1%87%D0%B5%D1%82%D0%B0-%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%BE%D1%82%D0%BE-%D0%BC%D1%8F%D1%81%D1%82%D0%BE-news846777.html", "text": "Японките се организираха в движението # KuToo, с което обявяват война на носенето на високи токчета на работното място, предават Франс прес и Ройтерс. В наименованието на протестното движение се използват думите куцу /обувка/ и куцуу /болка/. Кампанията беше лансирана от актрисата Юми Ишикава и тя много бързо беше подкрепена в мрежата от 19 хиляди последователки. \"Днес внесохме петиция, чрез която настояваме приемането на закон, забраняващ на работодателите да изискват от служителките им задължително да се явяват на работа с високи токчета. Това по същество е дискриминация по полов признак и представлява сексуален тормоз над жените!\", заяви Юми Ишикава пред медиите, преди да се срещне с отговорни лица в Министерството на труда. Всичко започна с туит на актрисата, в който тя съобщаваше как японски хотел изисква задължителното носене на високи токчета за получаване на назначение от страна на кандидатките. Впоследствие хиляди японки се обединиха в социалните мрежи, тъй като много от тях се сблъсквали със същия проблем. Агенциите припомнят, че през 2017 година канадската провинция Британска Колумбия забрани на работодателите да принуждават служителките си да носят високи токчета. Тази практика беше заклеймена като опасна и дискриминационна Сподели:", "date": "2019.06.04", "title": "Японките на протест срещу високите токчета на работното място"}
{"url": "https://pik.bg/%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%D1%81%D0%BF%D0%B8%D0%BF%D0%B0%D1%85%D0%B0-%D0%B1%D0%BB%D0%B8%D0%B7%D0%BE-1400-%D0%BA%D1%83%D1%82%D0%B8%D0%B8-%D1%86%D0%B8%D0%B3%D0%B0%D1%80%D0%B8-%D0%B2-%D1%82%D0%B0%D0%B9%D0%BD%D0%B8%D0%BA-%D0%BD%D0%B0-%D0%BA%D0%BE%D0%BB%D0%B0-%D1%81-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D1%80%D0%B5%D0%B3%D0%B8%D1%81%D1%82%D1%80%D0%B0%D1%86%D0%B8%D1%8F-news846779.html", "text": "Митнически служители от Главна дирекция „Митническо разузнаване и разследване“ откриха 1375 кутии ( 27 500 къса) цигари без български акцизен бандерол в пригоден тайник във фабрични кухини на лек автомобил с българска регистрация. Колата е влизала в страната от Турция. Пристигнала е на Митнически пункт Лесово късно през нощта на 30.05.2019 г. на трасе \"Входящи леки автомобили и автобуси\". Автомобилът е селектиран от екип на митническа мобилна група за щателна митническа проверка. След като шофьорът и пътникът, български граждани, са заявили, че не внасят нищо за деклариране, при проверката митническите служители откриват, след демонтиране на предната дясна седалка на автомобила, тайник пълен с цигари. Иззети са 600 кутии цигари с марки „MM Classic Slims“ и „MM Special Slims“, 596 кутии цигари с марки „Karelia Slims“ и „Karelia Ome Superslims“ и 179 кутии цигари с марка „ASSOS Slims“- всички без български акцизен бандерол, част от тях с надписи “DUTY FREE”. Установено е, че цигарите са собственост на пътника в автомобила - български гражданин, срещу когото е съставен акт за установеното митническо нарушение. Сподели:", "date": "2019.06.04", "title": "Митничари спипаха близо 1400 кутии цигари в тайник на кола с българска регистрация"}
{"url": "https://pik.bg/%D0%B0%D0%BB%D0%BB%D0%B0-%D0%BF%D1%83%D0%B3%D0%B0%D1%87%D0%BE%D0%B2%D0%B0-%D0%B2%D0%B4%D0%B8%D0%B3%D0%B0-%D0%BF%D0%B0%D0%BB%D0%B0%D1%82-%D0%B2-%D0%BA%D0%B8%D0%BF%D1%8A%D1%80-news846778.html", "text": "Примата на руската естрада Алла Пугачова и съпругът й Максим Галкин се сдобиха с нов елитен имот зад граница. Звездната двойка построи палат на брега на Средиземно море в Кипър. Съпрузите купиха земя в Лимасол и вдигнаха триетажна луксозна лятна вила. Според непотвърдени слухове, скъпата недвижимост позволила на Пугачова и Галкин да получат европейски паспорти. Строителството на палата продължило две години, като се очаква ремонтните работи да приключат до август т.г. Първоначално Галкин планирал да построи цял замък, на подобие на техния с Алла край Москва, но се сблъскал с редица архитектурни ограничения, действащи на острова. В крайна сметка дизайнерът на известното семейство се съобразил с местното законодателство. От агенцията Cyprus Butterfly, която движи сделката на Пугачова и Галкин, обявиха, че строителството на вилата е струвало на собствениците й колосалните 2,6 млн. евро. Общата площ на палата в Кипър възлиза на 600 кв. метра. Освен множеството стаи и спални, във вилата са предвидени помещения за домашно кино, сауна, огромен хол с камина и просторна тераса. Пред дома ще бъде построен и открит басейн. По-рано стана известно, че Галкин планира до построи на територията на имението си край Москва параклис в готически стил. Запознати твърдят, че храмът ще бъде подарък за 70-годишния юбилей на Алла. Тя отбеляза кръглата дата на 15 април т.г. Сподели:", "date": "2019.06.04", "title": "Алла Пугачова вдига палат в Кипър"}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B4%D0%B2%D0%B0%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%B2-%D0%BD%D0%B8%D1%88---%D1%80%D0%B0%D0%B7%D0%B1%D0%B8%D0%B2%D0%B0%D0%BB%D0%B8-%D0%B8-%D0%BE%D0%B3%D1%80%D0%B0%D0%B1%D0%B2%D0%B0%D0%BB%D0%B8-%D0%BA%D0%BE%D0%BB%D0%B8-news846867.html", "text": "Полицията в Ниш арестува двама български граждани, които ограбвали автомобили в Сърбия, съобщава в. \"Политика\". Полицията съобщи, че двамата българи, представени с инициалите З.Е. и С.С., са заподозрени, че са пробивали гумите на колите и възползвайки се от невниманието на собствениците, докато сменят гумата, отваряли автомобила и крадели всичко, което намерят по седалките и в багажниците - пари, документи, якета и други предмети. По този начин през месец май те са откраднали около 9700 евро и 137 000 динара в градовете Ниш, Нови Сад и Белград. Полицията е намерила част от откраднатите пари, които ще бъдат върнати на собствениците, а двамата българи ще бъдат задържани до 48 часа, преди да бъдат предадени на прокуратурата в Ниш. Сподели:", "date": "2019.06.04", "title": "Арестуваха двама българи в Ниш - разбивали и ограбвали коли"}
{"url": "https://pik.bg/%D1%83%D0%B7%D0%B1%D0%B5%D0%BA%D0%B8%D1%81%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%B1%D1%83%D0%BB%D0%BA%D0%B0-%D0%BD%D0%B0-%D1%81%D0%BB%D0%B0%D0%B2%D0%B8-%D0%B0%D0%BF%D0%BB%D0%BE%D0%B4%D0%B8%D1%80%D0%B0-%D0%B4%D0%B0%D1%80%D0%B0-%D0%B5%D0%BA%D0%B8%D0%BC%D0%BE%D0%B2%D0%B0-%D1%81%D0%BD%D0%B8%D0%BC%D0%BA%D0%B8-news846776.html", "text": "Носителката на титлата \"Мис Глобал\" София Инг и нейната подгласничка от Узбекистан Тамила Ходжаева, която Слави Трифонов си заплю за булка, бяха сред гостите на трибютния концерт на музиката на Дими Екимов и \"Сленг\". Красавиците и още стотици почитатели се насладиха на изпълнените от дъщеря му Дара Екимова \"Синьо\", \"Мой свят\", \"Нали\", \"След хиляди години сън\", \"Любовта няма край\" и много други вечни песни. В репертоара на групата бяха включени и някои кавъри на световни хитове, които музикантите от \"Сленг\" са изпълнявали по време на клубните си участия. На сцената, заедно с шестнадесетгодишната наследничка на Дими се качиха за дуетни изпълнения Кали и звездата от миналогодишното издание на \"Евровизия\" - Георги Симонов - JJ . Кали и Дара пяха заедно една от любимите народни песни \"Лудо младо\", а в дует с JJ прозвуча наградената с Оскар \"Shallow\". Всички песни в концерта звучаха на живо, под музикалния съпровод на виртуозите от бандата на Дара - китариста Иван Попов, басиста Илия Ранков, Станислав Петров-Стенли на пианото и Николай Николаев на  барабаните. Иван Попов и Николай Николаев взривиха клуба със соловите си изпълнения, а Дара Екимова изпълни за първи път на живо дебютната си песен \"Пробвай се\". Актуалните носителки на титлата Мис Глобал - София Инг и нейната подгласничка Тамила Ходжева пристигнаха в чудесно настроение и озариха клуба с изящна визия и чаровни усмивки. Звездното присъствие допълниха Павел Владимиров, Атанас Месечков, в компанията на съпругата си Кремена, любимата българска писателка Людмила Филипова и музикантът Момчил Колев. Наследникът на клана Диневи - Димитър, емоционално аплодира изпълнението на Дара Екимова. Майката на Дара, Ива Екимова, се забавляваше в компанията на най-добрите си приятелки Ани Халваджиян, \"Мисис Баба\" Дони Чачова, звездата от последния сезон на \"Откраднат живот\" Гергана Стоянова. Сподели:", "date": "2019.06.04", "title": "Узбекистанската булка на Слави аплодира Дара Екимова (СНИМКИ)"}
{"url": "https://pik.bg/%D0%BD%D0%B8%D0%B2%D0%BE%D1%82%D0%BE-%D0%BD%D0%B0-%D0%B4%D1%83%D0%BD%D0%B0%D0%B2-%D0%BF%D1%80%D0%B8-%D1%80%D1%83%D1%81%D0%B5-%D1%81%D0%B5-%D0%BF%D0%BE%D0%BA%D0%B0%D1%87%D0%B2%D0%B0-news846820.html", "text": "Изпълнителният директор на ИАППД Павлин Цонев обясни за БТА, че няма повод за притеснение, както и признаци, които да показват, че предстои опасно повишаване на нивото. По думите му юни е характерен с повече валежи. Падналото количество дъжд в България не оказва влияние на нивото на Дунав. То зависи от обилните валежи в Централна Европа и от пълноводните притоци Тиса, Драва, Сава и Велика Морава. Директорът на общинската дирекция \"Управление при кризи\" в Русе Спасимир Димитров коментира, че първа степен се въвежда, когато нивото на реката е в границите между 680 и 750 сантиметра. Втора степен - денонощно наблюдение, се обявява между 750 и 800 см, а третата, която е за опасност от преливане, - при над 800 сантиметра. Критичното ниво за Русе е 881 см, но и тогава заплаха за урбанизираната територия на града няма. Директорът на противопожарната служба в Русе комисар Димитър Павлов обясни, че няма повод за притеснения относно нивата на вътрешните реки и на водоемите в областта. Той е обходил днес местата по Русенски Лом и притоците й, които са критични при високи води, като нивото е под опасния праг. Нивото на река Дунав при Русе днес е 560 см спрямо условната кота \"нула\". За следващите два дни прогнозата на Изпълнителната агенция за проучване и поддържане на Дунав /ИАППД/ е то да се покачи с още 49 см и да достигне 609 сантиметра. Сподели:", "date": "2019.06.04", "title": "Нивото на Дунав при Русе се покачва"}
{"url": "https://pik.bg/%D0%B2%D1%8A%D1%80%D1%85%D0%BE%D0%B2%D0%BD%D0%B8%D1%8F%D1%82-%D1%81%D1%8A%D0%B4-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-%D1%81%D0%BF%D1%80%D1%8F-%D0%B5%D0%BA%D1%81%D1%85%D1%83%D0%BC%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D1%84%D1%80%D0%B0%D0%BD%D0%BA%D0%BE-news846788.html", "text": "Върховният съд на Испания спря ексхумацията на тленните останки на диктатора Франциско Франко, докато разглежда обжалването на членовете на семейството му, предава Aгенция франс прес. Испанското социалистическо правителство планираше да премести тленните останки в понеделник от пищния мавзолей в близост до Мадрид на по-дискретно място. Сподели:", "date": "2019.06.04", "title": "Върховният съд на Испания спря ексхумацията на Франко"}
{"url": "https://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%B7%D0%B0%D0%BC%D1%80%D0%B0%D0%B7%D0%B5%D0%BD%D0%B8%D1%82%D0%B5-%D0%BF%D0%BB%D0%BE%D0%B4%D0%BE%D0%B2%D0%B5-%D0%B8-%D0%B7%D0%B5%D0%BB%D0%B5%D0%BD%D1%87%D1%83%D1%86%D0%B8-%D0%BF%D0%BE-%D0%BF%D0%BE%D0%BB%D0%B5%D0%B7%D0%BD%D0%B8-%D0%BE%D1%82-%D0%BF%D1%80%D0%B5%D1%81%D0%BD%D0%B8%D1%82%D0%B5-news846674.html", "text": "Същото важи и за зеленчуците. Медията цитира проучване на специалисти от университета в Северна Каролина. Според учените замразяването е най-добрият способ за съхраняване на тези продукти. По този начин всички растителни съединения, които са налични в пресните продукти от този вид, се запазват и след размразяването им. По думите на ръководителката на изследването Мери Ан Лила, замразените плодове се берат на \"върха на тяхната зрялост\", когато са най-богати на минерали и витамини. След това продукцията бързо се замразява и се опакова с използването на азот. Тази процедура позволява да се запазят всички й хранителни вещества. Така например зеленият фасул, който може да се закупи по магазините в пресен вид, съдържа по-малко полезни вещества в сравнени със замразения. Замразените плодове съдържат между 10 и 50 процента повече витамини и минерали в сравнение с пресните и поради тази причина са по-полезни за здравето, предава телевизионният канал Си Ен Ен. Сподели:", "date": "2019.06.04", "title": "НЕВЕРОЯТНО: Замразените плодове и зеленчуци по-полезни от пресните"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%B4%D0%B6%D0%B5%D1%80%D0%B0%D1%80%D0%B4-%D0%B1%D1%8A%D1%82%D0%BB%D1%8A%D1%80-%D0%B3%D0%BE%D1%82%D0%BE%D0%B2-%D0%B4%D0%B0-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0-%D1%87%D0%B5%D1%82%D0%B2%D1%8A%D1%80%D1%82%D0%B0-%D1%81%D0%B5%D1%80%D0%B8%D1%8F-%D0%BD%D0%B0-%D0%BA%D0%BE%D0%B4-news846800.html", "text": "Да се впусне в нов екшън в името на президента на САЩ под значката на агент Майк Банинг - това крои звездата Джерард Бътлър. \"Ако третият епизод се хареса, може би ще направим и четвърти\", обясни шотландецът в навечерието на премиерата на първия трейлър на новата част от франчайза. Към момента звездата от \"300\" е реализирал филмите от поредицата си именно у нас, като клапата за последния щракна миналата пролет в София. Тогава той пристигна в България заедно с кученцето си Шушка, което спаси от Витоша при предишна своя визита. Ако реши да заснеме и четвърти \"Код\", вероятно най-добрият му приятел отново ще му прави компания на терен. Въпросът, върху който Бътлър ще базира решението си да се завърне у нас за четвърти път, е дали \"Код: Ангел\" ще постигне успех сред киноманите. Първите две части - \"Код: Олимп\" и \"Код: Лондон\", са генерирали печалби в пъти по-високи от инвестирания в тях бюджет. Общо за реализирането на двете продукции са изразходвани 130 милиона долара. От продажбата на билети на международно ниво пък поредицата събира 378 милиона долара. Предварителните очаквания към \"Код: Ангел\" също гравитират в посока категоричен успех. В средите прогнозите за резултата в световния боксофис варират между 150 и 240 милиона долара (бюджетът е около $ 80 млн). Причина за това несъмнено е различният подход, с който Бътлър пристъпи за трети път в обувките на Майк Банинг. След като постави екшъна на пиедестал в първите два филма, актьорът този път заложи на повече психологична драма, а феновете на франчайза ще имат шанса да надникнат \"зад кулисите\" в живота на агента. \"Все още има и сцени, с които правим реверанс към хората, които се влюбиха в първите два филма, но този път в основата на сюжета стои опитът на Майк да се събере след инцидент и да оцелее\", разкрива Бътлър. Той и режисьорът Рик Роман Во изхвърлят два сценария, преди да попаднат на точния за \"Код: Ангел\", пише \"Монитор\". Сподели:", "date": "2019.06.04", "title": "ЕКШЪН: Джерард Бътлър готов да се завърне в България за четвърта серия на \"Код\""}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D1%8F%D0%BC%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D0%BD%D0%B5%D1%89%D0%B0-%D1%81%D0%B0%D0%BC%D0%BE-%D0%BA%D0%BE%D0%BC%D1%83%D0%BD%D0%B8%D1%81%D1%82%D0%B8%D1%82%D0%B5-%D0%BE%D0%B1%D0%B8%D1%87%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE%D1%82%D0%BE-%D0%B2%D0%B7%D0%B5%D1%85%D0%B0-%D0%B2%D1%81%D0%B8-news846869.html", "text": "\"Завод до завода има сега. Когато фактите говорят, да оставим комунистите да си говорят - за тях няма по-добро от чуждите пари. Ние продължаваме да се съпротивляваме срещу думата \"безплатно\", в политиката всеки се надпреварва популистки, включително либералната партия ДПС говори за безплатно, но безплатни неща няма.\" Това заяви премиерът Бойко Борисов тази вечер. Ние държим прогнозируеми данъци и ще ги държим докрая. Но какво значи безплатно? Няма безплатно. Комунистите най-обичат чуждите пари - да ги вземат както през 1944 година и тогава са иззели всичко - и къщи, и предприятия, и са ги фалирали. За каква реиндустриализация говорят те? Да върнем \"Кремиковци\", торовите заводи, които тровят? Ако гледате сериала \"Чернобил\" тези престъпници ни изкараха на манифестация точно когато дойде облакът, възмути се Борисов. Ние данъците няма да ги пипаме. На финала сме за чакалнята на еврозоната - това е добре,защото ще спрат лошите кредити в банките и ще се гарантира сигурността на инвестициите, заяви още той. Ще натискаме бизнеса за заплатите, няма да се сърдите, обмисляме с Горанов да построим колкото са необходими ясли и детски градини, посочи още премиерът. Защо ДПС и БСП не направиха реформите, когато бяха на власт? Тогава харчиха повече, отколкото изкарваха, попита реторично Борисов. Ние няма да се връщаме през две години пак, за да ви оправяме финансите. Хубав популизъм имате, обърна се към партиите Борисов. Предсрочни избори искате? Ами, ако ви бяхме направили предсрочни избори? Вие искате ли Хемус от Северна България. И защо си мълчите като я искате. А искате ли от Младост до Църна Маца да почнем южната дъга. Бъдете живи, бъдете активни тогава, заяви Борисов. Популизмът, надпреварата за думата \"безплатно\" няма да доведе до добро, каза още министър-председателят. Ще се окаже, че аз съм единственият, който иска данъци за детски градини, допълни той. В социализма не се знае кой работи и кой взима данъците, заяви още той. Борисов коментира и въпроса дали ще има коалиционен съвет. \"Коалиционен съвет може да има по всяко време. Аз всеки ден се виждам и с Каракачанов, и с Марияна Николова\", посочи той. Вчера ВМРО обяви, че ще поиска преглед на споразумението, по което работи управляващата коалиция. Сподели:", "date": "2019.06.04", "title": "ИЗВЪНРЕДНО В ПИК! Борисов: Няма безплатни неща! Само комунистите обичат безплатното, взеха всичко през 1944 г. и го фалираха"}
{"url": "https://pik.bg/%D0%B3%D0%BE%D1%82%D0%B2%D0%B0%D1%87%D1%8A%D1%82-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D1%87-%D0%B1%D0%BE%D0%B6%D0%B8%D0%B4%D0%B0%D1%80-%D0%BE%D1%82-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D0%BE%D1%81%D1%82%D0%B0%D0%B2%D0%B0-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-news846840.html", "text": "Бруталният насилник Божидар Иванов от Ямбол, който в събота сутринта опита да изнасили 24-годишно момиче в Слънчев бряг, отива зад решетките. Това реши преди минути Районният съд в Несебър. Ямболията е обвинен за това, че на 01.06.2019 г. в к.к. Слънчев бряг, община Несебър, в хотел, направил опит да се съвкупи с лице от женски пол, като я принудил към това със сила – бутал я към стаята и я удрял с юмруци в областта на главата, гърдите, корема, областта на бъбреците, удрял я с коляно в дясната част на ханша, огъвал ухото й, като деянието е останало недовършено поради независещи от дееца причини (пострадалата е успяла да избяга), уточнват от прокуратурата в Несебър. Сподели:", "date": "2019.06.04", "title": "Готвачът изнасилвач Божидар от Слънчев бряг остава зад решетките"}
{"url": "https://pik.bg/%D0%BF%D1%80%D0%BE%D0%BB%D0%B8%D0%B2%D0%B5%D0%BD-%D0%B4%D1%8A%D0%B6%D0%B4-%D0%BD%D0%B0%D0%B2%D0%BE%D0%B4%D0%BD%D0%B8-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news846824.html", "text": "Проливен дъжд в Пазарджик наводни улици и тротоари. Поради интензивния валеж за кратко по един от големите булеварди „Цар Шишман“ пътното платно се покри с около 10 см вода. Много от шофьорите спряха и изчакаха бурята да премине. Сериозни завирявания – около 20 см, има и по улица „Есперанто“, а също и по главния булевард „България“, уточнява \"Фокус\". Трафикът в града е затруднен. Дъждът е придружен от вятър и гръмотевици, които за кратко причиниха спиране на електричеството на различни места, но впоследствие електрозахранването бе възстановено. В момента дъждът продължава, но е значително по-слаб. Сподели:", "date": "2019.06.04", "title": "Проливен дъжд наводни Пазарджик"}
{"url": "https://pik.bg/%D1%83%D0%B4%D0%B0%D1%80-%D0%BD%D0%B0%D0%B4-1-%D1%82%D0%BE%D0%BD-%D0%BA%D0%BE%D0%BA%D0%B0%D0%B8%D0%BD-%D0%B7%D0%B0-49-%D0%BC%D0%BB%D0%BD-%D0%B5%D0%B2%D1%80%D0%BE-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B2-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-news846875.html", "text": "Португалската полиция задържа над 1 тон кокаин на стойност 49 млн. евро. При полицейската операция са арестувани 7 души, които са били на бразилска риболовна лодка в открито море, недалеч от португалската граница. В акцията, под кодовото наименование \"Бял пясък\", са участвали няколко международни организации. При претърсването на лодката са открити над 50 чувала с кокаин, който е бил предназначен за европейския пазар. Наркотикът е открит в специално изготвен тайник на плавателния съд. \"Всички задържани лица са чуждестранни граждани на възраст между 36 и 64 години\", се казва в полицейското съобщение от Лисабон. Освен португалски и бразилски организации, в разкриването на наркомрежата са участвали още американската агенция за борба срещу наркотрафика ДЕА и Националната агенция за борба срещу престъпността на Великобритания. Сподели:", "date": "2019.06.04", "title": "УДАР: Над 1 тон кокаин за 49 млн. евро. задържаха в Португалия"}
{"url": "https://pik.bg/%D1%8F%D0%B7%D0%BE%D0%B2%D0%B8%D1%80-%D0%BF%D1%80%D0%B5%D0%BB%D0%B8%D0%B2%D0%B0-%D0%B2-%D0%BF%D1%80%D0%BE%D0%B2%D0%B0%D0%B4%D0%B8%D0%B9%D1%81%D0%BA%D0%BE-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%82-%D1%86%D1%8F%D0%BB%D0%BE-%D1%81%D0%B5%D0%BB%D0%BE-news846849.html", "text": "Обитателите 20 къщи ще бъдат евакуирани в провадийското село Тутраканци, след като близко разположен язовир започна да прелива, съобщи кметът Росен Горанов. От 1 час е започнала процедурата по извеждане на около 20-имата обитатели на постройките. Те са разположени най-близко до стената, съобщава Би Ти Ви. Има опасения, че тя може да поддаде. На място са изпратени аварийни и спасителни екипи на пожарната и \"Гражданска защита\". Язовирът е неголям, с площ от около 30 дка. Той е общински, даден е на концесия. Сподели:", "date": "2019.06.04", "title": "Язовир прелива в Провадийско, евакуират цяло село"}
{"url": "https://pik.bg/%D0%B0%D0%BD%D0%B0%D0%BD%D0%B8%D0%B5%D0%B2-50-%D0%BE%D1%82-%D0%BF%D1%80%D0%B8%D1%85%D0%BE%D0%B4%D0%B8%D1%82%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-%D0%B4%D0%B0-%D1%81%D0%B5-%D1%80%D0%B0%D0%B7%D0%BF%D1%80%D0%B5%D0%B4%D0%B5%D0%BB%D1%8F%D1%82-%D0%B7%D0%B0-%D0%B2%D1%8A%D0%B7%D0%BD%D0%B0%D0%B3%D1%80%D0%B0%D0%B6%D0%B4%D0%B5%D0%BD%D0%B8%D1%8F-%D0%B7%D0%B0-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8%D1%8F-%D0%BF%D0%B5%D1%80-news846843.html", "text": "В рамките на Отрасловия съвет за тристранно сътрудничество в „Здравеопазването“ министър Кирил Ананиев представи пред представителите на синдикатите и работодателите проекта на Методиката за образуване на разходите за персонал и работните заплати на медицинския и немедицинския персонал в държавните и общинските лечебни заведения за болнична помощ. С Методиката се цели да бъдат гарантирани справедливи, обективни и прозрачни процедури при определяне на индивидуалните работни заплати, както и да не бъдат допускани форми на дискриминация или неравностойно третиране на персонала при определяне размера на възнагражденията, съобщиха от пресцентъра на Министерството на здравеопазването. „Предлагаме лечебните заведения за болнична помощ да определят размера и структурата на разходите за персонал чрез вътрешни правила, които да са съобразени с настоящата Методика и със спецификата, организационната структура и дейността на всяка конкретна болница. Всяка болница ще съгласува вътрешните си правила с представените на ниво лечебно заведение синдикални организации“, посочи здравният министър. Той уточни, че вътрешните правила ще се утвърждават от директора или управителя на лечебното заведение и ще бъдат синхронизирани със Стандарта за финансова дейност, който прилагат държавните и общински болници. След като са обезпечени приоритетните разходи за персонал и са изпълнени условията на Стандарта за финансова дейност, болниците ще могат да изплащат допълнителни възнаграждения за извършени дейности и постигнати резултати. Допълнителните възнаграждения ще бъдат определяни според индивидуалния принос на работещите за постигнатите резултати от дейността. Предложението на МЗ е средствата за допълнителни възнаграждения да не могат да превишават 50% от общите разходи за персонал. Това стана ясно още от думите на здравния министър. Акцент в предложението на МЗ е минимум 50% от приходите от дейности, финансирани от НЗОК и МЗ, както и приходи от потребителски такси, наеми и други услуги, да се разпределят за възнаграждения за работещите в лечебните заведения. Социалните партньори поеха ангажимент до края на настоящата седмица да изпратят становищата си по Методиката, както и да дадат предложение относно определянето на препоръчително съотношение между основните работни заплати за лекар, специалист по здравни грижи и санитар, което съотношение да залегне в окончателните текстове на Методиката. Сподели:", "date": "2019.06.04", "title": "Ананиев: 50% от приходите в болниците да се разпределят за възнаграждения за медицинския персонал"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B4%D0%B0%D1%80%D0%B8%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%BF%D0%BE%D0%BB%D1%8F-%D1%80%D0%BE%D0%B6%D0%B4%D0%B5%D0%BD-%D0%B4%D0%B5%D0%BD-%D1%81-%D1%85%D1%8E%D1%80%D0%B5%D0%BC-%D1%81%D1%83%D0%BB%D1%82%D0%B0%D0%BD-%D0%BE%D1%82-%D0%B2%D0%B5%D0%BB%D0%B8%D0%BA%D0%BE%D0%BB%D0%B5%D0%BF%D0%BD%D0%B8%D1%8F%D1%82-%D0%B2%D0%B5%D0%BA---%D0%B5%D1%82%D0%BE-news846738.html", "text": "Пищно парти край Босфора спретна за рождения си ден Дарина Павлова. Вдовицата на Илия Павлов навърши 56 години на 30 май и започна с почерпките още в началото на миналата седмица, но същинското празненство избухна през уикенда в Истанбул. Както ПИК писа, преди дни Мадам Мулти бе инкогнито в София. Дарина привика на тайна вечеря в морски ресторант Силвестър Сталоун и изпълнителния директор на \"Ню Бояна\" Ави Лърнър, а часове по-късно е отлетяла директно за турския мегаполис. Павлова направила резервация за един от най-вървежните ресторанти - \"Sunset Grill & Bar\", който е с изглед към Босфора. Менюто е било от пиле мляко - гостите на Дарина са яли на корем ястия от всички краища на света. Мястото предлага и местна, и азиатска и средиземноморска кухня. Гостите на Павлова са избирали между салата от средиземноморски зеленчуци, френско козе сирене, печени орехи, зелени аспержи, цвекло, сос от нар, перуанска салата с киноа, червено цвекло, мариновано с карфиол, ризото от говеждо и диви гъби, агнешко с киноа, ризото с печена патица, гъби и сос терияки, сьомга с авокадо, морски дарове и още една камара вкусотии. Единственият гост на рожденичката от България е била нейната най-вярна приятелка през годините Марта Вачкова. Актрисата от \"Откраднат живот\" не е пропуснала нито един празник на милионерката и където и по света да полива деня, в който се е родила, Марта е плътно до нея. На трапезата рожденичката Дарина е заобиколена от двете си страни от Марта и от суперизвестната в Турция актриса Мерием Узерли. 35-годишната звезда стана световноизвестна с ролята си на Хюрем Султан в сериала \"Великолепният век\". \"Беше незабравимо и вдъхновяващо преживяване\", сподели Вачкова, която изкара кратка почивка в Истанбул на разноски на приятелката си. ПИК научи още, че сестра Жекова и милионерката са се настанили в най-скъпия хотел в града - бившите султански покои в двореца \"Чираган Палас\", в който сега се помещава \"Кемпински\". На видеото от партито на Дарина, с което медията ни се сдоби, пиарът й Сандро Рубини поднася торти на шефката си под бурните аплодисменти на гостите й. В кратко слови Дарина благодари на присъстващите, че са уважили празника й. Сподели:", "date": "2019.06.04", "title": "ЕКСКЛУЗИВНО В ПИК: Дарина Павлова поля рожден ден с Хюрем Султан от \"Великолепният век\" - ето къде милионерката развърза кесията за пищна почерпка (УНИКАЛНО ВИДЕО)"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%BE-%D1%82%D0%BE%D1%80%D0%BD%D0%B0%D0%B4%D0%BE-%D0%B5%D0%BC%D0%BE-%D0%B2%D0%B5%D0%BB%D0%B5%D0%B2-%D0%BA%D0%BE%D0%BA%D0%B0%D0%BB%D0%B0-%D1%81-%D1%82%D0%B5%D0%B6%D1%8A%D0%BA-%D1%83%D0%B4%D0%B0%D1%80-%D0%BF%D0%BE-%D0%B1%D0%BE%D0%B3%D0%B4%D0%B0%D0%BD-%D0%B8-%D0%B1%D0%B5%D0%BA%D0%B0%D0%BB%D0%B8-news846695.html", "text": "Последният към момента треньор ставал шампион с Левски - Емил Велев, се изрази изключително остро относно \"сините\". \"Абе Левски цъфнал и вързал добре. А защо нищо не говорите за новия скаут Богдан ли е, Богдан ли е? Че и майка му не го знае, ама изку**лият Бекали го е довел и дума не обелвате, а!?\", пише Кокала в личния си профил във Фейсбук. По всичко личи Велев е скептично настроен относно новите силни хора на \"Герена\", които се очаква да определят селекционната политика на гранда. Като Кокала не се свени да отправи сериозен словесен удар... Сподели:", "date": "2019.06.04", "title": "ФУТБОЛНО ТОРНАДО: Емо Велев-Кокала с тежък удар по Богдан и Бекали..."}
{"url": "https://pik.bg/%D1%87%D0%B5%D1%80%D0%BD%D0%BE%D0%B1%D0%B8%D0%BB-%D0%B5-%D0%B2%D0%B5%D1%87%D0%B5-%D1%81%D0%B5%D1%80%D0%B8%D0%B0%D0%BB%D1%8A%D1%82-%D1%81-%D0%BD%D0%B0%D0%B9-%D0%B2%D0%B8%D1%81%D0%BE%D0%BA-%D1%80%D0%B5%D0%B9%D1%82%D0%B8%D0%BD%D0%B3-%D0%B2-imdb-news846720.html", "text": "Хората обичат истории, базирани на истински случаи или действително случили се трагедии. Само си припомнете успеха на „Титаник“, например. Едва ли обаче създателите на „Чернобил“ – един от новите сериали в каталога на HBO, са предполагали, че техният продукт ще се окаже чак толкова успешен, пише саундтрак.бг. Макар и с излъчени едва три епизода до този момент, сериалът на HBO е вече №1 по рейтинг в платформата IMDb. В момента шоуто, разказващо за аварията в атомната електроцентрала „Чернобил“ от 1986 година, има впечатляващ рейтинг от 9.7. С това продукцията на Крейг Мейзин изпреварва доказани гиганти в сферата като Breaking Bad и Игра на тронове. Не по-малко впечатляваща е оценката на сериала и в друга популярна платформа – Rotten Tomatoes, където „Чернобил“ е оценен с рейтинг 96%. Простиращ се в рамките на пет епизода, мини сериалът проследява най-вече последиците от аварията в четвърти реактор на АЕЦ „Чернобил“ през 1986 година. Избухването на реактора причинява глобална катастрофа, а сериите проследяват начина, по който съветската власт реагира на случилото се и се опитва да овладее последствията. Сами ще видите начина, по който някои политически фигури в някогашния СССР се опитват дори да неглижират случилото се, само и само да не бъде накърнена репутацията на режима. Дори това да е с риск за живота на обикновените хора. Разбира се, мнозина вече споделиха мнение, че сериалът не може да се похвали с пълна историческа прецизност. Други дори обвиниха създателите му, че се опитват да прокарват пропаганда, насочена против днешна Русия. Истината е, че всеки зрител трябва да прецени сам за себе си, доколко достоверна е продукцията и дали обслужва нечии интереси или не. Всеки може да потърси информация за аварията и сам да си изгради мнение за начина, по който някогашен СССР реагира на случилото се. От гледна точка на филмово качество, сериалът е наистина чудесен. Сподели:", "date": "2019.06.04", "title": "\"Чернобил\" е вече сериалът с най-висок рейтинг в IMDb"}
{"url": "https://pik.bg/%D0%B5%D0%BB%D0%B5%D0%BD%D0%B0-%D0%B8%D0%B7%D1%87%D0%B5%D0%B7%D0%BD%D0%B0-%D0%B8%D0%BC%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%D0%B7%D0%B0-%D0%B3%D0%BB%D0%B0%D0%B2%D0%B0%D1%82%D0%B0-%D0%B9-news846835.html", "text": "Образно казано. Водачката на листата на БСП безпрецедентно се скри след разгрома на евроизборите. Вече десети ден тя мълчи. Изчезнала е. Не коментира. Не обяснява. Не поема отговорност, дори пред съпартийците си. Снишена, чака да мине бурята и да отпраши за Брюксел. С тлъстата заплата. А доскоро не слизаше от телевизиите и медиите, хиперактивна, задъхана...Заканваше се. \"Довечера България няма да е същата. Започваме промяна. Ще изметем мафията\", обяви тържествено тя в деня на изборите. Какво се случи, къде се изпари ентусиазмът й? Отказа ли се да измита \"мафията\"? Книгите си заслужават. Поощряваме интелигентността, инвестираме в култура. Подай сигнал за Елена, спечели книга, опознай себе си, обогати библиотеката си! \"Елена ще говори, когато излязат официалните резултати\", обяви миналата седмица Корнелия Нинова. Е, резултатите излязоха, Елена продължава да се крие. Ние от ПИК искаме да я питаме за много неща. По много теми. Например - как ще коментира иска на бизнесмена Иван Саздов за 1 милион лева, подаден заради клеветите й, че е купил къща в Барселона за Бойко Борисов. И понеже Елена е неоткриваема, молим за съдействие. Подайте сигнал - къде е Йончева. Ако някой я види и разпознае, бързо да се обади. Нека ни пише по мейла или позвъни на редакционния телефон Ще отидем веднага с камера и микрофон. За съдействието предлагаме награда. Не парична. Духовна. Книги от каталога на нашето издателство \"Милениум\". Онзи, който разпознае Елена Йончева и сигнализира, ще получи: Сподели:", "date": "2019.06.04", "title": "ЕЛЕНА ИЗЧЕЗНА! Има награда за главата й"}
{"url": "https://pik.bg/%D0%B3%D0%B5%D0%BE%D1%80%D0%B3%D0%B8-%D0%B4%D0%B5%D1%80%D0%BC%D0%B5%D0%BD%D0%B4%D0%B6%D0%B8%D0%B5%D0%B2-%D1%81-%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%B8-%D0%B4%D1%83%D0%BC%D0%B8-%D0%B7%D0%B0-%D1%81%D0%B8%D0%BD%D0%B8%D1%82%D0%B5-%D0%B8-%D0%BE%D1%80%D0%BB%D0%B8%D1%82%D0%B5-news846772.html", "text": "Георги Дерменджиев сподели мнението си за случващото се в Левски и Лудогорец. Дерменджиев е бивш треньор и на двата клуба. \"Ситуацията в Левски беше доста сложна. Знаете в какъв момент поех треньорския пост в клуба. Времето за реакция бе твърде малко. Левски е гранд в България и вярвам, че с новото ръководство ще успее да се вдигне. Това ще се случи и с помощта на феновете. Много неща трябва да се подобрят в отбора и самия клуб. Това изисква време. Не става от днес за утре. През последната година нивото на водещите отбори в България е паднало. Пожелавам успех на всички български клубове, които участват в евротурнирите. Надявам се да им се паднат преодолими отбори. Лудогорец има шанс в Европа, но ако заздрави отбора. Разбира се, че като българин желанието ми е България да се класира на европейско първенство. Пожелавам успех на Красимир Балъков и националния отбор. Всички искаме да се преборим за второто място, тъй като знаем кой е фаворит в групата. В последно време името ми се завъртя за Ботев. Знаете, че не обичам да говоря предварително. Има интерес и предложения от различни клубове, но на този етап нищо конкретно\", заяви Дерменджиев пред \"Гонг\". Сподели:", "date": "2019.06.04", "title": "Георги Дерменджиев с любопитни думи за \"сините\" и \"орлите\""}
{"url": "https://pik.bg/%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D1%80%D0%B0%D0%B7%D0%B4%D0%B5%D0%BB%D1%8F%D1%82-%D0%BB%D0%B8-%D1%81%D0%B5-%E2%80%9E%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8-%D0%BF%D0%B0%D1%82%D1%80%D0%B8%D0%BE%D1%82%D0%B8%E2%80%9C-news846834.html", "text": "Засега няма индикации за разделяне на „Обединени патриоти“ или за създаване на нова група. Това каза пред журналисти лидерът на НФСБ Валери Симеонов, съобщава Фокус. „Ние с ВМРО и „Атака“ не си говорим всеки ден, говорим си по работа, все пак нямаме семейни отношения. Все още текат анализите на изборните резултати, ще се съберем и ще коментираме появилите се проблеми“, обясни Симеонов. На въпрос дали трите партии ще останат заедно в коалицията „Обединени патриоти“, Симеонов заяви, че засега няма индикации за разделение или за създаване на нова група. „Нямам информация ВМРО да иска преразглеждане на коалиционното споразумение. То се състои от 3 или 4 точки, така че няма какво да се преразглежда. С него се заявява волята на участниците на коалицията по отношение на управлението на държавата“, заяви Симеонов. Той уточни, че в споразумението няма нищо, което да се променя. „Друг е въпросът, че програмата за управление има нужда от анализ и може би от известни корекции. Тя е доста мащабна, доста отговорна – 200 страници“, каза още той. Попитан как ще коментира отношенията между ВМРО и „Атака“, Симеонов заяви, че не е компетентен по тази тема. „По време на евроизборите не съм се занимавал нито с ВМРО, нито с „Атака“, а съм си водил кампанията на НФСБ. Проблемите да си ги решават те сами“, каза още той. Сподели:", "date": "2019.06.04", "title": "Валери Симеонов разкри разделят ли се „Обединени патриоти“"}
{"url": "https://pik.bg/%D0%B7%D0%B0-%D0%BF%D1%80%D0%B8%D0%BC%D0%B5%D1%80-%D0%B2%D0%BE%D0%B5%D0%BD%D0%BD%D0%B8-%D0%BC%D0%B5%D0%B4%D0%B8%D1%86%D0%B8-%D0%BF%D0%BE%D0%BC%D0%BE%D0%B3%D0%BD%D0%B0%D1%85%D0%B0-%D0%BD%D0%B0-%D1%80%D0%B0%D0%BD%D0%B5%D0%BD%D0%B0-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B6%D0%B5%D0%BD%D0%B0-news846836.html", "text": "Военни медици от 42-ри механизиран батальон в Ямбол оказаха помощ на ранена в катастрофа жена при екстремни обстоятелства. Бойците скромничат за случая и казват, че това им е работата, но делото им е за пример. „Нищо значимо не сме направили - дългът и инстинктът да помагаме на хората са част от службата ни. Трябваше да реагираме адекватно и бързо, раната на коляното на пострадалата кървеше силно, катастрофиралият автомобил беше в опасна близост до нея, извън пътя в канавката, дори не се поколебахме, спряхме и действахме...”. Това разказва за случилото се преди броени дни на автомагистрала „Тракия” редник Атанас Иванов – шофьор-санитар в 42-ри механизиран батальон – Ямбол. Тогава военнослужещите на път с военен автомобил „Зетрос” оказаха помощ на жена от Сливен, претърпяла пътен инцидент без опасност за живота и с големи щети за автомобила й. Военнослужещи от 42-ри механизиран батальон – Ямбол, под ръководството на капитан Захарий Димитров, забелязват в участъка Стара Загора – Нова Загора лек автомобил, преобърнат извън пътното платно, с пострадала в него лежаща жена. Спират и след незабавна преценка на обстановката и подаване на сигнал за специализирана помощ до телефон 112, предприемат действия за оказване на първа долекарска помощ. В очакване на линейка, военният санитар редник Атанас Иванов установява освен охлузвания по крайниците и лицето на пострадалата и кървяща разкъсна контузна рана на коляното, която бързо обработва и налага с превръзка. Днес редник Иванов наред с останалите участвали в благородната постъпка военнослужещи беше поздравен пред строя от командира на 42-ри механизиран батальон подполковник Ивайло Иванов. Сподели:", "date": "2019.06.04", "title": "ЗА ПРИМЕР: Военни медици помогнаха на ранена в катастрофа жена"}
{"url": "https://pik.bg/%D0%BF%D0%BE%D0%B1%D0%B5%D0%B4%D0%B8%D1%82%D0%B5%D0%BB%D1%8F%D1%82-%D0%B2-%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-%D0%B2%D0%BE%D0%B4%D0%B8-%D0%BA%D0%BE%D0%BD%D0%BA%D1%83%D1%80%D1%81%D0%B0-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-news846842.html", "text": "Две седмици, след като се окичи с титлата на големия победител на \"Евровизия\", холандският певец Дънкан Лорънс даде заявка за участие в конкурса и през 2020 г. Не от позицията на състезател обаче, а от тази на водещ. Това загатна самият изпълнител на \"Arcade\" по време на сесия с въпроси и отговори в \"Туитър\" с феновете си. Междувременно подготовката за следващото издание на \"Евровизия\" вече тече на пълни обороти. Холандия ще се превърне в дом на конкурса за пети път, като към момента е ясно, че с дирижирането на събитията бекстейдж ще се грижат едновременно три местни телевизии - NOS, AVROTROS и NPO. Те вече поканиха всеки град, която проявява интерес към домакинството на \"Евровизия\" догодина да подаде своята кандидатура, като към момента поне 7 населени места са заявили желание да приемат меломаните от Стария континент следващата пролет. Това са Амстердам, Ротердам, Арнем, Утрехт, Маастрихт, Леуварден и Ден Бош. Според източници на \"eEsctoday\", интерес към приемането на конкурса на територията си са проявили и управниците на Хага. Все още не е ясно обаче дали са подали нужните документи, като срокът за това е до утре - 5 юни. Очаква се градът, който ще приеме \"Евровизия\" догодина, да бъде съобщен официално до 8 седмици, пише \"Монитор\". Сподели:", "date": "2019.06.04", "title": "Победителят в \"Евровизия\" води конкурса догодина"}
{"url": "https://pik.bg/%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B7%D0%B0-%D0%BF%D0%BE%D1%81%D1%82%D0%B0-%D0%BD%D0%B0-%D0%BC%D0%B5%D0%B9-%D1%81%D0%B5-%D0%BE%D1%82%D1%82%D0%B5%D0%B3%D0%BB%D0%B8-news846830.html", "text": "Британският депутат консерватор Джеймс Клевърли се оттегли от надпреварата за приемник на премиера Тереза Мей, съобщи Би Би Си. Клевърли е заместник-министър по въпросите на Брекзит и е застъпник за бързо излизане от Европейския съюз, за да може Великобритания да се заеме с други належащи проблеми. \"Стана ясно, че е твърде малко вероятно да стигна в надпреварата до един от двамата финални претенденти\" за поста на Мей, се казва в изявление на депутата, разпространено от телевизия \"Скайнюз\". \"Поради тази причина се оттеглям от процеса за избор на нов лидер и няма да подам документи за участие в състезанието\", добавя той. Клевърли посочи също, че е ясно, че консервативните депутати не са готови да подкрепят някого, който е депутат от сравнително кратко време. Той бе избран в Камарата на общините през 2015 г. Сподели:", "date": "2019.06.04", "title": "Кандидат за поста на Мей се оттегли"}
{"url": "https://pik.bg/%D0%BF%D0%BE%D1%82%D0%BE%D0%BF-%D0%B2-%D1%81%D1%8A%D1%80%D0%B1%D0%B8%D1%8F-%D0%BE%D0%B1%D1%8F%D0%B2%D0%B8%D1%85%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-12-%D0%BE%D0%B1%D1%89%D0%B8%D0%BD%D0%B8-news846815.html", "text": "Извънредни мерки срещу наводнения бяха наложени по цялата територия на Сърбия. 297 души са евакуирани, част от пътната инфраструктура е повредена, съобщава БГНЕС. Извънредно положение е обявено в 12 общини, сред които най-застрашените райони са Кралево, Книч, Тръстеник, Врнячка баня. Очаква се нивото на водата на река Сава да се покачи. По думите на заместник-началника на Сектора за извънредни ситуации Бобан Стеванович реките се оттеглят, но сега предстои работа, за да могат хората да се върнат по домовете си. Сръбската армия обяви, че е готова да реагира незабавно в случай на обаждане от Сектора за извънредни ситуации Сподели:", "date": "2019.06.04", "title": "Потоп в Сърбия! Обявиха извънредно положение в 12 общини"}
{"url": "https://pik.bg/%D0%BA%D1%8A%D1%89%D0%B0%D1%82%D0%B0-%D0%B8%D0%B7%D0%BF%D0%B5%D0%BF%D0%B5%D0%BB%D0%B5%D0%BD%D0%B0-%D0%BE%D1%82-%D0%BC%D1%8A%D0%BB%D0%BD%D0%B8%D1%8F-%D0%BE%D1%81%D1%82%D0%B0%D0%B2%D0%B0-%D0%BE%D0%BF%D0%B0%D1%81%D0%BD%D0%B0-news846694.html", "text": "Остава опасна къщата, чийто покрив изгоря, след като мълния го изпепели преди денонощие в Казанлък. Семейството, което живее в опожарения дом, разказа пред Би Ти Ви, че не може да повярва колко добрина е отприщила тяхната трагедия и колко хора са им помогнали и продължават да го правят. Толкова много хора ми звънят, явно добрината, която ежедневието измества на заден план, при подобни неприятни случки, излиза наяве у нас, сподели Михаил. Той заедно със сестра си Красимира в момента живеят в общинско жилище, предоставено от кметството. Местната власт обеща да им помогне при възстановяването на дома им. В момента той е необитаем, понеже трябва да се укрепят основите и да се премахне водата, която капе от всякъде. Ако някой иска да помогне на семейството, може да се свърже с него или да се обади в общината. Сподели:", "date": "2019.06.04", "title": "Къщата, изпепелена от мълния, остава опасна"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%B2%D0%BE%D0%B1%D0%BE%D0%B4%D0%BD%D0%B0-%D0%B6%D0%B5%D0%BD%D0%B0-%D0%B1%D0%B8%D0%B2%D1%88%D0%B0%D1%82%D0%B0-%D0%BD%D0%B0-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D1%81%D0%B8-%D1%81%D0%BC%D0%B5%D0%BD%D0%B8-%D0%B8%D0%BC%D0%B5%D1%82%D0%BE-news845260.html", "text": "Бившата съпруга на Росен Плевнелиев е сменила името си, видя „Ретро“. Юлияна, която след развода си с ексдържавния глава се представяше като Юриева, отскоро се подвизава с нова фамилия – Йорданова. Дори след излизането на Плевнелиев от политиката и официалната им раздяла по съдебен път Юлияна продължава да страни от общественото внимание, а промяната на фамилията ѝ е първият крещящ акт, който свидетелства за живота ѝ на свободна жена. Макар покрай развода ѝ с бившия президент да се говореше, че двамата не са успели да запазят добрия тон, наскоро самият Плевнелиев опроверга слуховете и потвърди, че продължават да общуват приятелски най-вече заради общите им синове. Такива били и отношенията на настоящата му половинка Деси Банова с нейния бивш мъж – бизнесмена Ивайло Граховски, с когото синоптичката се раздели, за да заживее с Плевнелиев. „Всичко се разви по най-оптималния начин. Нейният предишен партньор и моята бивша съпруга са щастливи, намерили са своето бъдеще. И аз, и Деси запазихме изключително коректни отношения. Всички сме заедно. Понякога вкъщи има 4 деца - Асен е вече 18-годишен, вицепрезидент на училището, в което учи. Безкрайно много се гордея с него. Павел е прекрасно дете - каквото пипне, го прави по неговия си уникален начин. Безкрайно много го обичам и му се радвам за това. Променя се пред очите ми. Йоанка - аз не зная как се правят момичета, е страхотна. Има страхотна връзка с майка си и с баща си, който е прекрасен човек и аз много се радвам на тяхната много силна връзка. От друга страна, аз се появявам на терена и добавям стойност за нея. Имаме прекрасни отношения, за които човек може само да мечтае“, похвали се бившият държавен глава. По негови думи спорове с Юлияна относно синовете им нямат, а те все по-често ходят заедно с него, Деси и 6-месечния им наследник Йоан по почивки. Наскоро всички заедно били за няколко дни в семейното имение на полуостров Халкидики. „Трябваше да натоваря 4 деца, тъщата плюс нейното куче. Всички заедно за няколко дни по празниците, в началото на май до Гърция, в един 7-местен ван. Върнах се във времето, когато със 7-местен ван в Германия разхождах моите строителни работници“, споделя Плевнелиев. Сподели:", "date": "2019.06.04", "title": "САМО В ПИК И \"РЕТРО\"! Свободна жена: Бившата на Плевнелиев си смени името"}
{"url": "https://pik.bg/%D1%80%D1%83%D1%81%D0%B8%D1%8F-%D0%BF%D0%BE%D0%BA%D0%B0%D0%B7%D0%B0-%D0%BD%D0%BE%D0%B2%D0%B0-%D1%80%D0%B0%D0%BA%D0%B5%D1%82%D0%B0-%D0%B2%D0%B8%D0%B4%D0%B5%D0%BE-news846705.html", "text": "Силовото ведомство в Москва е разпространило комюнике за извършен тест на елемент от системата за противоракетна отбрана (ПРО). \"Новата ракета-прехващач беше изпитана на територията на полигона \"Сари Шаган\" (Република Казахстан)\", са посочили още от министерството на отбраната на Руската федерация. Превод: ПИК За успешен опит на ракета съобщи руското военно министерство, предаде РИА Новости. Сподели:", "date": "2019.06.04", "title": "Русия показа нова ракета (ВИДЕО)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%BB%D0%B8%D0%BA%D0%B0%D1%82%D0%B0-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D1%80%D0%B5%D0%B4%D0%B8-%D0%BC%D0%B0%D1%87-%D0%B7%D0%B0-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B7%D0%B0%D0%BC%D0%B5%D1%81%D1%82%D0%BD%D0%B8%D1%86%D0%B8-%D0%BD%D0%B0-%D0%BF%D0%BE%D0%B7%D0%B8%D1%82%D0%B0%D0%BD%D0%BE-20---%D0%B3%D0%BB%D0%B0%D1%81%D1%8F%D1%82-%D0%BE%D0%BC%D0%B0-news846819.html", "text": "Кликата на Корнелия Нинова и заместника ѝ Кирил Добрев, окупирали \"Позитано\" 20, се опитват да изиграят реден мач за избора на наследник на лидерския пост до избирането на нов председател на столетницата. Според замисъла им на заседанието на Националния съвет на БСП на 8 юни на социалистите ще бъдат пускани различни мюрета, чиято цел е една-единствена - да продължат политиката на Нинова. Както и да подменят структурите по места,  за да си осигурят преизбирането на грандиозно провалилата се председателка на европейските избори. Това разкриха пред ПИК отлично информирани източници от \"Позитано\" 20. На последното инфарктно заседание на Националния съвет преди седмица вътрешнопартийната опозиция отказа да се занивама с изработването на правилата, по които може да се направи общонационален избор на нов лидер, както е според променения устав. Не беше избран и и.д. лидер, след като Корнелия Нинова подаде оставка, макар това да е задължително. Обкръжението на Нинова обаче преценило, че нейният фаворит за длъжността - Кирил Добрев, няма никакви шансове да бъде подкрепен от форума, още повече, че малодушно скри обещаната си оставка. Затова, ако сега социалистите поискат заместникът на Нинова да бъде избран още на 8 май, кликата ѝ е подготвила четири кандидатури, с които де факто да баламоства Националния съвет, а всъщност да запази досегашното статукво в партията. Обкръжението на лидерката в оставка е преценило първо да хвърли прах в очите на опонентите си, предлагайки за поста сегашният първи заместник на Нинова и безусловен авторитет в БСП Стефан Данаилов, който всъщност предопредели избирането ѝ за лидер на партията. Той обаче е със силно разклатено здраве и едва ли ще бъде прието да се занимава с тежката организационна работа по свикването на конгреса и организирането на избор на нов председател на столетницата. Затова вместо него \"Кури и Кири\", както наричат в партията проваления тандем, са решили да предложат и негов антипод - сравнително младата Деница Златева, която, макар и фаворитка на Нинова с трето място в червената евролиста, изпадна на доста задни позиции. А две седмици преди края на кампанията за евровота лидерката бе принудена да смени позивната за гласуване с преференции в полза на Златева с призив това да се прави за Велизар Енчев тъй като се оказало, че партията не познава и не харесва активистката заради високомерното ѝ поведение. Ако Националният съвет отхвърли и Златева, което е почти сигурно, Нинова и Добрев крият в ръкава и още един коз. Това е кметът на Гоце Делчев Владимир Москов, който обаче е отявлена креатура на \"Кири\", тъй че шансовете му да спечели гласовете на социалитите също са съмнителни. За сметка на това шансовете на самия Добрев да замести Нинова на лидерския пост до избирането на нов председател са под нулата. Освен че социалистите пряко го обвиняват за изборната загуба заради грозните му организационни врътки по места с подмяната на стрктурите и ръководтвата им, те са омерзени от мишето му поведение с уж подадената му и отхвърлена от Изпълнителното бюро оставка, която се оказва, че никой не е виждал. Заради разкритата завера на орезиления тандем начело на партията Нинова - Добрев в БСП стягат редиците за решителна битка на 8 юни, когато ще се опитат да спазят устава и да изберат заместник на Нинова, за да освободи кабинета на четвъртия етаж на \"Позитано\" 20. Ако не успеят да го направят идната събота, заседанието на 49-я конгрес на партията на 16 юни се очертава да бъде повече от кърваво. Сподели:", "date": "2019.06.04", "title": "САМО В ПИК: Кликата на Корнелия реди мач за четирима заместници на \"Позитано\" 20 - гласят омаломощения Ламбо, изпадналата отвсякъде Деница Златева и човек на Кирил Добрев"}
{"url": "https://pik.bg/%D0%B2-%D1%80%D0%BE%D0%B4%D0%BE%D0%BF%D0%B8%D1%82%D0%B5-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%81%D0%B5%D1%80%D0%B8%D0%B5%D0%BD-%D1%83%D0%B1%D0%B8%D0%B5%D1%86-%D0%BD%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%BD%D0%B8-%D0%B3%D1%83%D0%BC%D0%B8-news846734.html", "text": "Арестуваха мъж от родопско село, спукал гумите на седем автомобила. Сигнал за вандалщината е подаден вчера сутринта от 35-годишнна жена от село Барутин, Девинско. Полицаите започнали проверка на случая и малко по-късно установили и извършителя. На всеки от автомобилите е извършен оглед и за всеки отделен случай е образувано досъдебно производство. Вандалът се оказал 35-годишен мъж от село Барутин, който е задържан за срок от 24 часа. Работата по образуваните досъдебни производства продължава. Сподели:", "date": "2019.06.04", "title": "В РОДОПИТЕ: Арестуваха \"сериен убиец\" на автомобилни гуми"}
{"url": "https://pik.bg/%D0%BF%D1%8A%D1%80%D0%B2%D0%B0%D1%82%D0%B0-%D0%B4%D0%B0%D0%BC%D0%B0-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D0%B8%D0%B7%D0%B4%D1%8A%D1%85%D0%BD%D0%B0-%D1%81%D0%BB%D0%B5%D0%B4-%D1%82%D1%80%D0%B0%D0%BD%D1%81%D0%BF%D0%BB%D0%B0%D0%BD%D1%82%D0%B0%D1%86%D0%B8%D1%8F-news846758.html", "text": "Съпругата на израелския президент Реувен Ривлин, Нехама Ривлин, почина на 73-годишна възраст, предадоха Асошиейтед прес и ДПА. Пресслужбата на президента съобщи, че тя е починала от белодробна недостатъчност, три месеца след като й беше направена трансплантация, предаде АП. Нехама Ривлин страдаше от години от фиброза на белите дробове, което налагаше постоянно да бъде свързана с кислороден апарат, включително когато се появяваше на публични събития със съпруга си, отбелязва ДПА. \"Съпругата ми Сара и аз, както и всички граждани на Израел, изразяваме дълбока тъга от кончината на съпругата на президента Нехама Ривлин\", заяви премиерът Бенямин Нетаняху. \"Всички се молихме за оздравяването й при последните й проблеми, с които тя се бори смело. Изказваме нашите сърдечни съболезнования на президента и цялото му семейство\", добави Нетаняху. Длъжността на израелския президент е предимно церемониална. Нехама Ривлин беше популярна първа дама, покровителка на изкуствата, околната среда и децата със специални нужди. Родом от земеделска общност в централен Израел, дете на емигрирали от Украйна евреи, Нехама се омъжва за Реувен Ривлин през 1971 г. и е негов доверен съветник през цялата му политическа кариера. Двамата имат три деца и седем внуци. Сподели:", "date": "2019.06.04", "title": "Първата дама на Израел издъхна след трансплантация"}
{"url": "https://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%BC%D0%B5%D1%87%D0%BA%D0%B0-%D1%81%D0%B5-%D0%BF%D0%BE%D1%8F%D0%B2%D0%B8-%D0%BA%D1%80%D0%B0%D0%B9-%D0%B1%D0%B5%D0%BB%D0%BE%D0%B3%D1%80%D0%B0%D0%B4%D1%87%D0%B8%D0%BA-news846766.html", "text": "Мечка е забелязана в района на село Стакевци, община Белоградчик, съобщи кметът Иван Иванов. Предполага се, че може да е дошла от съседна Сърбия. Полицията вече е предупредила населението за възможна опасност: \"От полицията вече ми се обадиха да предупредя хората, които имат животни, че тя е излязла в местността, където се прави българо- сръбския панаир при Салаш. Въпреки, че я мислим за тромава, мечката е доста подвижна и е възможно за няколко часа да дойде и тук. То е много близо. Предупредиха ни да внимаваме, даже вечерта дойдоха от гранична полиция и ми показаха снимки на лапата й- доста е голяма. Ама то е планина. Знаете, че в природата няма празно място. Колкото повече намаляват хората, толкова повече се увеличават дивите животни. Предупредили сме всички. Надяваме се да не е стръвница и всичко да е нормално. Все пак имаме го предвид, ще вземем мерки...\", заяви Иванов. България е сред малкото страни в Европа, където мечки могат да се видят в естествена среда. Тя е третата, наред с Румъния, Финландия и Швеция по численост на жизнена мечешка популация. У нас кафявата мечка е защитен вид според Закона за биологичното разнообразие. С настъпващите демографски и социално- икономически промени обаче, като  обезлюдяване, обедняване и застаряване на жителите на планински и полупланински райони, се съобщава и за случаи на нападения на мечки над домашни животни, пчелини и овощни дървета. През 2010 г. бе регистриран и първият случай на нападение на мечка над човек, завършил с фатален край. Сподели:", "date": "2019.06.04", "title": "ИЗНЕНАДА: Мечка се появи край Белоградчик"}
{"url": "https://pik.bg/20-%D0%B3%D0%BE%D0%B4%D0%B8%D1%88%D0%B5%D0%BD-%D1%81%D0%BE%D1%84%D0%B8%D1%8F%D0%BD%D0%B5%D1%86-%D1%81-%D0%B1%D0%BC%D0%B2-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%BF%D1%80%D0%B8%D0%BC%D0%BE%D1%80%D1%81%D0%BA%D0%BE-%D0%BF%D1%80%D0%B0%D1%82%D0%B8-%D1%82%D1%83%D1%80%D0%B8%D1%81%D1%82%D0%BA%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news846850.html", "text": "20-годишен софиянец с БМВ предизвика катастрофа на главния път Бургас-Царево. Инцидентът е станал този следобед в района на новата отбивка за плаж Перла, съобщава \"Флагман\", позовавайки се на очевидци. Информацията ни бе потвърдена от пресцентъра на ОД на МВР-Бургас. Шофьорът на немското возило предприел изпреварване на колона от автомобили. Поради липса на добра видимост младият шофьор рязко се прибрал в собствената си лента и блъснал автомобила, движещ се пред него – Форд Фокус. В него са пътували немски туристи. Пострадала е 29-годишна, возеща се на задната седалка. Тя е получила фрактура на ръката, без опасност за живота. Сподели:", "date": "2019.06.04", "title": "20-годишен софиянец с БМВ предизвика катастрофа край Приморско, прати туристка в болница"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BB%D0%B0%D0%BC%D0%B1%D0%BE-%D0%BD%D0%B0-%D0%BC%D0%BE%D1%80%D0%B5-%D1%81-%D0%B0%D0%BD%D1%8F---%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D1%81%D0%B5-%D0%B2%D0%BF%D1%83%D1%81%D0%BA%D0%B0%D1%82-%D0%B2-%D0%BB%D1%8E%D0%B1%D0%BE%D0%B2%D0%B5%D0%BD-%D0%B4%D1%83%D0%B5%D1%82-%D0%BD%D0%B0-%D0%BF%D0%BB%D0%B0%D0%B6%D0%B0-%D0%B2-%D0%BB%D0%BE%D0%B7%D0%B5%D0%BD%D0%B5%D1%86-%D1%81%D0%BD-news846844.html", "text": "Стефан Данаилов и Аня Пенчева ще летуват заедно на Лозенец през юли. Не е тайна, че секссимволът на театъра и киното има вила на родното Сен Тропе, а миналата година Ламбо се сдоби с имот в близкото Приморско. Тази година обаче звездните актьори ще бъдат заедно на фестивала \"Арт поток\", в рамките на който ще направят морска премиера на постановката \"Актрисата\". В нея Данаилов играе швейцарският банкер Чарлз, безумно влюбен в отдавна преследваната от него театрална примадона Лидия, в чиято кожа пък влиза самата Аня Пенчева. \"Със сигурност това ще е едно от централните събития на лятото, не само в арт средите, но и за всички хора, които ще почиват по южното Черноморие, защото мисията ни винаги е била да представим спектакли в една различна среда, да бъдат по-достъпни и по-интересни за всички почитатели на изкуството. И както преди време Лили Иванова се съгласи да пее в един нетрадиционен за нея формат, на плажа, сега и Стефан Данаилов реши същото. Големият актьор се съгласи да направим това събитие може би и заради по-специалното отношение от наша страна. Нашата идея е да направим нещо като рок версия на театъра. Да е на сцена, но хората да не седят на столове, а да са прави или седнали на барбарони. Надявам се времето да бъде с нас и да няма бурно море. Ще се радваме всички приятели и почитатели на Стефан Данаилов да дойдат на това място, което той много обича\", сподели продуцентът Димитър Тодоранов. За четвърта поредна година фестивалът се организира от \"Хасиенда\" и Община Царево под патронажа на кметът на Царево инж. Георги Лапчев, и ще се проведе от 19 до 30 юли. Тази година форумът ще получи подкрепа и от Министерство на културата. Представленията ще се играят на сцената на местното читалище от 21:00 ч. Фестивалът стартира с премиера на представлението \"Направо от асансьора\" от Жерар Лозие, постановка на Иван Радоев. Във френската комедия на ситуациите участват Стефания Колева, Елен Колева, Маринела Ангелова, Евгени Будинов, Кирил Ефремов, Павел Иванов и Теодор Папазов. Нашумялата пиеса \"Любовникът\" от Харолд Пинтър с участието на театралните звезди Деян Донков и Радина Кърджилова също ще зарадва почитателите на театралното изкуство. Комедийната драма \"Вечеря с приятели\" от Доналд Маргулис, постановка на проф.Ивайло Христов, ще е част от театралния маратон край морето. Зрителите ще се забавляват заедно с Асен Блатечки, Мария Сапунджиева, Ненчо Илчев и Кристина Янева. Традиционно по време на \"Арт Поток\" ще има и няколко премиери на книги и излъчване на документални филми. И това лято акцент ще са визуалните изкуства. На 19 юли в Историческия музей в Царево се открива сборна Изложба на творби от хартия и пластики. В експозицията със свои произведения ще се включат Моника Павлова, Емануала Ковач, Васил Бърдаров, Камен Станчев, Стефан Божков, Валери Чакалов и Евгени Йонов-Слона. Другата изложба, която се открива на 29 юни ще представи творби на Валери Чакалов, Коста Данев и Стефан Божков в областта на керамиката, както и работи върху платно. За втора поредна година ще се проведе и лятна арт академия за деца под ръководството на Калина Попова. Малките таланти от школата по рисуване ще творят на малкия плаж в Лозенец. В края на академията всички малчугани ще подредят в обща изложба творбите, които са създали на брега на морето. Пиесата на Питър Кулитър с участието още на Ненчо Илчев, Кирил Ефремов, Иван Панев и Павел Иванов, ще се играе на 28 юли на плажа пред \"Хасиенда\" върху специално построена сцена - същата, на която преди години пя и Лили Иванова. Сподели:", "date": "2019.06.04", "title": "ПЪРВО В ПИК: Ламбо на море с Аня - звездите се впускат в любовен дует на плажа в Лозенец (СНИМКИ)"}
{"url": "https://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%BC%D1%8A%D0%B6%D0%B0-%D0%BE%D0%BF%D0%B8%D1%82%D0%B0%D0%BB-%D0%B4%D0%B0-%D1%83%D0%B1%D0%B8%D0%B5-%D0%B1%D0%B8%D0%B2%D1%88%D0%B0%D1%82%D0%B0-%D1%81%D0%B8-%D1%81%D1%8A%D0%BF%D1%80%D1%83%D0%B3%D0%B0-%D0%B2-%D1%88%D1%83%D0%BC%D0%B5%D0%BD-news846754.html", "text": "Варненският апелативен съд потвърди първоначалния арест на мъж, направил опит да убие бившата си съпруга в Шумен. Това съобщават от пресцентъра на Апелативен съд – Варна. Съдът потвърди първоначалния арест на Нилгин А., който преди 12 дни в околностите на Шумен направил опит да убие бившата си съпруга. Втората съдебна инстанция остави без уважение жалбата на защитата му срещу определената от Окръжен съд – Шумен най-тежка мярка за процесуална принуда. Нилгин преследвал често бившата си съпруга. Ден преди инцидента тя била подала втора жалба за домашно насилие срещу него. На 22 май жената пътувала към работа в автомобила на свой колега. Нилгин принудил водача на автомобила да спре, извадил оръжие и стрелял в главата на бившата си жена. След това направил обратен завой, произвел още един изстрел и избягал. Животът на 26-годишната Нурсел, в чиято глава са попаднали две сачми е бил спасен в болницата. 30-годишният Нилгин е привлечен като обвиняем за опит за убийство извършен в условията на домашно насилие и в изпитателния срок на предходно осъждане. Съставът на Варненският апелативен съд днес сподели като правилни, законосъобразни и обосновани всички аргументи на първата съдебна инстанция, която е определила първоначалния арест. Събраните в хода на следствените действия доказателства и материали, както и пълните самопризнания на обвиняемия обосновават категорично предположението, че Нилгин е извършител на тежкото престъпление. Високата санкция на закона и съдебното минало на обвиняемия, независимо от пълното съдействие, което е оказал на разследващите, са основание да бъде споделен и извода, че е реална опасността ако търпи по-лека мярка за неотклонение Нилгин да се укрие или да извърши престъпление. Определението на Апелативен съд – Варна, с което се потвърждава първоначалната мярка за процесуална принуда „задържане под стража“, е окончателно. Сподели:", "date": "2019.06.04", "title": "Оставиха в ареста мъжа, опитал да убие бившата си съпруга в Шумен"}
{"url": "https://pik.bg/%D0%BC%D1%8A%D0%BB%D0%BD%D0%B8%D1%8F-%D0%B2-%D0%BF%D0%B8%D0%BA-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BF%D0%BE%D0%B7%D0%BE%D1%80%D0%BD%D0%BE-%D0%B1%D0%BB%D0%B0%D0%BC%D0%B8%D1%80%D0%B0%D0%BD%D0%B0-%D0%BE%D1%82%D0%BD%D0%BE%D0%B2%D0%BE---%D0%BF%D0%B0%D1%80%D1%82%D0%B8%D0%B9%D0%BD%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%BD%D0%B0-%D0%B1%D1%81%D0%BF-%D0%BF%D1%80%D0%B5%D1%86%D0%B0%D0%BA%D0%B0--news846854.html", "text": "Корнелия Нинова за пореден път бе бламирана от БСП преди минути. Това съобщиха пред ПИК източници от \"Позитано\" 20 след тричасово инфарктно заседание на партийната комисия на социалистите. Членовете на органа по партийните въпроси до един са отхвърлили предложените от Корнелия Нинова врътки за избор на нов лидер, с прокарването на които тя целеше да бъде преизбрана без проблеми отново след конгреса. Това обаче няма да се случи. Комисията е отхвърлила правилата за избор на нов лидер на БСП на национални избори - т.нар. пряк вот, за който Нинова размиташе, за да си осигури предимство през низовите структури. Това означава, че в събота на пленума тези правила няма да бъдат гласувани. Конгресът идната неделя пък ще премине към избор на нов председател по старите правила - директно от форума. По този начин Корнелия Нинова е бламирана за пореден път. Нинова е пожелала да се обяви, че мнозинството е отхвърлило исканията й, за да изглежда по-малко опозорена, но членовете на комисията не се съгласили. Истината била, че всички до един гласували против, а не просто с мнозинство. Сподели:", "date": "2019.06.04", "title": "МЪЛНИЯ В ПИК: Корнелия Нинова позорно бламирана отново - партийната комисия на БСП прецака врътките й за избор на нов лидер"}
{"url": "https://pik.bg/%D0%BA%D1%80%D0%B0%D1%81%D0%B5%D0%BD-%D0%BA%D1%80%D0%B0%D0%BB%D0%B5%D0%B2-%D0%B8-%D0%B7%D0%BE%D1%80%D0%BD%D0%B8%D1%86%D0%B0-%D1%80%D1%83%D1%81%D0%B8%D0%BD%D0%BE%D0%B2%D0%B0-%D0%BF%D0%BE%D0%B4%D0%BF%D0%B8%D1%81%D0%B2%D0%B0%D1%82-%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D0%BE%D1%81%D0%B8%D0%B3%D1%83%D1%80%D1%8F%D0%B2%D0%B0%D0%BD%D0%B5-%D0%BD%D0%B0-%D0%BA%D0%B0%D1%87%D0%B5%D1%81%D1%82%D0%B2%D0%B5%D0%BD%D0%BE-%D0%BF%D1%80%D0%B5%D0%B4%D0%BE%D1%81%D1%82%D0%B0%D0%B2%D1%8F%D0%BD-news846712.html", "text": "Министърът на младежта и спорта Красен Кралев и зам.-министърът на труда и социалната политика Зорница Русинова ще подпишат проект за „Разработване и внедряване на стандарти за качество при предоставяне на младежки услуги в България“. Подписването на документа ще се състои на 05.06.2019 г. /сряда/ от 11:30 часа в Министерски съвет, Гранитна зала. Подобен проект в сектор „Младеж“ се реализира за първи път. Целта е да се предоставят услуги, които да са с реално действие върху развитието на младите хора в страната. Освен създаването на няколко ключови стандарта за младежки услуги, ще се създадат младежки центрове в различни градове в България. В тези центрове младите хора ще могат да се срещнат с професионалисти младежки работници и да получат консултация, да се включат в различни обучения или да организират кампания по собствена идея. Проектът предвижда да бъдат проведени и обучения за различни заинтересовани страни, в рамките на които стандартите за младежки услуги ще бъдат представени и използвани в разработването на различни държавни политики, насочени към младежкото развитие. Проектът се финансира от Оперативна програма „Развитие на човешките ресурси“. Очаква се дейностите по изпълнението му да стартират на 01.07.2019 г. Срокът на изпълнение на проекта е 30 месеца. Сподели:", "date": "2019.06.04", "title": "Красен Кралев и Зорница Русинова подписват проект за осигуряване на качествено предоставяне на младежки услуги"}
{"url": "https://pik.bg/%D0%BC%D0%B5%D0%B3%D0%B0-%D0%B4%D0%B5%D0%BB%D0%BE-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%BD%D0%B0-%D1%81%D1%8A%D0%B4-%D0%B2-%D1%80%D1%83%D0%BC%D1%8A%D0%BD%D0%B8%D1%8F-%D0%B7%D0%B0-%D1%89%D0%B5%D1%82%D0%B8-%D0%BE%D1%82-45-%D0%BC%D0%BB%D0%BD-%D0%B5%D0%B2%D1%80%D0%BE-news846709.html", "text": "Четирима българи и румънец ще бъдат съдени в Румъния по обвинения за нанесени . Обвиняемите са сключили договори с разплащателната агенция APIA към румънското министерство на земеделието за доставка на бяло брашно и слънчогледово олио по програма за раздаване на храни на хора в затруднено положение. Те обаче са от необходимото количество. Българската фирма е трябвало да достави 36 250 тона бяло брашно в пакети от по един килограм и 17 170 070 литра олио в еднолитрови бутилки. Иван Танев и Мила Георгиева, които са ръководили другите двама българи, са обвинени в или недобросъвестно представяне на фалшиви, неточни и непълни документи. Адвокат Снежинка Стойкова и Стефка Стоева, която е представяла българската фирма на територията на Румъния, са обвинени в използване или недобросъвестно представяне на фалшиви, неточни или непълни документи. Румънският гражданин, който също е ответник по делото - Сорин Адриан Гъздак, е управител на румънска фирма. щети в размер на 45 милиона евро доставили само 30% подстрекаване към използване Сподели:", "date": "2019.06.04", "title": "МЕГА ДЕЛО: Четирима българи на съд в Румъния за щети от 45 млн. евро"}
{"url": "https://pik.bg/%D0%B2-%D1%81%D0%BE%D1%84%D0%B8%D1%8F-%D1%81%D0%BB%D0%B5%D0%B4%D1%8F%D1%82-%D0%B4%D0%B5%D0%BD%D0%BE%D0%BD%D0%BE%D1%89%D0%BD%D0%BE-%D0%BD%D0%B8%D0%B2%D0%B0%D1%82%D0%B0-%D0%BD%D0%B0-%D1%8F%D0%B7%D0%BE%D0%B2%D0%B8%D1%80%D0%B8%D1%82%D0%B5-%D0%B8-%D1%80%D0%B5%D0%BA%D0%B8%D1%82%D0%B5-news846767.html", "text": "Следят се денонощно нивата на язовирите, на речните корита и на рисковите участъци. Това каза кметът на София Йорданка Фандъкова по повод силните валежи, които се изсипаха в близките дни. „Звеното за аварийно-спасително дейности към Община София, както и Столичният инспекторат са на терен непрекъснато“, заяви Йорданка Фандъкова. Тя посочи, че е важно да се следят, за да може когато има поройни валежи да се отреагира бързо, ако има някъде запушена шахта, или нещо, което пречи или затруднява движението на гражданите и на автомобилите. „Ще продължим да следим ситуацията, докато прогнозите включват жълти кодове“, отбеляза Фандъкова. „Дай Боже да няма по-страшни неща, защото, когато има такива ситуации, както видяхме в страната, с над 60 л./кв.м, това е огромно водно количество, което, когато падне изведнъж, няма канализация, която да издържи и трябва да се реагира много бързо, за да може хората да са подготвени“, посочи столичният кмет. Сподели:", "date": "2019.06.04", "title": "В София следят денонощно нивата на язовирите и реките"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D0%BF%D0%B0%D1%81-%D0%B3%D1%8A%D1%80%D0%BD%D0%B5%D0%B2%D1%81%D0%BA%D0%B8-%D1%81%D1%80%D0%B8%D0%BD%D0%B0-%D1%81%D1%8A%D1%81-%D0%B7%D0%B5%D0%BC%D1%8F%D1%82%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%B9-%D0%B5-%D0%BA%D1%8C%D0%BE%D1%80%D1%84%D0%B8%D1%88%D0%B5%D0%BA-%D0%B7%D0%B0-%D0%BD%D0%B0%D0%B8%D0%B2-news846732.html", "text": "- - Няма друга посока. Цели две години от парламентарните избори до днес, за БСП има една-единствена посока. Тя отдавна не е тайна за никого: дискредитиране на управлението на кабинета „Борисов“; саботаж на водената от него успешна външнополитическа интеграция и вътрешноикономическа стабилизация; опит за провал на иначе отличното българско европредседателство; желание за срив на икономическите показатели, залегнали в програмата за управление на легитимното българско правителство; диверсии, насочени към обществена дестабилизация и предизвикване на предсрочни избори. В изпълнение на целите си, червените реставратори бяха впрегнали целия си арсенал от присъщите им политически оръжия, като наглост, демагогия, арогантност, фалшиви новини, сеещи интриги и клевети. В усилията за пуч срещу ГЕРБ, редом до БСП застана и президентът Радев. Координирано се облъчваха българските граждани по градове, села и паланки; открито се призоваваше за „необходим и неизбежен метеж“; ПИК разкри сборище на бивши топченгета в тетевенския балкан, цяла нощ чертали пъклен план за преврат срещу конституционното управление на страната. Последваха „отлично организирани“ компроматни кампании срещу управляващи политици. Евроизборите бяха определени като начало на революцията, в която „омразните гербери и премиерът Борисов“ да бъдат най-накрая изметени от властта. Напуснаха парламента и тръгнаха да будят народа със социалистически залъгалки – специално фетишизираната „Визия за България“. Тръгнаха „като аслани“… Разбира се ГЕРБ и лидерът му не спяха. Не бе задрямал и народът. Последва демократична схватка и „червените ескадрони“ се завърнаха в парламента „като посрани“. Това незначи, че ще сменят посоката. Да, ще се кротнат някой ден, докато си пооближат раните, но най-късно до седмица ще си вирнат отново рогата. Та нали на портата им чука конгресът, на който започва борбата за партийния кокал? Именно от него зависи кой ще раздава червените карти за местните избори. - - Е, разбира се – точно това предвиждаше „Планът Решетников“ – революция, победа на евроизборите, нови парламентарни избори, преврат, метеж и „вся власт советам“. Да, ама не, както казваше Петко Бочаров. Глас народен – глас Божий. Сега убедихме ли се, че имаме един доста интелигентен народ, който не може току-така да бъде подведен и изигран. Този народ е осъзнал своето бъдеще и бъдещето на децата си. Никога няма да забрави заветите на Раковски, Левски, Ботев, Стамболов. Той отдавна е избрал да бъде част от свободните и проспериращи европейски народи. Що се отнася до оставката на Нинова, тя просто е кьорфишек за наивници. След фиаското с „червената визия“, г-жа Лъжа Импексова, разиграва един политически дамски гамбит срещу противниците си. Оставката й, при явно осигурен тил в провинцията, цели да спечели преимущество в центъра и на фланговете на политическата шахматна дъска и с ловки комбинации да довърши противниците си на конгреса. И най-вероятно ще успее. Срещу себе си тя има дезорганизирани и импотентни политически противници. Няма изявен лидер, който да консолидира опозицията й. В ЦК на БКП/БСП е бъкано с милионери от прехода като нея. Знаят си кътните зъби. Наподобяват глутница от единаци, оставила се да ги предвожда \"Вълчицата\". След загубата на 26 май на евроизборите, тя обаче стъпи с единия крак в капана на демокрацията. Миналата година, когато определени социолози пророкуваха предсрочна власт за БСП заявих, включително и пред ПИК, че през 2019 г. ще бъдат пречупени амбициите на БСП за предсрочни избори. Имах предвид антагонизма в червения Национален съвет, който няма начин да не изригне като изпепеляващ вулкан в битката им за надмощие около предстоящите през тази година вотове. Евроизборите доказаха тезата ми. Всички видяхме братоубийствените схватки в редиците им, в Националния съвет, схватки дори между бивши любовници. Бедна е фантазията на непредубедените българи какво ще последва столетницата след успеха на дамския гамбит през юни и особено след местните избори през есента, когато ще ядат по-голям бой и от пролетния. Както един друг се дебнат, най-накрая ще се хванат гуша за гуша и до Коледа ще се издушат. Какво пък – не е ли време най-сетне да се отървем от отровата, която 70 години сеят по земята ни? И може би днес всички, които желаят подобна развръзка, трябва да застанат зад г-жа Лъжа. Шансът ни за един изчистен от комунистическите метастази политически живот, е само в победата на Корнелия Нинова на конгреса на БСП през юни. Тя е изключително надарен политически комбинатор. Каквото си постави за цел го постига. Едва на 28 г. си поставя за цел да придобие апетитния „Техноимпекс“ и го докпва. През 2007 г. като заместник-министър на икономиката си поставя задача да подари на олигарха Георги Гергов пловдивския панаир и с нея се справя отлично. Сега си е поставила още по-висока цел – да ликвидира БКП/БСП окончателно. И доколкото я познавам съм сигурен, че и тази си цел ще изпълни блестящо! Да, заветният й мираж е да се сдобие с властта на цялата държава, но Господ на толкова бодлива крава рога никога не дава. Очевидно е, че след нея най-сетне ще отбележим края на столетната блудница. - - Тази наследствено-ченгеджийска пасмина превратаджии около президента и червеното политбюро, бе великолепно коментирана вчера в ПИК от Недялко Недялков. Бих допълнил само, че неслучайно и то доста отдавна, народът ни ги нарече презрително „червени боклуци“. В току-що отминалите евроизбори, близо 80% от българите недвусмислено показаха, че подкрепят както реформаторското правителство на Бойко Борисов, така и европейския път за развитие на България. А дали останалите 20% са плод на „аномалия“ или „дебилия“, нека поспорят червените гаулайтери Иво и Иво Христови. - - Най-добре е за честността на изборите да попитате президента Радев и водача на червените Нинова. Когато ги печели Радев за тях са честни. Когато по същата система, дори вече и с 3000 машини ги печели Борисов, имат резерви. Що се отнася до Радан Кънев и компанията му, по плюене към ГЕРБ и Бойко Борисов, в тези избори те далеч надминаха комунистите. Сега в Брюксел ще видим към коя десница принадлежат – към градската или селската. Сподели:", "date": "2019.06.04", "title": "САМО В ПИК! Спас Гърневски срина със земята Корнелия Нинова: Оставката й е кьорфишек за наивници!"}
{"url": "https://pik.bg/%D0%B2%D0%BC%D1%80%D0%BE-%D1%81-%D0%BE%D1%81%D1%82%D1%80%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%B7%D0%B0-%D0%BF%D0%BE%D1%80%D0%B5%D0%B4%D0%BD%D0%B8%D1%8F-%D0%B3%D0%B5%D0%B9-%D0%BF%D0%B0%D1%80%D0%B0%D0%B4-%D0%B2-%D1%81%D0%BE%D1%84%D0%B8%D1%8F-%D0%BF%D1%80%D0%BE%D0%BF%D0%B0%D0%B3%D0%B0%D0%BD%D0%B4%D0%B0%D1%82%D0%B0-%D0%BD%D0%B0-%D1%80%D0%BE%D0%B7%D0%BE%D0%B2%D0%B8%D1%82%D0%B5-%D1%84%D0%B0%D1%88%D0%B8%D1%81%D1%82%D0%B8-%D0%BF%D1%8A%D0%BF%D0%BB%D0%B8--news846775.html", "text": "За дванадесети пореден път тази година ще се проведе шествие на нещо, наричащо себе си „София Прайд“. За пореден път една група сексуално разкрепостени маргинали ще пропагандира отклоненията си в центъра на нашия град. И за пореден път се повдига темата дали да има или да няма подобно събитие. За нас от ВМРО отговорът е категоричен. Българската столица не трябва да става арена на джендър пропаганда. Това се казва в позиция на ВМРО – Българско национално движение относно провеждането на гей парад в София. България е страна с древни история, култура и религия. Нашият народ е изграден на основа на ценностите и принципите на традиционното християнско семейство. Ето защо за нас подобно събитие категорично не трябва да се провежда. Семейство означава само едно - майка, баща и техните деца. Няма и не може да има семейство от еднополови двойки. Няма и не може да има промяна на пола. Всеки, който твърди обратното, е пропуснал началния курс по биология. Парадирането с отклонението от нормалността на хората, организиращи гей парада е техен проблем. Политическите им претенции обаче са наш проблем – на цялото българско общество, на държавата. Недопустимо е тази група да изисква допълнителни права, които освен в разрез с природата са и в разрез с върховния закон на държавата - Българската конституция. Там, в чл. 46 изрично се споменава, че „Бракът е доброволен съюз между мъж и жена“. Взимайки предвид всичко това е редно да се запитаме до къде води един гей парад и политическите щения на организаторите му. Пропагандата на розовите фашисти, които ни убеждават, че просто се борят за равни права всъщност пъпли към най-невинните – децата. В хиляди училища в целия свят се появяват брошури, инструкции, планове и насоки, които инструктират учителите да учат децата как да се самозадоволяват, как да правят анален секс, как могат да си избират какъв пол да са в определен ден и как било нормално да правиш секс с човек от същия пол. Постепенна, тиха, настъпателна и нагла. Такава е политиката им. И се развива чрез инструментариума от хиляди ненужни организации, хиляди знайни и незнайни НПО-та. Те ще Ви убеждават, че се борят против насилието над жени например, докато всъщност пропагандират психическите отклонения на една маргинална група. Ето защо ВМРО се противопоставя твърдо и убедено на всякакви опити за прокарване на гей или джендър пропаганда в България. Не на гей парада! Сподели:", "date": "2019.06.04", "title": "ВМРО с остра реакция за поредния гей парад в София: Пропагандата на розовите фашисти пъпли към най-невинните – децата"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D1%81%D0%B0%D1%88%D0%BE-%D0%B4%D0%B8%D0%BA%D0%BE%D0%B2-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%BF%D0%B0%D1%80%D0%B8-%D0%BE%D1%82-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D0%BD%D0%B5-%D1%81%D1%8A%D0%BC-%D0%BF%D0%BE%D0%BB%D1%83%D1%87%D0%B0%D0%B2%D0%B0%D0%BB-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82-news846757.html", "text": "Дългогодишният спортен кадър на БНТ проговаря за кандидатурата си за поста на генерален директор в държавната телевизия със смазващи разкрития за медийното задкулисие. \"Сегашната ситуация с БНТ е унизителна. Човек не може да не го види, когато гледа какво се случва през последните две години. Беше спряно предаването на Валя Ахчиева, което е разследващо. Нямаше никакво обяснение за това към аудиторията\", заяви Диков. \"В пика на \"Апартаментгейт\" те се занимават в \"Референдум\" с някакви външно политически теми и каква Европа ни очаква. Тази телевизия се държи като държавна, а не като обществена. Ако беше такава, трябваше да отбележи темата за апартаментите, която е безпрецедентна. По нея викаха само социолози и политолози, които едва ли имат най-точната гледна точка. Видно е и поведението на журналистите към някои хора от властта. Например, Бойко Василев не направи остро интервю с Бойко Борисов каквото направи Джордж Буш\", коментира Диков. По думите му в новините и публицистиката на БНТ нямало новини за протестите в България, а само в съседните страни. \"Има цензура и това е повече от ясно\", смята кандидатът за шеф на БНТ. Диков се възмути и от жеста със среден пръст на Емил Кошлуков и каза, че в никоя друга държава нямало да бъде позволено той да остане водещ. \"Очевадно е, че в държавната телевизия има зависимост от властимащите\", каза още Диков и бе попитан от водещата Ива Николова дали той е декларирал пред СЕМ какви лични зависимости има, щом иска да се кандидатира за шеф на националната медия. \"Казвам и заявявам и затова се съдя с Антон Тодоров, който ме накара да се прекръстя, че не съм получавал пари от Цветан Василев. Аз отказал, защото никога не съм се кръстил за такива неща. Тогава той подходи йезуитски и поиска да се закълна в дъщеря ми, че не съм получавал пари от Цветан Василев. Но не съм получавал и затова се заклех в детето си, че нямам отношения и зависимости към никого. Пари през 40-годишната ми кариера не съм получавал, нямам и облаги и други зависимости\", категоричен бе Диков. Николова попита защо е защитавал Местан, когато се криеше в турското посолство. \"Бранех го, защото не беше ясно защо го гонят и за какво му махат охраната. По принцип съм на страната на хората, към които се постъпва некоректно. Затова навремето бях на страната на Алексей Петров, а после и на Иванчева. Не съм на страната на Цветан Василев, а искам да направя интервю с всеки човек, който е интересен за обществото. Искам да направя интервю и с Бойко Борисов, и със Сотир Цацаров, но те не искат\", обясни Диков. По думите му той проблеми и зависимости няма по никаква линия. На въпрос дали Цветан Василев финансира \"Евроком\", той отговори: \"Цветан Василев никога не съм го виждал извън двете интервюта, които съм правил с него в Белград и общо не съм имал с него. Една стотинка не съм взел и дори си платих обяда с моите пари, преди да направим интервюто с него в Белград и преди да дойде. Навремето са ми предлагали всякакви работи, включително много пари. Предлагали са ми на два пъти пари и единият път съм го казвал - Алексей Петров ми написа на една бележка \"първа вноска\" и я сложи върху една пачка. Това беше след като излезе от ареста. Но аз не ги взех\", обяви Диков. Диков разказа и за случай с Гриша Ганчев и Христо Стоичков, които също го обвинявали, че е купен, но той им доказал обратното. \"В друг случай един известен бизнесмен след като взехме интервю, искаше да ме почерпи. Но аз отказал и не сме имали преди разговора изобщо подобни уговорки. Отказах този вид почерпка, както и на Алексей Петров, с когото също не съм имал уговорка, а ви обясних защото го бранех. Сега искам интервю и от Иван Гешев да взема, но той не иска. Никога не съм казвал, че Иванчева е честна. Това, че нямат доказателства срещу сина на Арабаджиеви, не означава, че той не е извършил нещо незаконно. Слушам в съда и виждам, че прокурорът не може да представи доказателства. Аз това казвам\", обяви Диков, но Ива Николова припомни, че две репортерки са плачели, когато вкарали Иванчева обратно в ареста. \"Начинът, по който прокуратурата се бори с престъпността и корупцията, не е ефективен. Те не знаят как да изработят доказателствата. Ето в случая с Иванчева, ако бяха изчакали още малко тя да вземе парите, и тогава да спрат колата, щяха да имат неоспорими доказателства. Разследващите обаче се некадърни или пък умишлено проварят акции\", коментира Диков. Той нападна и шефа на КПКОНПИ Пламен Георгиев заради терасата му, но не отговори дали той е бил отстранен заради проверката срещу Кирил Добрев, която направи и затова бе атакуван от БСП и президента Радев. \"Не ми е заветната мечта да не управлява Бойко Борисов, а да се управлява България с интелект и разум. Да не сме на последно място по всичко, даже по свобода на словото\", коментира журналистът и заяви, че само няколко медии са свободни, като не можа да отговори как така няма свобода на медиите, след като всички пишат срещу властта денонощно. Не можа и да каже защо медиите на олигарха Прокопиев не написаха и ред за имотите и кумството на Лозан Панов и как са свободни, след като за него не пишат и ред. \"Казал съм лично на Корнелия Нинова, че бърка затова, че не пуска ПИК на \"Позитано\" 20. Но тя каза, че само сте плюели по нея и затова няма да ви пуска. Помниш ли, че питах и Лозан Панов въпросите, които \"Канал 3\" иска да му зададе и после имах за това скандал с Иво Прокопиев. Аз ако съм на мястото на Лозан Панов и Прокопиев, ще направя брифинг пред всички. Казвал съм го и на Корнелия Нинова. Губят от това, че бягат от журналистите\", обясни още Диков. Ива Николова напомни, че въпросните собственици на медии, за които Диков твърди, че са свободни, са клиенти на прокуратурата и подсъдими. \"Обвиненията срещу Прокопиев и Симеон Дянков са абсолютно измислени и ще паднат. На първа инстанция видяхте, че се стигна до оправдателна присъда за Огнян Донев. Тези обвинения срещу нуго бяха абсурдни и направени, само за да почнат да го тормозят, защото са критични\", коментира кандидатът за шеф на БНТ. \"Дали съдът е купен, за да вземе такова решение, аз не знам. Сега искам и последното решение срещу Росен Босен да се види какво е, защото Крънчева го осъди на 1000 лв. за клевета срещу Стоян Мавродиев. Журналист не може да се съди за такива неща\", обяви Диков, но Ива Николова му припомни, че всички жалби в Страсбург са срещу съда, а не срещу прокуратурата, което показва кое звено работи зле. Диков се опита да си измъкне с разказ за провалена инвестиция на китайци в София, които били заведени от Александър Томов при Борисов, но на третата среща премиерът поискал лично да се види с тях. След това бил сключен консултантски договор между фирмата на китаеца и Иван Саздов за 34 млн. евро. Не можа обаче да обясни защо това не е доказано в съда и заяви, че никой не се интересувал от тези факти. Ива Николова припомни, че Саздов съди за 1 млн. лв. Елена Йончева заради клеветите за къщата в Барселона, по които вече за правени неколкократни проверки и е ясно, че няма нищо общо. Според Диков обаче работата на прокуратурата била да се самосезира, а не да бъдат подавани сигнали от журналистите. Николова припомни, че прокуратурата трябва да разследва и Лозан Панов заради безумно евтиния апартамент, който жена му е купила от собствениците на \"Артекс\" Мирянови, както и за вилата му на морето, също купена евтино. \"Да го разследват Лозан Панов, нищо против нямам. Но повечето от дейността на прокуратурата не стигат до присъди. Искам като в Румъния всички да действат заедно. 90% от обвиненията там издържат в съда и съдът ги вкарва в закона\", каза Диков. Николова обаче припомни, че Кьовеши има ниски оценки в Европа и попита какво ще прави Корнелия Нинова, ако започнат да я разследват за аферите й \"Техноимпекс\" и \"Хохегер\", както и Елена Йончева за КТБ. \"Да ти вкарат в затвора, да изгният там, ако са виновни. Нямам против. Щом се докаже вина, да изгният в затвора\", обяви Диков. Той обаче заяви, че Нинова е била права да не вкара Сергей Станишев в листата, тъй като извадил фалшив документ за извеждане на децата им в чужбина. \"Опозицията на Корнелия Нинова е ясно, че иска коалиция с Бойко Борисов. Затова му дадоха на Георги Гергов толкова милиони за една дупка. Тази опозиция да има достойнството и да си признае, че Корнелия Нинова е против коалиция с Борисов и затова я атакуват\", призова Диков. Той отново заяви, че България била на последно място в ЕС, но не можа да уточни по какво точно и се обърка в обяснението си защо в такъв случай сме с толкова нисък външен дълг спрямо БВП. \"Аз не казвам, че Корнелия Нинова нещо ще направи и не знам какво ще е точно. Аз също се плаша какво може да стане с нея, но и така, както е сега не може. Трябват ни резултати. Нямаме един свестен проект, който да предложим на китайците, а в Сърбия усвоявам милиарди китайски пари. В сравнение с комунистите, Борисов наистина е направил много, признавам, но не може да се отрече. Но за 10 години няма една магистрала от граница до граница, няма детска болница. Трябва още неща да се правят и не може да крием това\", каза още Диков. Николова обаче го контрира, че не може да се изтъкват само негативите, а да не се признава колко е направено, на което Диков повтори, че не може да се отрече, че Борисов е направил в пъти повече от комунистите. \"Лошите и отвратителни неща в Нова телевизия започнаха още преди време с махането на Кулезич и моето махане. Това го направи уж европеецът Дидие Щосел. Попитах го кой го натиска, но той не отговори. Те не са започнали от сега тези неща. Предложих му, щом му е скъпо, да станем вътрешна продукция и продуцентът да работи без пари, но той отказа. А ние имахме най-високите рейтинги. След нашето уволнение стана ясно, че този човек е хванат с нещо. Сега български бизнесмен си купува телевизия и това е атомна бомба в гащите. Когато имаш голям бизнес, няма как да си независим от държавата и рано или късно, ако се опълчиш срещу властта, държавата ще те разкатае. Тук говорих преди малко и с новата шефка на новините на Нова телевизия - Миляна, която е мой кадър, но тръгна по друг път в \"Канал 3\". Там е последната й работа - в телевизията на Пеевски, и сега с взимането й в Нова телевизия, те си вкараха имиджов автогол. Аз й казах, че новините, които ръководи сега, трябва да са три пъти по-обективни от другите, за да няма сянка на съмнение върху нея\", разказа Диков и отговори, че обикновени бизнесмени, чиито имена са ясни, са собственици на \"Евроком\" и са на трето място по приходи на изборите и явно знаят как да правят медия. \"Не се интересувам кой плаща, заплатата ми идва от тях. Те си намират пари и явно печелят пари. Тук работят и Николай Бареков, който си е купил един час ефирно време. Тук е и Люба Кулезич. Това е свободна медия. По целия свят външните продукции си купуват време и това е нормално\", каза Диков. Той разказа и как Зурлева е щяла да спре предаване в Нова телевизия с Алексей Петров, но продуцентите му застанали зад него и в крайна сметка предаването се излъчило. По повод конкурса за шеф на БНТ, Диков заяви, че в зависимост от гледната точка, той има много шансове срещу опонентите си като концепция и способност. Ако се съди обаче по това кой е удобен, той ще бъде на последно място. \"Никой не гледа сега тази телевизия, защото е уплашена и слугинажна. Затова най-после трябва да се постави въпросът къде отиват тези 67 млн. лв. извън заплатите, които са 21 млн. лв. Трябва да се извади това на бял свят и да се разчисти. Винаги досега, където съм бил шеф, е да събера екипа и да им кажа, че на всеки ще бъде даден шанс да покаже как работи и да го прави честно и коректно\", заяви Диков. Попитан от Николова дали ще получи място, ако критикува Лозан Панов и вади документи за него, той я покани да направи такова предаване. \"Това, което е задължително към хората, които критикуваме е да показваме и какво позитивно правят, за да е градивна критиката. Скоро един енергиен експерт ми каза като го поканих, че трябва за похвали Борисов, защото има повод и аз му казах, колкото иска да хвали, щом има за какво. И прокуратурата да хвалят, и Цацаров. Мен ме е яд, че отличник и страхотен юрист като Цацаров, няма резултати\", коментира още Диков и каза по повод БНТ, че най-сериозният му конкурент ще е Кошлуков. \"Няма да говоря срещу него, но в биографията му има ярки и очевадни факти. Жалкото е, че БНТ е докарана до просешка тояга във всякакъв смисъл. Канал 1 по рейтингите е в пъти по-негледаема от водещите телевизии. А останалите канали дори и никой не ги гледа. Това е само троене на пари. С Къци Вапцаров сме родени на една дата и няма да коментирам преди да видя какво са предложили като концепция. Нямам самомнение, че моето е най-доброто и правилно, нищо, че имам 40годишен опит. От миналите концепции най-много ми допадна на Иван Гарелов и го помолих преди няколко дни да ми даде съвети, но той изговори и поиска някои неща, които няма да коментирам. В \"Труд\" е казал вчера, че съм му искал концепцията, но той не ми е разрешил да я ползвам. Това не е коректно, защото концепцията му я има в интернет и аз мога веднага да я видя, не е нужно да я иска. Но така прави някакви внушения, които не са верни и коректни\", разкри още Диков и бе категоричен, че трябва коренна промяна в БНТ. Ива Николова му пожела да стане шеф на националната медия, за да се види дали наистина има как да се промени нещо, като пророкува, че ще остане без персонал и заканите, които прави трудно ще може да изпълни. Диков обаче я похвали, че тя успява дори с една камера, без тон режисьор, без техник, без кабелен специалист, грим и пудра, успява да прави интересна журналистика и интервютата й се гледат в пъти повече отколкото с милионите, пръснати в БНТ. Сподели:", "date": "2019.06.04", "title": "САМО В ПИК TV! Сашо Диков пред медията ни: Пари от Цветан Василев не съм получавал. Опозицията на Корнелия Нинова иска коалиция с Бойко Борисов (ОБНОВЕНА)"}
{"url": "https://pik.bg/%D1%81%D0%BD%D1%8F%D0%B3-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D0%B2%D0%B8%D0%B4%D0%B5%D0%BE-news846717.html", "text": "Метеорологичното бюро определи снеговалежа като „рядка“ гледка и подчерта, че щатът не е бил свидетел на значителен сняг от 2015 г. Предупреждения за студеното време са издадени за 1000-километрова крайбрежна зона, която включва Сидни. Жителите са призовани да стоят у дома заради обилния сняг и силния вятър. Метеоролозите отбелязват, че снеговалежът в Куинсланд е предизвикан от студен въздух от юг и е крайно необичаен за субтропичния до тропичен климат в щата. Припомняме, че допреди няколко месеца Австралия отчете най-горещото лято в историята си, което бе придружено от екстремни суши, наводнения и горски пожари. Сняг заваля в Източна Австралия, като необичайно студеното време достигна на север до щата Куинсланд. Климатът там е субтропичен, предаде Би Би Си. Сподели:", "date": "2019.06.04", "title": "Сняг изненада Австралия (ВИДЕО)"}
{"url": "https://pik.bg/%D0%B4%D0%B2%D0%B0%D0%BC%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8-%D0%B7%D0%B0-%D0%B3%D0%B5%D0%BD%D0%B5%D1%80%D0%B0%D0%BB%D0%B5%D0%BD-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%B1%D0%BD%D1%80-%D1%81-%D0%BD%D0%B5%D0%BF%D1%8A%D0%BB%D0%BD%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-news846791.html", "text": "Двама от кандидатите за генерален директор на Българското национално радио са с непълни документи, обяви Бетина Жотева, член на Съвета за електронни медии и председател на техническата комисия за проверка на наличността и редовността на документите на кандидатите: „Кандидатите за генерален директор на БНР са Светослав Костов, Митко Димитров, Валерий Тодоров, Даниела Манолова, Александър Велев и Анета Милкова. На този етап няма да подлагаме техния допуск до конкурс по простата причина, че двама от кандидатите са с непълни документи. Единият няма представено копие от трудова книжка, а само служебна бележка, а друг кандидат има само частично представена трудова книжка – не е пълна“. Според процедурата двамата кандидати имат срок от една седмица да представят необходимите документи, след което техническата комисия ще се събере отново и ще вземе решение кои са кандидатите, които ще бъдат допуснати до конкурс. Сподели:", "date": "2019.06.04", "title": "Двама кандидати за генерален директор на БНР с непълни документи"}
{"url": "https://pik.bg/%D0%B1%D0%BE%D0%B8%D0%BD%D0%B3-737-%D0%BA%D0%B0%D1%86%D0%BD%D0%B0-%D0%B0%D0%B2%D0%B0%D1%80%D0%B8%D0%B9%D0%BD%D0%BE-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D0%B2%D0%BD%D1%83%D0%BA%D0%BE%D0%B2%D0%BE-news846841.html", "text": "Излетял от Москва за Берлин пътнически самолет Боинг-737 е направил извънредно кацане на летище \"Внуково\", пише \"Газета.ру\". Според международните медии на 40-та минута от полета датчиците за неизправност са съобщили за разхерметизиране на самолета - кислородните маски са паднали за пътниците. Няколко от тях по-късно се оплакаха, че по време на полета силно са ги заболели ушите. На борда са били 101 души. В настоящия момент всички пътници и членове на екипажа се чувстват нормално. Сподели:", "date": "2019.06.04", "title": "Боинг-737 кацна аварийно на летище \"Внуково\""}
{"url": "https://pik.bg/%D0%B0%D0%B4-%D0%B2-%D0%BB%D0%BE%D0%B2%D0%B5%D1%88%D0%BA%D0%BE-%D1%81%D0%BB%D0%B5%D0%B4-%D0%BF%D0%BE%D1%80%D0%BE%D1%8F---%D1%81%D0%B5%D0%BB%D0%B0-%D1%81%D0%B0-%D0%BD%D0%B5%D0%BF%D1%80%D0%BE%D1%85%D0%BE%D0%B4%D0%B8%D0%BC%D0%B8-news846682.html", "text": "Едно от най-тежко пострадалите села в Ловешко от дъжда снощи е село Соколово. Въпреки, че е  продължил едва 40 минути, дъждът е бил изключително интензивен. \"Валя много, като из ведро. Наводни много къщи в селото. Преди това на 30-и имаше страхотен град. Няма човек от селото, който да не е пострадал\", коментират хората пред Нова тв. \"Селото е непроходимо в голямата си част. Бедстващи хора няма, но има много наводнени къщи. Цяла седмица има валежи, но снощи и в четвъртък беше най-страшно\", коментира кметът на селото. Около 230 000 лева са отпуснати от Министерски съвет, с които трябва да се възстанови разрушената инфраструктура на селото.  Снощи късно със специална техника е осигурен достъп до къщите на хората по основната улица на селото, която е била разрушена. Сподели:", "date": "2019.06.04", "title": "Ад в Ловешко след пороя - села са непроходими"}
{"url": "https://pik.bg/%D0%B3%D1%80%D0%B8%D1%88%D0%BE-%D0%B8-%D0%B4%D0%B5%D0%BB-%D0%BF%D0%BE%D1%82%D1%80%D0%BE-%D0%BF%D1%80%D0%B0%D0%B2%D1%8F%D1%82-%D0%B7%D0%B2%D0%B5%D0%B7%D0%B4%D0%B5%D0%BD-%D1%82%D0%B0%D0%BD%D0%B4%D0%B5%D0%BC-%D0%B2-%D0%BA%D1%83%D0%B8%D0%BD%D1%81-news846716.html", "text": "Григор Димитров и Хуан Мартин дел Потро за трети път в кариерата си ще играят заедно на двойки. Звездното дуо е заявило участие в турнира на тревни кортове в \"Куинс Клъб\" в Лондон, където са се записали и за надпреварата на сингъл. Турнирът от категорията АТР 500 е сред любимите на Димитров, който спечели титлата в английската столица през 2014 година след маратон и страхотен обрат за 6:7(8), 7:6(1), 7:6(6) срещу Фелисиано Лопес. Предишните пъти, когато българинът и Дел Потро са играли на двойки, бе на “Мастърс”-а в Монреал преди две годината и миналия сезон на турнира от същата категория в Индиън Уелс. Турнирът в Куинс Клъб (17 - 23 юни) ще бъде втори за Димитров на трева през настоящия сезон, като предходната седмица той ще играе в Хертогенбош (10-16 юни), акцентира \"Спортал\". Сподели:", "date": "2019.06.04", "title": "Гришо и Дел Потро правят звезден тандем в Куинс"}
{"url": "https://pik.bg/%D1%82%D1%80%D1%8A%D0%BC%D0%BF-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D1%80%D0%B5%D0%B7%D0%B8%D0%B4%D0%B5%D0%BD%D1%86%D0%B8%D1%8F%D1%82%D0%B0-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-news846797.html", "text": "Президентът на САЩ Доналд Тръмп, който е на държавно посещение във Великобритания, пристигна в резиденцията на премиерката Тереза Мей на улица \"Даунинг стрийт\" 10 в Лондон за среща с нея, предаде Ройтерс. Тръмп е придружен от своята съпруга Мелания, дъщеря си Иванка и представители на администрацията. Сред тях са съветникът на президента на САЩ за националната сигурност Джон Болтън и министърът на финансите Стивън Мнучин. Доналд и Мелания Тръмп бяха посрещнати от Тереза Мей и нейния съпруг Филип, съобщи Асошиейтед прес. Четиримата позираха пред фотографите за обща снимка. Демонстранти, протестиращи срещу визитата на Тръмп, са се събрали по-нагоре на улицата. Сподели:", "date": "2019.06.04", "title": "Тръмп пристигна в резиденцията на Тереза Мей"}
{"url": "https://pik.bg/%D0%B5%D0%BA%D1%81%D0%BF%D0%B5%D1%80%D1%82-%D1%81-%D0%B2%D0%B0%D0%B6%D0%BD%D0%B8-%D1%81%D1%8A%D0%B2%D0%B5%D1%82%D0%B8-%D0%BA%D0%B0%D0%BA-%D0%B4%D0%B0-%D1%81%D0%B5-%D0%BF%D0%B0%D0%B7%D0%B8%D0%BC-%D0%BE%D1%82-%D0%BC%D1%8A%D0%BB%D0%BD%D0%B8%D0%B8%D1%82%D0%B5---%D1%83%D0%B4%D1%80%D1%8F%D1%82-%D0%BA%D0%B0%D1%82%D0%BE-%D0%B2%D0%BB%D0%B0%D0%BA-%D1%81-50-%D0%B2%D0%B0%D0%B3%D0%BE%D0%BD%D0%B0-%D0%B8-%D0%BC%D0%BE%D1%89%D0%BD%D0%BE%D1%81%D1%82-news846669.html", "text": "По думите му най-често мълниите, които падат на земята са от типа земя - облак. Височината на една мълния е от 2,5 до 20 км. Кълбовидната мълния е абсолютен феномен. Тя не е изучена. Не можем да я изследваме достатъчно добре. Може да е с размери от 20 см. до няколко метра. Движи се на случаен принцип. При допир се взривява. Тя е изключително опасна, защото отделя изключително голяма енергия. Появява се в края на бурята, коментира Калчев. Сухата мълния най-често се появява при горски пожари. Издигащите се сухи частици се издигат към небето и помагат за о0бразуването ѝ. Експертът даде безценни съвети, които биха могли да спасят живота ни по време на гръмотевична буря. „На открито трябва да се стремим да стоим далеч от отделно стоящи дървета, да стоим със събрани крака, не размахваме ръце и ако е възможно да приклекнем. Ако сме в планината, да не сме в най-високата част, защото мълниите падат най-често там“. Силата на една мълния е от 100 киловолта до 1 млн. волта. Ударът можем да го сравним с удар от една влакова композиция с 50 вагона. Мълнията е явление, което се движи в определен въздушен канал и пада на случаен принцип. Тя е с размер 1-2 см. Това каза инж. Радослав Калчев в ефира на Би Ти Ви. Сподели:", "date": "2019.06.04", "title": "Експерт с важни съвети как да се пазим от мълниите - удрят като влак с 50 вагона и мощност до 1 млн. волта"}
{"url": "https://pik.bg/%D0%BF%D1%80%D0%BE%D0%BB%D0%B8%D0%B2%D0%BD%D0%B8%D1%8F%D1%82-%D0%B4%D1%8A%D0%B6%D0%B4-%D0%BD%D0%B0%D0%B2%D0%BE%D0%B4%D0%BD%D0%B8-%D0%B4%D0%B2%D0%B5-%D0%B4%D0%B5%D1%82%D1%81%D0%BA%D0%B8-%D0%B3%D1%80%D0%B0%D0%B4%D0%B8%D0%BD%D0%B8-%D0%B2-%D0%B1%D1%83%D1%80%D0%B3%D0%B0%D1%81-news846773.html", "text": "Проливният дъжд наводни две детски градини в Бургас, информира БНР. Дъждът продължава вече повече от час. Прокапал е покривът на детското заведение \"Делфинче\" в \"Меден Рудник\". От полицията съобщават, че децата са изведени оттам. Наводнени са и избите на бл. 431 в комплекса, има наводнени и мазета в кв. \"Победа\". Падналият дъжд е 9-10 литра на кв. метър. Сподели:", "date": "2019.06.04", "title": "Проливният дъжд наводни две детски градини в Бургас"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B2-%D1%87%D1%83%D1%82%D0%BE%D0%B2%D0%B5%D0%BD-%D0%B3%D1%8A%D1%80%D1%87---%D0%B4%D0%B0-%D1%81%D1%82%D0%B0%D0%B2%D0%B0-%D0%BB%D0%B8-%D0%BB%D0%B8%D0%B4%D0%B5%D1%80-%D0%BD%D0%B0-%D0%B1%D1%81%D0%BF-%D0%B8%D0%BB%D0%B8-%D0%B4%D0%B0-%D1%81%D0%B5-%D0%B1%D0%BE%D1%80%D0%B8-%D0%B7%D0%B0-%D0%BA%D0%BC%D0%B5%D1%82-%D0%BD-news846671.html", "text": "Омбудсманът Мая Манолова е изпаднала в тежкия екзистенциален гърч на колебанията си дали да се кандидатира за лидер на БСП, да се бори за втори мандат на сегашния си пост или да става кмет на София. Голяма част от вътрешната опозиция в столетницата настоявала тя да влезе в битка за председателския пост, тъй като имала висок рейтинг в партията, пък е и съпруга на един от най-ярките ѝ представители - бившият военен министър и червен депутат, изпаднал от парламентарния борд, Ангел Найденов. Това научи ПИК от отлично информирани източници от \"Позитано\" 20. За да се кандидатира за лидер на БСП обаче Манолова трябва да напусне длъжността си на омбудсман, тъй като той няма право да членува в партия, и отново да се запише в БСП, откъдето тръгна към поста на обществен защитник. За да бъде избрана на него, тя напусна столетницата, където изглади кариерата си на червен депутат. Социалистите били вдъхновени да издигнат Манолова, защото тя спечели най-много номинации във вътрешнопартийното гласуване за бъдещ кандидат за президент на БСП, макар в крайна сметка Корнелия Нинова да извади на изборите през 2016 г. едва петия сред номинираните - Румен Радев. През това време обаче Манолова успя да си направи блестящ пиар като омбудсман и да стане популярна не само сред социалистите, затова сега те искали да я извадят на преден план. От друга страна обаче покрай топлите си отношения с шоумена Слави Трифонов Манолова обмисляла и вариантът да се кандидатира за кмет на София през октомври, тъй като получавала подкрепата на чалгаджията, който и без това слиза от екран и е заподозрян в изработването на общ политически проект с омбудсмана. Още повече, че Манолова подкрепи искането на шоумена за провеждането на референдум по три абсолютно несъстоятелни въпроса, който в крайна сметка се издъни, но двамата запазиха топли отношения. Според близки на Манолова обаче тя обичала да играе само на твърдо. Затова се гънела в гърчове кой от постовете й е най-сигурен. Така направи при избирането си за омбудсман, като близо месец обикаля всички политически сили в парламента, за да получи подкрепата им. С лидерското място в БСП и кандидатурата за кмет на София изобщо не било сигурно и затова искала железни гаранции, за да не се опозори и да срине градения като обмудсман авторитет. За лидерския пост в БСП възнамеряват да се кандидатират представители на различни групи в партията и на този етап никой не можел да гарантира на Манолова, че ще спечели, особено, ако Корнелия Нинова успее да прокара идеята си за провеждането на общонационален избор на председател на столетницата на конгреса на 16 юни. Сподели:", "date": "2019.06.04", "title": "САМО В ПИК: Мая Манолова в чутовен гърч - да става ли лидер на БСП или да се бори за кмет на София"}
{"url": "https://pik.bg/%D1%81%D1%83%D0%BF%D0%B5%D1%80-%D0%BE%D0%BF%D1%86%D0%B8%D1%8F-%D1%81%D0%B8%D0%BD%D0%B8%D1%82%D0%B5-%D0%BE%D1%82-%D0%B3%D0%B5%D1%80%D0%B5%D0%BD%D0%B0-%D0%BC%D0%BE%D0%B6%D0%B5-%D0%B4%D0%B0-%D0%BF%D1%80%D0%B5%D0%BC%D0%B5%D1%80%D1%8F%D1%82-%D1%81%D0%B8%D0%BB%D0%B8-%D1%81-%D0%BB%D0%B8%D0%B2%D1%8A%D1%80%D0%BF%D1%83%D0%BB-news846700.html", "text": "Левски може да изиграе изключително престижни контроли. Това евентуално ще се случи през следващата година. \"Сините\" трябва да участват в голям турнир за юбилея на турския Адана Демирспор, пише \"Тема Спорт\". Босът на въпросния чуждестранен тим Мурат Санчак иска да отбележи подобаващо 80-годишнината от създаването на клуба. Президентът на втородивизионния турски клуб има намерение да отправи покани към Левски, Ливърпул, Олимпик (Марсилия), Селтик, Санкт Паули и АЕК (Атина). Все още не е ясно какъв ще е форматът на турнира и кога ще се проведе. Припомняме, че съвсем наскоро мърсисайдци вдигнаха трофея в Шампионска лига. Като по този начин вече заемат еднолично третата позиция в класацията за най-много отличия на европейски клубен шампион. Сподели:", "date": "2019.06.04", "title": "СУПЕР ОПЦИЯ: \"Сините\" от \"Герена\" може да премерят сили с... Ливърпул?"}
{"url": "https://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%BD%D0%BE%D0%B2%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D0%BA%D0%B8%D0%BF%D1%8A%D1%80%D1%81%D0%BA%D0%B8%D1%8F-%D1%81%D0%B5%D1%80%D0%B8%D0%B5%D0%BD-%D1%83%D0%B1%D0%B8%D0%B5%D1%86-%D1%81%D0%BD%D0%B8%D0%BC%D0%BA%D0%B0-news846798.html", "text": "Смята се че тялото, подобно на първите две, открити в куфари в Червеното езеро близо до меден рудник, принадлежи на жертва на арестувания в края на април 35-годишен армейски капитан, който призна за убийството на седем жени. Досега полицията е открила пет тела, без да се брои днешното откритие. В куфара са открити и тротоарни плочи, поставени там, за да потъне по-бързо на дъното на езерото. Началникът на кипърската полиция Кипрос Михаилидис, който пристигна край Червеното езеро, описа находката като нещо, което не е преживявал досега в 42-годишната си полицейска кариера. В куфара, открит днес, се предполага, че е тялото на 29-годишната Марикар Валдес. Според сайта \"Политис\", цитиран от \"Катимерини\", тя е от Филипините. 35-годишен армейски капитан призна за общо седем убийства на жени, с които се бил свързал в сайтове за запознанства. Сред предполагаемите жертви са и две момичета - на 6 и на 8 години, които са дъщери на изчезналите. Смята се, че две от жертвите са от Филипините - майка и дъщеря. Майка и дъщеря от Румъния също са сред предполагаемите жертви на убиеца, както и една жена от Непал. Повечето от чужденките са работели като домашни помощнички на острова и са изчезнали между септември 2016 г. и август 2018 г. Досега в Червеното езеро бяха открити телата на 36-годишната румънка Ливия Флорентина Буня и на 8-годишната й дъщеря Елена, които според признанията на обвиняемия Никос Метаксас са били убити през септември 2017 г., припомня \"Катимерини\". Според информация на \"Филелефтерос\", полицията продължава да издирва три жени, които са разговаряли със заподозрения и все още не са открити. Продължават проучванията и в езерото Меми, където според твърденията на Метаксас се намира тялото на 6-годишното момиче. Завързано тяло в напреднал стадий на разложение е било открито в третия куфар, открит днес в токсичното Червено езеро в Кипър, съобщи кипърското електронно издание \"Филелефтерос\". Сподели:", "date": "2019.06.04", "title": "УЖАСЯВАЩО: Намериха нова жертва на кипърския сериен убиец (СНИМКА)"}
{"url": "https://pik.bg/%D1%85%D0%B8%D1%82-%D0%B2-%D0%BF%D0%B8%D0%BA-%D1%81%D0%BB%D0%BE%D0%B6%D0%B8%D1%85%D0%B0-%D1%81%D0%BA%D0%BE%D0%B1%D0%B0-%D0%BD%D0%B0-%D0%BA%D0%B0%D1%80%D1%83%D1%86%D0%B0-%D1%81-%D0%BA%D0%BE%D0%BD-news846803.html", "text": "На уникална случка станаха свидетели столичани преди минути, видя ПИК. Служители на Центъра за градска мобилност сложиха скоба на... каруца с кон. \"Паркиран\" на сянка под едно дърво, конят кротко пасеше по време на акцията. Бдителните служители реагираха бързо, но не е ясно как ще реагира собственикът на \"каляската\", когато се натъкне на неприятната изненада. Ако е от ромски произход, което е много вероятно, нищо чудно да отпраши със скобата в галоп към най-близкия пункт за изкупуване на метали. Сподели:", "date": "2019.06.04", "title": "ХИТ В ПИК: Сложиха скоба на каруца с кон"}
{"url": "https://pik.bg/%D1%80%D0%B0%D0%B4%D0%B5%D0%B2-%D1%81%D0%B5%D0%B7%D0%B8%D1%80%D0%B0-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%BD%D0%B8%D1%8F-%D0%B7%D0%B0-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B0%D1%82%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%BE%D1%81%D1%82-news846802.html", "text": "Президентът Румен Радев сезира днес Конституционния съд с искане да бъдат обявени за противоконституционни и за несъответстващи на международни договори отделни разпоредби от Закона за изменение и допълнение на Закона за държавната собственост (обн. ДВ бр. 44/4.06.2019). Това съобщиха от прессекретариата на държавния глава. Сезирайки съда, президентът отстоява своята позиция, изразена с наложеното вето върху законовите разпоредби. Сподели:", "date": "2019.06.04", "title": "Радев сезира Конституционния за Закона за държавната собственост"}
{"url": "https://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B0%D1%80%D0%BD%D0%BE%D1%82%D0%BE-%D1%82%D0%BE%D0%BA%D0%B0-%D0%B8-%D0%B2%D0%BE%D0%B4%D0%B0%D1%82%D0%B0-news846677.html", "text": ",,Няма солидно обяснение за увеличението на цената на топлото, например. Продължава да намалява количеството произведена топлинна енергия, а цената в същото време се повишава. От предложението на КЕВР се вижда, че ремонтните дейности в размер на 9 милиона лева, се намаляват на около 5 милиона, защото планът за ремонтите дейности от миналата година не е изпълнен. На практика нито един от показателите на дружеството не се подобрява, а цената на услугата се вдига'', добави Манолова. ,,В България от години цената на тока не се определя пазарно, а държавно-регулирано. Основният регулатор на инфлация е КЕВР, а държавата нехае за стабилността на българските граждани'', посочи омбудсманът. По отношение на идеята за безплатни детски градини Мая Манолова обяви, че се чувства доволна, че парламентарните групи повдигат тази тема. ,,Децата трябва да бъдат максимално обхванати, това е най-смислената инвестиция, както и  мярка срещу демографската криза. Това е най-смисленото, което може да направи държавата за младите семейства. Никой друг разход няма смисъл, колкото инвестицията в човешкия капитал. Нека да има достатъчно инвестиции в нови детски ясли и градини'', уточни тя. Омбудсманът приветства и намерението на депутатите да преосмислят своето виждане върху диференцираната ставка върху книгите. Повишенията на парното, тока и водата са необосновани и нечестни за българските граждани. Освен това искам да припомня, че последните увеличения бяха през октомври миналата година. А цената на природния газ на международните пазари не се е увеличавала, така че няма причина да се вдигат цените и у нас. Това сподели в ефира на сутрешния блок на БНТ омбудсманът Мая Манолова. Сподели:", "date": "2019.06.04", "title": "Мая Манолова скочи срещу поскъпването на парното, тока и водата"}
{"url": "https://pik.bg/%D0%B5%D0%BF%D1%8A%D0%BB-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BD%D0%BE%D0%B2%D0%B8-%D0%BE%D0%BF%D0%B5%D1%80%D0%B0%D1%86%D0%B8%D0%BE%D0%BD%D0%BD%D0%B8-%D1%81%D0%B8%D1%81%D1%82%D0%B5%D0%BC%D0%B8-%D0%B8-%D1%81%D1%83%D0%BF%D0%B5%D1%80-%D0%BC%D0%BE%D1%89%D0%B5%D0%BD-%D0%BD%D0%B0%D1%81%D1%82%D0%BE%D0%BB%D0%B5%D0%BD-%D0%BA%D0%BE%D0%BC%D0%BF%D1%8E%D1%82%D1%8A%D1%80-news846718.html", "text": "Снощи се състоя годишната конференция на технологичната компания \"Епъл\" в Сан Хосе, на която бяха представени нови операционни системи, софтуерни подобрения на старите и нов супер мощен настолен компютър. Нов софтуер По време на конференцията беше представена новата операционна система за iPhone – iOS 13. Много приложения ще бъдат подобрени в новия софтуер, но най-голямата промяна е въвеждането на т.нар. “тъмен режим”. До момента операционната система на телефоните позволяваше подобен тъмен облик само на част от приложенията си, но не и на цялата система. Сега това става възможно с този “тъмен режим”, който обхваща всички стандартни приложения и менюто на iPhone. Приложенията, които ще бъдат преработени са картите, бележките за напомняне, както и приложението за обработване и съхранение на снимки. Новата подобрена операционна система ще бъде достъпна за всички потребители през есента, но ще работи на устройства от iPhone 6S нагоре. Друго нововъведение е, че iPad-ът получава своя собствена операционна система. До момента тези устройства работеха със същия софтуер като на телефоните. Apple представиха iPad OS, която ще работи само на тези устройства. Тя ще прилича повече на компютърните операционни системи, отколкото на тази за телефоните. Въведени са и нови жестове за използване на екрана, които трябва още повече да улеснят използването на таблетите. Подобрения ще бъдат направени и в операционната система на часовниците, като те ще имат свой собствен магазин за приложения. Компанията представи и предстоящата операционна система за компютрите си с името macOS Catalina, като потвърди “смъртта” на приложението iTunes. Компанията ще раздели програмата на три отделни други – Music, Podcasts и TV. Новата операционна система ще позволява контрол с глас. Нов ултра-мощен настолен компютър Може би най-важната част от цялата конференция беше представянето на новия Mac Pro – ултра-мощен настолен компютър, който позволява надграждане на хардуера. Почитатели на марката и професионалисти от години се надяват Apple да включат и такъв продукт в гамата си. Новият компютър е с процесор Intel Xeon, който може да поддържа до 28 ядра и 1,5 терабайта памет. Има шест слота за добавяне на външна памет, три Thunderbolt порта, два USB-C и два USB-A. Графиките също са подобрени – новата видео карта може да поддържа до три едновременни стрийма на 8K качество, както и 12 стрийма на 4К качество. Компютърът идва с нов 32-инчов монитор с Retina 6K дисплей. Машината ще струва 5999 долара за конфигурация с 8 ядра, 32 GB рам и 512 GB памет. Мониторът ще струва допълнителни 4999 долара. При пълен ъпгрейд на системата изчисления показват, че цената може да достигне до 35 хил. долара. Сподели:", "date": "2019.06.04", "title": "\"Епъл\" представи нови операционни системи и супер мощен настолен компютър"}
{"url": "https://pik.bg/%D1%80%D0%B5%D0%B0%D0%BA%D1%86%D0%B8%D0%B8-%D1%81%D0%BB%D0%B5%D0%B4-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D1%86%D0%B2%D0%B5%D1%82%D0%BE%D0%B7%D0%B0%D1%80-%D1%82%D0%BE%D0%BC%D0%BE%D0%B2-%D0%BE%D0%B1%D1%8F%D1%81%D0%BD%D0%B8-%D1%82%D1%80%D1%8F%D0%B1%D0%B2%D0%B0-%D0%BB%D0%B8-%D1%80%D0%B0%D0%B4%D0%B0%D0%BD-%D0%BA%D1%8A%D0%BD%D0%B5%D0%B2-%D0%B4%D0%B0-%D0%B2%D0%BB%D0%B5%D0%B7%D0%B5-%D0%B2-%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-news846683.html", "text": "В закона изрично е записано, че гласовете \"Не подкрепям никого\" се изключват от действителните гласове. Михаил Мирчев включва тези гласове, иначе няма как да бъдат постигнати тези проценти от 5.87%. ЦИК е длъжна да махне тези 60 000 гласа \"Не подкрепям никого\", защото така е разписано в закона. Личното ми мнение е, че комисията не може да пренарежда листите и трябва да впише избраните евродепутати. Ако един избран евродепутат иска да се откаже, първо трябва да бъде избран, а след това да се откаже пред европарламента. Решението на ЦИК е такова, но то не е правилно. Има два много тежки проблема, свързани с изборите. Единият е слабата подготовка на Секционните избирателни комисии. Другият проблем е разширяващия се купен и контролиран вот, срещу който администрацията е безпомощна. Сподели:", "date": "2019.06.04", "title": "РЕАКЦИИ СЛЕД ИЗБОРИТЕ: Цветозар Томов обясни трябва ли Радан Кънев да влезе в европарламента"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B7%D0%B0-%D0%B2%D1%82%D0%BE%D1%80%D0%BD%D0%B8%D0%BA---%D0%B5%D1%82%D0%BE-%D1%81-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0%D1%82-%D0%B7%D0%BE%D0%B4%D0%B8%D0%B8%D1%82%D0%B5-news846652.html", "text": "Днес сте подвластни на емоцията и се налага да направите избор между романтичните увлечения, работата и семейните си задължения. За вас е от значение да си изясните кои са ви приоритетите. Вие сте хората, които най добре знаете към какво се стремите и как очаквате да се развият професионалния ви живот и личните ви отношения. Денят позволява да изясните причините, ако сте ги обтегнали Въпреки конфликтите, в които се опитват да ви въвлекат ваши роднини имате възможност да постигнете успех на работното си място и да се справите със служебните си задължения. Бъдете активни. В бизнесделата ви ще настъпи положителна промяна, която ще усетите следобед. Не проявявайте агресия, ако някой отказва да ви подкрепи. Ще ви провърви в реализирането на ваши идеи. С  поставените ви служебни задачи си справяте успешно, въпреки че не сте склонни да работите активно. Насрочете делови срещи за следващите дни. Направете уговорката да подпишете договорите, които ще ви донесат добри приходи. Налага се да разрешите финансови проблеми. Не се опитвайте да прехвърлите тази задача на вашите колеги. Ако успеете да се справите сами ще заслужите признание за възможностите си. Работата ви спори, ако не се притеснявате, че трябва да приключите по-рано. Общуването с деловите ви партньори е затруднено, но по тяхна вина. Провокации от страна на вашите колеги и трудности в общуването не бива да ви развалят настроението в успешния ден. Деловите разговори ви носят полза. Работата ви спори. Бъдете сдържани, дори и ако нарочно се опитват да ви пречат. Не реагирайте импулсивно и агресивно и не се подавайте на погрешни съвети. Във ваша полза е да се пазите от резки скокове в настроението, с които вредите на отношенията си. Ако имате запознанства, добре ги преценявайте. Сред новите ви познати може да има идеални хора, но това не означава, че веднага може да им се доверите изцяло. Сред тях може да има и познати на ваши неприятели. Не се правете на герои и не надскачайте възможностите си. На работното място бъдете търпеливи и разсъдливи и се достанцирайте от кризата в отношенията, която изживяхте сутринта. Успехът е с вас, ако не допуснете агресивни изблици. Невъзможност да разрешите служебните си проблеми не е причина да сте нервни. Причината за трудностите по пътя ви е породена от проява на безцеремонност и грубост на вашите неприятели. Те се опитват да рушат авторитета ви и да ви злепоставят пред вашите делови партньори. Общуването с вашите колеги е затруднено, заради нежелание да вникнете в думите им. Стабилността ви гарантира подкрепата, която очаквате от вашите колеги на работното място. Не предприемайте нищо ново. Завършете започнатите задачи. Не налагайте мнението си и не проявявайте ината си. Добре е да не отказвате помощ, ако ви е предложена с дорби намерения от вашите колеги. Въпреки привидната ви стабилност, съдбата отново ви поднася изпитания. Прекалено голямо е изкушението да блеснете с умението си да показвате чуждите недостатъци. Ще си спечелите врагове. Проявете предвидливост и сдържаност в общуването. От вашето поведение и разсъдливост зависи успехът ви, ако сте на работното място. Денят е противоречив с неочакваните събития, които ви поднася. Изисква от вас анализ на всичко, което сте постигнали. Семейните проблеми са на преден план и изискват такт и търпение, за да ги разрешите. Длъжни сте да бъдете предпазливи по отношение на деловите си партньорите, за да избегнете грешки породени от нереални предложения за бизнес. Ще ви изненада предложение за спешна работа. Ако я приключите до края на деня ще ви донесе добра печалба. Не ви съветвам да я отказвате, защото парите са ви необходими. В материално отношение успехите са с вас, ако не се подадете на направените ви  предложения за инвестиции през следващата седмица. Сподели:", "date": "2019.06.04", "title": "САМО В ПИК: Топ хороскопът на Алена за вторник - ето с какво ще се сблъскат зодиите"}
{"url": "https://pik.bg/%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%BF%D0%BE%D0%B7%D0%B4%D1%80%D0%B0%D0%B2%D1%8F%D0%B2%D0%B0%D0%BC-%D0%BE%D1%82-%D1%81%D1%8A%D1%80%D1%86%D0%B5-%D1%81%D1%8A%D0%BD%D0%B0%D1%80%D0%BE%D0%B4%D0%BD%D0%B8%D1%86%D0%B8%D1%82%D0%B5-%D0%BD%D0%B8-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D0%B8-%D0%BF%D0%BE-%D0%BF%D0%BE%D0%B2%D0%BE%D0%B4-%D1%80%D0%B0%D0%BC%D0%B0%D0%B7%D0%B0%D0%BD-%D0%B1%D0%B0%D0%B9%D1%80%D0%B0%D0%BC-news846692.html", "text": "Поздравявам от сърце сънародниците ни мюсюлмани по повод техния голям празник – Рамазан байрам. Това написа в профила във фейсбук председателят на парламента Цвета Караянчева. \"Нека във всеки дом има здраве, мир и благоденствие и не само празничните, но и делничните дни, бъдат изпълнени с много радост и късмет. Нека всички заедно да продължим да бъдем пример за толерантност и взаимно уважение. Честит празник!\", пише още Караянчева. Сподели:", "date": "2019.06.04", "title": "Караянчева: Поздравявам от сърце сънародниците ни мюсюлмани по повод Рамазан байрам"}
{"url": "https://pik.bg/%D1%82%D0%BE%D0%B2%D0%B0-%D0%B3%D0%BE-%D0%BD%D1%8F%D0%BC%D0%B0-%D0%BD%D0%B8%D0%BA%D1%8A%D0%B4%D0%B5-%D0%B1%D0%BE%D0%B6%D0%B8%D0%BD%D0%BE%D0%B2-%D0%BA%D0%B0%D1%82%D0%BE-%D0%B0%D1%80%D0%B0%D0%B1%D1%81%D0%BA%D0%B8-%D1%88%D0%B5%D0%B9%D1%85---%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%81-%D0%B4%D0%B2%D0%B5%D1%82%D0%B5-%D1%81%D0%B8-%D0%B6%D0%B5%D0%BD%D0%B8-%D0%B2-%D0%B4%D1%83%D0%B1%D0%B0%D0%B9-news846410.html", "text": "Е това го няма никъде - героят за Левски от баража за Лига Европа с Етър Валери Божинов с двете си жени в Дубай! Футболистът на сините събра бившата си съпруга Николета и настоящата си изгора Биляна Дол на луксозна почивка в емирствата. Заедно с тях беШЕ и дъщеря му Никол. Първи в Дубай пристигнали Николета и Никол. Двете заминали миналия понеделник. След няколко дни към тях се присъединили и Валери и Биляна. Веселата четворка и отседнала в един от тузарските комплекси - петзвездния \"Four Seasons Resort Dubai\". Хотелът разполага с всякакви глезотии - частен плаж, 2 открити и един закрит плувен басейн, ексклузивен СПА център, два тенис корта, алея за джогинг край плажа, няколко ресторанта. Една нощувка в най-обикновената стая струва 2600 лева на вечер, пише ежедневник. Най-щастлива от голямата семейна ваканция била Никол. Тя отпразнува Деня на детето на 1 юни с двамата си родители, а те не пропуснаха да засвидетелстват любовта си към нея с постове в социалните мрежи. Николета и Биляна пък се надпреварваха коя ще покаже по-голям сексапил, сменяйки бански след бански. Дол и Божинов останаха за още няколко дни в Дубай, а Николета и Никол вече се прибраха в София. Сподели:", "date": "2019.06.04", "title": "ТОВА ГО НЯМА НИКЪДЕ: Божинов като арабски шейх - звездата на Левски с двете си жени в Дубай (СНИМКИ)"}
{"url": "https://pik.bg/%D0%B2%D1%82%D0%BE%D1%80%D0%B8-%D0%B6%D0%B8%D0%B2%D0%BE%D1%82-%D1%81%D0%BF%D0%B0%D1%81%D0%B8%D1%85%D0%B0-%D1%80%D0%BE%D0%B4%D0%B8%D0%BB%D0%BA%D0%B0-%D0%B2-%D0%BA%D0%BE%D0%BC%D0%B0-%D1%81%D0%BB%D0%B5%D0%B4-%D1%80%D1%8F%D0%B4%D0%BA%D0%BE-%D1%83%D1%81%D0%BB%D0%BE%D0%B6%D0%BD%D0%B5%D0%BD%D0%B8%D0%B5-news846659.html", "text": "С общи усилия майката е Вече сяда, храни се сама, до края на седмицата вероятно ще бъде изписана. Медици от Пазарджик спасиха родилка, получила изключително рядко срещано усложнение и изпаднала за минути в кома . Критичната ситуация била неочаквана и само отличната организация в болницата и светкавичната реакция на екипа довели до щастлив край, разказа началникът на Акушеро-гинекологичното отделение д-р Илиян Траянов. 29-годишната жена постъпва за второ раждане след нормално протекли и първа, и втора бременност, без придружаващи заболявания, само с пукнат околоплоден мехур и 2 дни преносване. В Родилната зала изненадващо развива амниотична емболия – състояние, срещано веднъж на 20-30 хиляди раждания, според някои статистики на 80 хиляди, а смъртността при него достига до 80% в световен мащаб. Пациентката получава задух, гърч, сриват се критично кръвното и сърдечните тонове, посинява, изпада в кома. Веднага е повикан реаниматор – д-р Живко Динев, който интубира и прави животоспасяващи манипулации. За няколко минути жената е без сърдечна дейност и без дишане, бебето също остава без кислород, но е спасено със спешно секцио. Проявява се и ДИК синдром – спира кръвосъсирването, а кръвта на родилката руква отвсякъде – от абоката, от интубационната тръба, от всички прободни места. Започват вливания на кръв и кръвни продукти, приложен е и много скъп медикамент за съсирване. Овладени са и последвалите по-леки усложнения. Повикан е и национален консултант – проф. Екатерина Учикова. върната към живота. Сподели:", "date": "2019.06.04", "title": "ВТОРИ ЖИВОТ: Спасиха родилка в кома след рядко усложнение"}
{"url": "https://pik.bg/%D0%B0%D0%B7-%D0%BA%D0%BE%D0%B3%D0%B0-%D0%B8-%D0%BA%D1%8A%D0%B4%D0%B5-%D0%B4%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D0%BC-%D1%81%D1%80%D0%B5%D1%89%D1%83-%D1%81%D0%BE%D1%84%D0%B8%D1%8F-%D0%BF%D1%80%D0%B0%D0%B9%D0%B4-%D0%B8-%D1%81%D0%B1%D1%8A%D1%80%D0%BA%D0%B0%D0%BD%D1%8F%D1%86%D0%B8%D1%82%D0%B5-news846765.html", "text": "В събота – нов гейпарад. Ще си имат и – Нета Барзилай от Евровизия, да ни е честита и да не дава Господ. Това е…онова. Онова, виещото Маугли, еврейският ерзац на Бьорк с неясен пол, вдъхновяващо се от любимото ми движение на изкукали лесбийки и недо.бани стари моми . Нета Барзилай ще пее от покрива на „Уолтопиа“ – спонсора на меките китки. Като подгряващ изпълнител ще се включи Емил Джасим. И пак масова подкрепа от посолствата. 32-ма посланици, представете си, излезли с възвание в защита на мероприятието. В защита от кого, питам аз. Конституцията дава равни права на всички българи, нужно ли е да го повтаряме до припадък. Кой още не е разбрал? Кой е бил репресиран заради половата си идентичност? Или борбата с бедността. Защо се намесват единствено когато стане дума за гейпарада? Защо само тогава благоволяват да излязат от дипломатическия такт и дипломатическата леност? Докога каузата на хомосексуализма ще бъде тема №1 в приоритетите им? Западът налага псевдоморала си под формата на унифициран лайфстайл. , не може да пробие у нас по друг начин, освен с декларации и крупно финансиране през НПО-та, свързани със Сорос. „София прайд“ е сред най-агресивните атестации за това. Може и фашист да съм, но от десет години реагирам срещу абсурда някакви сбърканяци да се плезят и лендзят насред София. И да изискват състрадание, съпричастност и аплодисменти. В събота, в оживен час, пред Паметника на Съветската армия – сакрално пространство за хиляди българи, чиито близки са загинали във войната с хитлеризма. Дядото на жена ми е тежко ранен в битката при Драва. Това ли заслужава паметта му? Като хетеросексуален човек се чувствам дискриминиран, но с обратен знак. Не желая, като водя детето на тенис в Борисовата, да се препъвам в зомбирани полусъщества от неясен пол с набучени пера отзад. Ще ми осигурите ли същата полицейска охрана и специални привилегии? Слагайте си го където и с когото поискате, стига да не ми го развявате пред очите. Сподели:", "date": "2019.06.04", "title": "Аз кога и къде да протестирам срещу \"София прайд\" и сбърканяците?"}
{"url": "https://pik.bg/%D0%BD%D0%BE%D0%B2%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%B8%D0%B7%D0%BB%D0%B0%D0%B3%D0%B0-%D0%BD%D0%B0-%D1%80%D0%B8%D1%81%D0%BA-%D0%BA%D0%BE%D0%BC%D0%BF%D1%8E%D1%82%D1%80%D0%B8%D1%82%D0%B5-%D1%81-%D0%BF%D0%BE-%D1%81%D1%82%D0%B0%D1%80%D0%B8%D1%82%D0%B5-%D0%B2%D0%B5%D1%80%D1%81%D0%B8%D0%B8-%D0%BD%D0%B0-windows-news846649.html", "text": "Стратегията на Microsoft e фокусирана изцяло в популяризирането на Windows 10 сред обикновените и корпоративните потребители. Агресивният бизнес модел на компанията предвижда всички хора, които сега използват по-старите версии на операционната система постепенно да преминат към новата платформа. Именно това е причината Microsoft да спрат поддръжката на Windows 7 на 14 януари 2020 г., като се надяват повечето потребители да актуализират към Windows 10 много по-рано от изтичането на този срок, съобщава digital.bg, като се позовава на информация от DigitalTrends. Прекратяването на ъпдейтите ще откаже доста потребители, тъй като ще са изправени пред сериозни заплахи свързани със сигурността. Добър пример в това отношение е уязвимост с името \"BlueKeep\", която заплашва компютрите с по-стари версии на Windows,. Въпросният проблем е известен с името \"CVE-2019-0708\" и е свързан с Remote Desktop Services услугите за отдалечен достъп на компанията. Устройствата със зловредния софтуер, обаче могат да инфектират и други машини. Това е неприятно, тъй като за кратко време могат да заразят още по-голям брой устройства. Официалните данни разкриват, че зловредния софтуер\"Blue Keep\" излага на риск конфигурациите с Windows 7, Windows Server 2008 R2 и Windows Server 2008. Ако имате устройства с Windows 8 и Windows 10 сте предпазени от тази заплаха. Все пак Microsoft твърдят, че разпространяват ъпдейт от средата на май, но засега има твърде много потребители, които не са го инсталирали. Сподели:", "date": "2019.06.04", "title": "Нова заплаха излага на риск компютрите с по-старите версии на Windows"}
{"url": "https://pik.bg/%D0%BA%D0%BB%D1%8E%D1%87%D0%BE%D0%B2%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D1%86%D1%81%D0%BA%D0%B0-%D1%89%D0%B5-%D0%B1%D1%8A%D0%B4%D0%B5-%D0%B2%D0%BE%D0%B4%D0%B5%D0%BD-%D0%BE%D1%82-news846780.html", "text": "На \"Българска армия\" е взето важно решение. Ето какво споделят от официалния сайт на \"червения\" клуб: \"ЦСКА и занапред ще бъде воден от треньорския щаб, с който завърши изминалия сезон. Отборът ще започне подготовка на 9 юни под ръководството на старши треньора Добромир Митов, който ще продължи ползотворното си сътрудничество с доказани специалисти като Димитър Пенев и Люпко Петрович. В щаба остават асистентът Даниел Моралес и кондиционният треньор Кирил Динчев, а работата с вратарите отново ще е поверена на Ивайло Петров\". Сподели:", "date": "2019.06.04", "title": "Ключово решение на \"Армията\", ЦСКА ще бъде воден от..."}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BC%D0%B5%D0%BD%D1%82%D0%B5-%D0%BE%D1%87%D0%B8%D0%BB%D0%B0%D1%82%D0%B0-%D1%81%D1%82%D1%80%D1%83%D0%B2%D0%B0%D0%BB%D0%B8-%D0%BF%D0%BE-6-%D0%BB%D0%B5%D0%B2%D0%B0-%D0%B2-%D0%BA%D0%B8%D1%82%D0%B0%D0%B9-%D1%83-%D0%BD%D0%B0%D1%81-%D0%B3%D0%B8-%D0%BF%D1%80%D0%BE%D0%B4%D0%B0%D0%B2%D0%B0%D0%BB%D0%B8-%D0%B7%D0%B0-180-news846678.html", "text": "Шефът на отдел \"Киберпрестъпност\" към ГДБОП Явор Колев коментира вчерашната акция, при която бяха заловени менте очила. \"Тези очила нарушават правата на търговските марки. Нарушават и фиска на България и са вредни за здравето\", уточни той. \"Един чифт очила се купува за 6-8 лева от Китай, а се продава в сайтовете между 120 и 180 лева\", разкри Явор Колев. Той повтори, че въпросните очила са вредни за здравето и не трябва да бъдат достъпни за потребителите. \"Хората, вкарвали очилата\" са известни на органите на реда, имат криминални регистрации през 2011 година, когато пак са заловени по същата нишка - със слънчеви очила\", заключи шефът на отдел \"Киберпрестъпност\". Сподели:", "date": "2019.06.04", "title": "ГОРЕЩА ТЕМА: Менте очилата стрували по 6 лева в Китай, у нас ги продавали за 180"}
{"url": "https://pik.bg/%D0%BC%D1%8A%D0%BB%D0%BD%D0%B8%D1%8F-%D0%B2-%D0%BF%D0%B8%D0%BA-%D0%B2%D1%8A%D1%80%D1%85%D0%BE%D0%B2%D0%BD%D0%B0%D1%82%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-%D1%81%D0%B5%D0%B7%D0%B8%D1%80%D0%B0-%D0%B3%D0%BE%D1%80%D0%B0%D0%BD%D0%BE%D0%B2-%D0%B7%D0%B0-%D0%BF%D0%B0%D1%80%D1%82%D0%B8%D0%B9%D0%BD%D0%B8%D1%82%D0%B5-%D1%81%D1%83%D0%B1%D1%81%D0%B8%D0%B4%D0%B8%D0%B8-news846713.html", "text": "След разпоредената от главния прокурор проверка за нарушения на Закона за политическите партии при определяне на партийната субсидия за 2018 г., ВАП сезира министъра на финансите, Сметната палата и ВКП, съобщиха от пресцентъра на прокуратурата. На 22.05.2019 г. главният прокурор Сотир Цацаров разпореди на Върховната административна прокуратура проверка по реда на надзора за законност след сезиране от информация в телевизионното предаване за допуснати нарушения на Закона за политическите партии при определяне на партийната субсидия за 2018 г. Според оповестеното от редакционния екип на предаването, тази субсидия е следвало да бъде в размер на 32 128 844 лв., но вместо това е била предоставена /предвидена в бюджета и реално изплатена/ субсидия от 38 684 384 лв. т. е. с 6 519 540 лв. повече. В резултат на тези нарушения, „цената“ на действително получен глас, като размер на партийната субсидия, вместо определените в бюджета 11 лв., незаконосъобразно е увеличена на 13,23 лв. Предметът на проверката бе изясняване дали държавната субсидия за политическите партии през 2018 г. е била определена и изплатена при стриктно спазване на разпоредбите на Закона за политическите партии /чл. 25 – чл. 27/ и дали е налице неправилно определяне и изплащане на суми в размер, по-висок от този по закон. Върховна административна прокуратура извърши в кратки срокове проверката и установи, че информацията в телевизионното предаване отговаря на действителността. На петте политически партии и коалиции / ГЕРБ, БСП за България, Обединени патриоти, ДПС и ВОЛЯ/ неправилно са изплатени суми, значително надвишаващи полагащата се субсидия от 11 лв. за един действителен глас, в нарушение на разпоредбите на чл. 25, чл. 26 и чл. 27 от Закона за политическите партии /ЗПП/. По същия незаконосъобразен начин е формирана и разпределена субсидията за политическите партии по чл. 26 от ЗПП, които не са представени в Народното събрание, но са получили не по-малко от едно на сто от всички действителни гласове на последните парламентарни избори. На 03.06.2019 г. Върховна административна прокуратура сезира министъра на финансите и определи 30-дневен срок, в който да се предприемат необходимите мерки и да се създаде организация за подобряване и контрол при разпределяне на годишната държавна субсидия при стриктно спазване на чл.25- 28 от ЗПП и да започнат незабавни действия за събиране и възстановяване на изплатените в повече суми по годишните субсидии на правоимащите партии за периода 2016 г.– 2018 г. С оглед недопускане в бъдеще на подобни случаи и подобряване управлението на риска, ВАП е указала е на министъра на финансите да приложи законовите възможности за въвеждане на контролни процедури, методологии, механизми и средства при изпълнение на заповедите, определящи начина на разпределение на държавните субсидии. Върховна административна прокуратура сезира и Сметната палата за предприемане на действия, в съответствие със законовите й правомощия за финансов контрол по отношение на политическите партии, съобразно подписаното Споразумение за сътрудничество между Прокуратурата и Палатата. С Резолюция от 03.06.2019 г. ВАП сезира и Върховна касационна прокуратура, предвид събраните данни за извършени престъпления от общ характер от служители на Министерство на финансите. Сподели:", "date": "2019.06.04", "title": "МЪЛНИЯ В ПИК: Върховната прокуратура сезира Горанов за партийните субсидии"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%80%D0%B0%D0%BC%D0%B1%D0%BE-%D0%BD%D0%B0-%D0%BA%D1%80%D0%B0%D0%BA%D0%B0-%D0%BF%D1%80%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%BD%D0%B8%D0%BC%D0%BA%D0%B8%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news846703.html", "text": "Министър-председателят Бойко Борисов се срещна с актьора Силвестър Сталоун. Холивудската знаменитост, изиграла култовата роля на Рамбо, разкри пред премиера невероятните впечатления, с които е останал от нашата страна. \" Вижда се, че индустрията върви, имате невероятни строители\", похвали ни Сталоун, а Борисов обясни, че сме построили 62 км метро. Известният актьор обяви пред премиера, че в момента се снима най-новата час на емблематичната поредица \"Рамбо\". Тя изцяло ще бъде заснета в България, добави Силвестър Сталоун, който показа и трейлъра на филма на министър-председателя. От своя страна Борисов му благодари, тъй като неговото присъствие, а и факта, че у нас се снима най-новата част на \"Рамбо\", вдига имиджа на страната ни. \"Сега може да се конкурираме с Хърватия, където снимаха \"Игра на тронове\", каза с усмивка премиерът. В заключение Сталоун сподели, че много му харесва в България, но зимите тук са доста студени. Бойко Борисов пък добави, че имаме уникални зимни курорти, които актьорът трябва да посети. Сподели:", "date": "2019.06.04", "title": "ПЪРВО В ПИК TV: Рамбо на крака при Борисов (СНИМКИ/ОБНОВЕНА)"}
{"url": "https://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%BF%D0%BE%D1%80%D0%BE%D0%B8%D1%82%D0%B5-%D0%BD%D0%B0%D0%B4-%D0%BF%D0%BB%D0%BE%D0%B2%D0%B4%D0%B8%D0%B2-%D1%83%D0%B4%D0%B0%D0%B2%D0%B8%D1%85%D0%B0-%D0%BC%D0%B5%D0%B3%D0%B7-%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D0%BA%D0%B0-%D0%B9---%D0%B4%D1%8A%D0%B6%D0%B4%D1%8A%D1%82-%D1%83%D0%BD%D0%B8%D0%B6%D0%BE%D1%89%D0%B8-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%BD%D0%B0%D1%82%D0%B0-%D0%B1%D0%B0%D0%B7-news846428.html", "text": "Миглена Каканашева и скандалният й любовник Румен Рончев са станали жертва на поройните дъждове над Пловдив, видя ПИК. Устатата шивачка от Раковски се оплака от природното бедствие чрез кратко клипче в \"Истаграм\". То е офисите на транспортната фирма на Рончев в район Северен, в която като съджурник преди няколко месец влезе и Миглена. Водата е ударила помещенията откъм тавана - явно не е издържал под тежестта на насъбралата се върху покрива вода. Таваните са провиснали, техниката е тотал щета, унижощена е документация, мебелировката също. Запознати коментират, че само в това помещение щетите надхвърлят 40 000 хиляди лева. \"Информирани сме за инцидента. Имуществото е застраховано и няма пострадали граждани. Вече се работи по отводняването на имота\", коментираха от полицията, цитирани от \"Хотарена\". През уикенда над Пловдив падна огромно количествно дъжд - 69 л/кв.м., съобщиха от НИМХ. В Пазарджик са отчетени 37 л/кв.м дъжд, във Враца - 33 л/кв. м., а в Кърджали - 16 л/кв.м. Сподели:", "date": "2019.06.04", "title": "БЕДСТВИЕ: Пороите над Пловдив удавиха Мегз и любовника й - дъждът унижощи транспортната база на Рончев (СНИМКИ)"}
{"url": "https://pik.bg/%D0%BB%D1%83%D0%B4%D0%BE-%D0%B2%D1%80%D0%B5%D0%BC%D0%B5-%D0%BB%D1%8F%D1%82%D0%BE%D1%82%D0%BE-%D0%B8%D0%B4%D0%B2%D0%B0-%D0%B7%D0%B0-%D1%83%D0%B8%D0%BA%D0%B5%D0%BD%D0%B4%D0%B0-%D0%BF%D0%BE%D1%81%D0%BB%D0%B5-%D0%BF%D0%B0%D0%BA-%D1%81%D1%82%D0%B0%D0%B2%D0%B0-%D1%81%D1%82%D1%80%D0%B0%D1%88%D0%BD%D0%BE-news846660.html", "text": "В следобедните часове на много места ще има краткотрайни валежи с гръмотевици. Най-голяма е вероятността за валежи в Западна и Централна България. Възможно е да има градушки, но те ще са с локален характер. Това заяви пред Би Ти Ви синоптикът от НИМХ Анастасия Стойчева. \"Месец юни започна с много валежи. Такива значителни количества валежи, каквито бяха в петък и неделя, не очакваме. Натрупа се много влага в почвата и всеки дъжд може да доведе до допълнителните последствия и за активизирани на свлачища\", обясни тя. \"Температурите през следващите дни ще се увеличават и към края на седмицата очакваме те да достигнат до 30 градуса\", коментира синоптикът от НИМХ. \"През следващата седмица очакваме нов студен фронт, който ще донесе краткотрайни валежи\", разкри Анастасия Стойчева. \"До средата на юни ще продължим с повече валежи, но ще има и все повече продължителни периоди на слънце\", заключи тя. Сподели:", "date": "2019.06.04", "title": "ЛУДО ВРЕМЕ: Лятото идва за уикенда, после пак става страшно"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81-%D0%B6%D0%B5%D1%81%D1%82%D0%BE%D0%BA%D0%B0-%D0%B8%D0%BD%D1%82%D1%80%D0%B8%D0%B3%D0%B0-%D0%B2-%D0%BF%D0%B0%D1%80%D1%82%D0%B8%D0%B9%D0%BD%D0%B0%D1%82%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F---%D0%B1%D1%80%D0%B0%D0%BD%D0%B8-%D0%B4%D1%81-%D0%B4%D0%BE%D0%BD%D0%BE%D1%81-news846706.html", "text": "Писмото, което върви из коридорите на соцмедията, хвърли в ужас журналистите. То тръгва от шефа на телевизията Любомир Коларов и съветничката на Нинова - Бояна Бозанджиева, научи още ПИК. Според официалното писание, което е обръщение към Националния съвет на партията, в което се казва, че депутати и членове на висшите органи на партията застрашават свободата на словото, защото искали да свалят от екран Велизар Енчев. Според отлично осведомени източници на ПИК, хората на Нинова всявали страх в журналистите, че ако бъде свалено предаването на бившия ДС гуру, който бе вкаран по незнайни причини в евролистата на БСП, цялата телевизия щяла да бъде закрита. Безграничната жажда на Корнелия Нинова да всява интриги не спира, дори и след като \"подаде оставка\", поне привидно. Соцлидерката е наредила да се спусне писмо от името на партийната телевизия, която е изцяло на издръжка от червената касичка, че върви репресия срещу нейния нов любимец Велизар Енчев. Всички вкупом започнали да се подписват, под текста, който гласи, че с изказванията си депутатите и членове на НС на БСП застрашавали свободата на словото и дори цитират измислена класация на \"Репортери без граница\", в която те със сигурност няма как да влязат, предвид факта, че обслужват тясно партийните интереси на Корнелия Нинова и хората около нея. Припомняме, че точно по нареждане на соцлидерката, най-четената интернет медия в България - агенция ПИК бе забранена на \"Позитано 20\", заради неудобните въпроси, които задаваме и не се харесват на ръководството на партията. Същото се случи и с още няколко медии. Именно тези, които се опитват да запушват устата на журналистите и ги гонят от централата си, в писмото си зоват за свобода на словото и се изкарват големи радетели за запазването му. По информация на медията ни, въпросното писмо е предназначено единствено за Националния съвет на БСП, като не е отворено. ПИК обаче се сдоби с копие от него и от текста му е видна скандалната демагогия на Корнелия Нинова и кликата около нея. Сподели:", "date": "2019.06.04", "title": "РАЗКРИТИЕ НА ПИК: Корнелия Нинова с жестока интрига в партийната телевизия - брани ДС доносника Велизар Енчев с рекет над журналистите (ДОКУМЕНТ)"}
{"url": "https://pik.bg/%D0%B4%D0%B2%D0%BE%D0%B5%D0%BD-%D1%81%D1%82%D0%B0%D0%BD%D0%B4%D0%B0%D1%80%D1%82-%D0%B2%D0%B8%D1%81%D1%88%D0%B8%D1%8F%D1%82-%D1%81%D1%8A%D0%B4%D0%B5%D0%B1%D0%B5%D0%BD-%D1%81%D1%8A%D0%B2%D0%B5%D1%82---%D0%B3%D1%83%D0%BC%D0%B5%D0%BD-%D0%BF%D0%B5%D1%87%D0%B0%D1%82-%D0%B7%D0%B0-%D0%B1%D0%B5%D0%B7%D0%BE%D0%B1%D1%80%D0%B0%D0%B7%D0%B8%D1%8F%D1%82%D0%B0-%D0%BD%D0%B0-%D0%BB%D0%BE%D0%B7%D0%B0%D0%BD-%D0%BF%D0%B0%D0%BD%D0%BE%D0%B2-%D0%B7%D0%B0%D1%89%D0%BE-%D1%81%D0%B0%D0%BC-news846727.html", "text": "След отшумяването на страстите около отминалите избори за Европейски парламент, обществените погледи отново се насочиха към третата власт в държавата - съдебната. И както много други пъти, така и този път, под публичните прожектори избуяха двойни стандарти, достойни за учебник по политически науки или ПР. Преди 3-4 години политико-икономическият кръг \"Капитал\" и близката до него парламентарна група на тогавашния \"Реформаторски блок\" получиха място в управлението на държавата, защото обещаха \"румънски модел\", борба с корупцията, присъди по дела свързани с високите етажи на властта, отнемане на незаконно придобито имущество. След тези \"крупни\" заявки се създадоха солидни обществени очаквания, на които без съмнение законодателят даде отговор. Но едва след изборите през 2017 г., оставили извън политическия борд трансформиралите се за пореден път прогресивни \"градски\" революционери. В отминалите две години: Тези законодателни промени нямаше да са възможни без активната работа на председателя на Правната комисия на парламента само допреди по-малко от два месеца – Данаил Кирилов. Разбира се, приемането им от Народното събрание доведе и до неговото сатанизиране и дори до долнопробни атаки по негов адрес. Всичко това си има своето обяснение. Ако друг правеше промените, те щяха да са обявявани за радикални и фундаментални, исторически и полезни за борбата с корупцията. Но, защото те са плод на чужд труд, а и засягат конкретни олигархични кръгове, изброените поправки, техните автори, а и тези, които ги прилагат, са подложени на системна атака вече години наред. Защото всичко изброено би следвало да отговори на желанието за \"румънски модел\" и битка с корупцията по високите етажи на властта. Да, ама не. Тези, които вчера най-много искаха борба с корупцията, днес най-много възпрепятстват борбата с нея. И за огромно съжаление в редиците на вторите се е наредил номиналният председател на ВКС. Само вижте проблемните моменти, посочени от правосъдния министър Данаил Кирилов, в доклада на Лозан Панов за работата на ВКС и съдилищата за отминалата 2018 г. Според съдия № 1 е лошо, че депутатите са направили всичко възможно да препятстват желанието на олигарсите да си запазят незаконно придобитото имущество. Тоест, един от тримата големи в съдебната система, на когото всички ние плащаме заплатата като данъкоплатци, иска да ни ощетява като данъкоплатци. Значи за Панов милиардите, които шепа криминални приватизатори, фараони и финансови спекуланти откраднаха от държавата, не трябва да се връщат в хазната. По-добре е част от заграбеното да отива за финансиране на поръчкови кампании из всевъзможни медии, социални мрежи и протести, както и в дълбоките джобове на добре известно в юридическите среди адвокатско лоби и техните марионетки в съдилищата. Но нека не забравяме, че съдебната система е част от трите власти в държавата. Тя не е частна, ние плащаме заплатите на магистратите. А не бойци, биволи и други НПО-та, общо финансирани от бегълци от правосъдието, укрили се, за да избегнат възмездието на закона за източените милиарди. Защо тогава Панов има нещо против битката с корупцията, защо саботира процедурата по отнемане на незаконно придобито имущество? За кого работи той? За нас или за някой друг? Особено като си спомним, че приема в кабинета си и участва в дискусии рамо до рамо с лица публично обслужващи, без да го крият, интереса на фараона Цветан Василев. Похвално е, че Данаил Кирилов запита защо и докога ВСС ще е гумен печат на Панов, търпейки неговите безобразия? Без съмнение, добър знак е, че вече в залата на Съвета не се подвизават провален правосъден министър и съдия, оправдал подсъдимите по САПАРД във време, през което немските им съучастници вече бяха излежали присъдите си. Но дори и без помощта на приятелите си, съдията начело на ВКС очевидно грам не си е взел поука след всички гафове и скандали (включително прословутият \"Апартаментгейт\"), в които се замесиха неговото име, на съпругата му и на собствениците на \"Артекс\". И все пак – оставката е достоен ход. Може би Лозан Панов все някога ще прибегне до нея. Сподели:", "date": "2019.06.04", "title": "ДВОЕН СТАНДАРТ: Висшият съдебен съвет - гумен печат за безобразията на Лозан Панов! Защо само Данаил Кирилов събра смелост да каже истината на магистратите"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0%D1%82%D0%B0-%D0%BC%D0%B0%D1%80%D0%B5%D1%88%D0%BA%D0%B0-%D1%81%D0%B5-%D1%81%D0%BD%D0%B8%D0%BC%D0%B0-%D1%81-%D0%B1%D1%8F%D0%BB-%D1%82%D0%B8%D0%B3%D1%8A%D1%80-%D0%BF%D1%80%D0%B8-%D0%BF%D1%83%D1%82%D0%B8%D0%BD-%D1%81%D0%BD%D0%B8%D0%BC%D0%BA%D0%B8-news846728.html", "text": "Едва месец, след като се върна от Москва, където работи по седем мащабни фотосесии, родната моделка Марешка Глущук отново е в Русия. Плеймейтката продължава да жъне фурор в страната на Путин и в момента отново е ангажирана със заснемането на няколко тематични сесии, сред които и реклама за местен бранд. Марешка издаде какво се случва на снимачната площадка - снима уникални красиви кадри с едно от най-редките животни на планетата, бял тигър. Огромният хищник се казва Вайт и е само на една година. Въпреки това има сериозен опит в шоубизнеса. Автор на сесията отново е руската фотографка Ирина Морозова, която преди няколко седмици засне моделката ни в нежна фотосесия с огромния мечок Стьопа. \"Обичам котките и снимките с тигъра бяха сбъдната мечта за мен\", споделя Марешка, като допълва, че не е имало момент, в който да почувствала страх. Глущук разказва, че от първата им среща се е чувствала спокойна в компанията на Вайт. \"Аз имам котка и знам как да общувам с тях, независимо колко са големи. Позволи ми да го галя, дори ме близна по ръката, а по време на снимачния процес нямаше абсолютно нищо, което да притесни мен или екипа\", сподели тя. Най-впечатлена обаче Марешка остава от необятните сини очи на тигъра. Сподели:", "date": "2019.06.04", "title": "ПЪРВО В ПИК: Плеймейтката Марешка се снима с бял тигър при Путин (СНИМКИ)"}
{"url": "https://pik.bg/50-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8-%D0%BF%D0%BE%D0%BB%D1%83%D1%87%D0%B8%D1%85%D0%B0-%D0%BE%D0%B1%D1%80%D0%B0%D1%82%D0%BD%D0%BE-%D0%B8%D0%B7%D0%B3%D1%83%D0%B1%D0%B5%D0%BD%D0%B8%D1%82%D0%B5-%D1%81%D0%B8-%D0%B2-%D0%B1%D1%83%D1%80%D1%8F%D1%82%D0%B0-%D1%80%D0%B5%D0%B3%D0%B8%D1%81%D1%82%D1%80%D0%B0%D1%86%D0%B8%D0%BE%D0%BD%D0%BD%D0%B8-%D1%82%D0%B0%D0%B1%D0%B5%D0%BB%D0%B8-news846676.html", "text": "Продължава отстраняването на щетите след голямото наводнение в Пловдив. Десетки улици бяха под вода, пострадаха и много домове. А в центъра на града падна мълния, по чуди няма пострадали. В наводнените улици десетки коли са останали без регистрационни табели. В сектор „Пътна полиция” в Пловдив са предадени 80 табели, собствениците на 50 от тях са установени и са им върнати, каза пред Би Ти Ви Атанас Илков, директор на областната дирекция на МВР. Той напомни, че придвижването без регистрационни табели е нарушение на Закона за движение по пътищата. Планът за работа при бедствия и аварии заработи, беше изграден спасителен щаб и всички структури на единната спасителна система бяха налице, отчете Емил Вълков, началник отдел „Обществен ред и управление при кризи” в Пловдив. По думите действията са били адекватни и са свели до минимум последствията от огромното количество дъжд, което се изсипа в града. Падането на такива огромни количества вода на квадратен метър не може да не предизвикат подобни ситуации, водопреносната мрежа не може да ги поеме, уточни Вълков. Сподели:", "date": "2019.06.04", "title": "50 пловдивчани получиха обратно изгубените си в бурята регистрационни табели"}
{"url": "https://pik.bg/%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%BD%D0%B0-%D0%B1%D0%BE%D1%81%D0%BD%D0%B0-%D0%B8-%D1%85%D0%B5%D1%80%D1%86%D0%B5%D0%B3%D0%BE%D0%B2%D0%B8%D0%BD%D0%B0-%D0%B2%D1%81%D0%B5-%D0%BF%D0%BE-%D0%B1%D0%BB%D0%B8%D0%B7%D0%BE-%D0%B4%D0%BE-%D1%81%D0%BC%D1%8F%D0%BD%D0%B0-%D0%BD%D0%B0-%D0%BA%D0%BB%D1%83%D0%B1%D0%B0-%D1%81%D0%B8-%D0%B2-%D0%B8%D1%82%D0%B0%D0%BB%D0%B8%D1%8F-news846632.html", "text": "Преговорите между Рома и Интер за Един Джеко продължаватс пълна сила, твърди Sky Sport Italia, цитиарна от „Спортал”. Според информацията,  босненският национал ще премине при “нерадзурите” за сума между 10 и 12 млн. евро. Първоначално “вълците” поискаха 20 млн. за 33-годишния таран, но сега са склонни да го продадат наполовина по-евтино. Представители на двата клуба ще имат нова среща тази седмица, на която сделката може да бъде финализирана. Самият футболист е договорил личните си условия с Интер. Той ще подпише договор за 3 години, с годишна заплата от 4 млн. евро. Сподели:", "date": "2019.06.04", "title": "Национал на Босна и Херцеговина все по-близо до смяна на клуба си в Италия"}
{"url": "https://pik.bg/61-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D1%82%D1%8A%D1%80%D1%81%D0%B8-%D1%8F%D0%BF%D0%BE%D0%BD%D1%81%D0%BA%D0%B8-%D0%BE%D1%81%D1%82%D1%80%D0%BE%D0%B2-news846715.html", "text": "Силно земетресение разтърси японския остров Торисима в южната част на архипелага Идзу. Магнитудът му е бил 6,1. По данни на Главната метеорологична агенция на Япония, трусът е бил регистриран в 13:40 местно време и е на дълбочина 440 километра под вода. Опасност от цунами няма, успокояват от там. Островите на архипелага Идзу се намират във Филипинското море на Тихия океан, на около 600 километра южно от Токио. Сподели:", "date": "2019.06.04", "title": "6,1 по Рихтер разтърси японски остров"}
{"url": "https://pik.bg/%D0%B8%D0%BD%D0%B4%D0%B8%D1%8F-%D0%BF%D1%83%D1%81%D0%BD%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%B5%D0%BD-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B7%D0%B0-%D0%B6%D0%B5%D0%BD%D0%B8%D1%82%D0%B5-news846675.html", "text": "Сексуалното насилие в Индия попадна във фокуса на общественото внимание след групово изнасилване през 2012 г. на студентка в частен автобус в Делхи, което предизвика възмущение по света. Безплатният превоз за жените ще стане факт през следващите два-три месеца и от него ще могат да се ползват около 850 000 жени. Той ще струва 115 милиона долара годишно и се очаква да увеличи значително сигурността на жените, като същевременно се намали замърсяването на въздуха, обясни на пресконференция представител на общинските власти - водач на малката партия \"Аам Аадми\", спечелила местните избори през 2015 г., обещавайки безплатна питейна вода, субсидирано електричество и достъп на бедните до здравеопазване и по-добро образование. Тя обеща също да подобри сигурността на жените. Мерките за засилване на сигурността в столицата включват и монтирането тази година на 150 000 камери за видеонаблюдение. По данни на ООН Делхи, който има близо 20 милиона жители, е един от най-замърсените градове в света. Общественият транспорт не функционира добре, а удвояването на цените на билетите за метрото в последните месеци накара много хора да се придвижват пеш. През 2016 г. в Индия - страна с население от 1,3 милиарда души - е било съобщено за около 40 000 сексуални нападения. Действителният им брой обаче е много по-голям, но за този род престъпления често се мълчи, тъй като индийско общество все още е силно патриархално, отбелязва агенцията. Общественият транспорт в индийската столица ще стане безплатен за жените, за да се повиши сигурността им, съобщиха властите в Делхи, цитирани от Франс прес. Сподели:", "date": "2019.06.04", "title": "Индия пусна безплатен транспорт за жените"}
{"url": "https://pik.bg/%D0%B1%D0%B8%D0%B2%D1%88-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BD%D0%B0-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%B1%D0%B5-%D0%BE%D1%81%D1%8A%D0%B4%D0%B5%D0%BD-%D0%BD%D0%B0-14-%D0%BC%D0%B5%D1%81%D0%B5%D1%86%D0%B0-%D0%B7%D0%B0%D1%82%D0%B2%D0%BE%D1%80-news846628.html", "text": "Бранителят на турския Бешикташ Адриано Корея бе осъден на 14 месеца затвор за неплатени данъци, съобщава Sport.es. Според информацията, бразилският играч, който е бивш състезател на Барселона, по време на своята състезателна кариера в Испания е укрил данъци на обща стойност 650 000 евро. Съдът осъди Адриано Корея на 14 месеца затвора, но, според испанското законодателство, ако присъдата е първа и не надвишава 24 месеца, то тя има условен характер. Освен това, Адриано ще трябва да плати глоба от 1 млн. евро. В Испания 34-годишният футболист е бил играч на Севиля и Барселона. Четири пъти е шампион на Испания, като има шест купи на Испания и четири Супеиркупи на страната. За тима на Бешикташ Адриано Корея играе от юли 2016 година. Тогава за правата му турският клуб плати 800 000 евро. Сподели:", "date": "2019.06.04", "title": "Бивш футболист на Барселона бе осъден на 14 месеца затвор"}
{"url": "https://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D1%81%D0%B0%D1%89-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%B0%D0%BD%D1%82%D0%B8%D0%BC%D0%BE%D0%BD%D0%BE%D0%BF%D0%BE%D0%BB%D0%BD%D0%BE-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D1%81%D1%80%D0%B5%D1%89%D1%83-%D0%B3%D0%BE%D0%BB%D0%B5%D0%BC%D0%B8-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D1%87%D0%BD%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D0%B8-news846629.html", "text": "Властите в САЩ се подготвят за мащабно разследване по отношение на компаниите Amazon, Apple, Facebook и Google, за възможни нарушения от тяхна страна на антимонополното законодателство, предаде агенция „Ройтерс”, цитирана от „Фокус”. Очаква се пълномощията в хода на разследването да бъдат разделени между Федералната търговска комисия на САЩ, която ще вземе под надзор Amazon и Facebook, и министерството на правосъдието, което ще се заеме с Apple и Google. Едновременно с това, за начало на собствено разследване обявиха и демократите в Камарата на представителите на Конгреса на САЩ. Те имат намерение да проверят дейността на същите Amazon, Apple, Facebook и Google, както и на други технологични гиганти, за да определят, дали тези компании не са станали прекалено големи и влиятелни, заплашвайки по този начин честната конкуренция и интересите на потребителите. Сподели:", "date": "2019.06.04", "title": "Властите в САЩ подготвят антимонополно разследване срещу големи технологични компании"}
{"url": "https://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D0%B4%D0%B5%D0%B9%D0%BD%D0%BE%D1%81%D1%82%D1%82%D0%B0-%D0%BD%D0%B0-%E2%80%9E%D1%85%D1%83%D0%B0%D1%83%D0%B5%D0%B9%E2%80%9D-%D0%BD%D0%B5-%D0%BE%D1%82%D0%B3%D0%BE%D0%B2%D0%B0%D1%80%D1%8F-%D0%BD%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D1%81%D1%82%D0%B0%D0%BD%D0%B4%D0%B0%D1%80%D1%82%D0%B8-news846631.html", "text": "Държавният секретар на САЩ Майк Помпео заяви в интервю за телевизионния канал Euronews, че дейността на китайската телекомуникационна компания „Хуауей” не отговаря на западните стандарти. „В западните страни, където съществува либерална демокрация, има общи ценности. Китайците не разделят тези ценности, заради което и тяхната инфраструктура, техните комуникационни системи, и в конкретния случай – компанията им „Хуауей”, силно се различават”, заявява Помпео. Той отбелязва още, че в Съвета на директорите на „Хуауей” влизат трима члена на Комунистическата партия на Китай, което „дълбоко противоречи” на европейските стандарти. „Европейците винаги се грижат за опазването на личната информация, но тя не остава лична, ако се предава по мрежата, до която има достъп и която се контролира от китайското правителство”, подчертава Помпео. Сподели:", "date": "2019.06.04", "title": "Държавният секретар на САЩ: Дейността на „Хуауей” не отговаря на западните стандарти"}
{"url": "https://pik.bg/%D1%82%D0%B8%D1%80-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%BD%D0%B0-%D0%B5-79-%D0%B8%D0%BC%D0%B0-%D1%80%D0%B0%D0%B7%D0%BB%D0%B8%D0%B2-%D0%BD%D0%B0-%D0%B3%D0%BE%D1%80%D0%B8%D0%B2%D0%BE-news846721.html", "text": "Товарен автомобил с българска регистрация е катастрофирал тази сутрин около 7:20 часа. Инцидентът е станал на главен път Е-79 в близост до Димово, съобщават от МВР. Няма пострадали, на мястото има екипи на полицията и пожарната. Пътният участък е в процес на обезопасяване, поради разлив на гориво на платното. Пътни полицаи регулират трафика, движението в посока за и от \"Дунав мост 2\" се осъществява временно по обходен маршрут. Сподели:", "date": "2019.06.04", "title": "ТИР катастрофира на Е-79, има разлив на гориво"}
{"url": "https://pik.bg/%D0%B1%D0%BE%D0%B3%D0%B0%D1%82%D1%81%D1%82%D0%B2%D0%BE-%D0%B5%D1%82%D0%BE-%D0%BA%D0%BE%D0%B9-%D0%B5-%D0%BF%D1%8A%D1%80%D0%B2%D0%B8%D1%8F%D1%82-%D1%80%D0%B0%D0%BF%D1%8A%D1%80-%D0%B2-%D1%81%D0%B2%D0%B5%D1%82%D0%B0-%D1%87%D0%B8%D0%B5%D1%82%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-%D0%BD%D0%B0%D0%B4%D0%BC%D0%B8%D0%BD%D0%B0-1-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-news846626.html", "text": "Американският рапър Джей Зи стана първият рапър, чието състояние надминава границата от 1 млрд. долара, съобщава „Форбс”. Анализирайки дяловете на изпълнителя в различни компании, недвижимости, колекции на предмети на изкуството, както и доходите му от музикалния бизнес, експертите са стигнали до извода, че от момента на излизането на първия албум на Джей Зи на пазара през 1996 година досега, състоянието му е достигнало 1 млрд. долара. И, както отбелязва изданието, \"и след приспадането на прилична сума, като се вземе предвид начина на живот на изпълнителя\". Най-сериозните си доходи Джей Зи е натрупал от дяловете си в марката шампанско Armand de Brignac Champagne – 310 млн. долара. Още 220 млн. долара му носят инвестиции в различни компании, като например Uber. На трето място е марката на изпълнителя D\"Ussé, създадена съвместно с гиганта сред производителите на спиртни напитки – компанията Bacardi. На такава сума се оценяват и дяловете на Джей Зи в стрийминговата компания Tidal. Останалата част от внушителното състояние на рапъра включва доходите му основно от развлекателната компания  Roc Nation, личният му музикален каталог, както и колекцията му от предмети на изкуството за 70 млн. долара и недвижима собственост. Джей Зи е сценичното име на рапъра Шон Кори Картър, като той е един от най-влиятелните и активни представители на съвременната хип-хоп музика. Той е многократен носител на „Грами”, а през 2018 година излече начело в списъка на най-високоплатените рапъри в света, според „Форбс”. Сподели:", "date": "2019.06.04", "title": "Богатство: Ето кой е първият рапър в света, чието състояние надмина 1 млрд. долара"}
{"url": "https://pik.bg/%D0%BF%D0%B8%D1%89%D0%BD%D0%BE-%D0%BA%D1%80%D0%B0%D0%BB%D1%81%D0%BA%D0%BE-%D0%BF%D0%BE%D1%81%D1%80%D0%B5%D1%89%D0%B0%D0%BD%D0%B5-%D0%B7%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news846634.html", "text": "Посещението на президента на САЩ Доналд Тръмп във Великобритания започна с пищно кралско посрещане, отбелязва в коментарен материал „Индипендънт”, цитирани от „Фокус”. Кралицата изпрати закодирано предупреждение към Тръмп, по отношение на готовността му да разруши институции като ООН, посочва още изданието. На официалния банкет, на който Кралицата беше домакин в балната зала на Бъкингамския дворец, монархът говори за „близкото и дългогодишно приятелство“ между двата съюзника. Все пак тя добави, че „след общите жертви на Втората световна война, Великобритания и САЩ работиха с други съюзници, за да изградят събрание на международни институции, за да се гарантира, че ужасите на войната никога няма да се повторят“. „Докато света се променя, ние завинаги помним първоначалната цел на тези структури – нациите да работят заедно, за да гарантират трудно постигнатия мир“, допълни Кралицата. Президентът на САЩ приветства монарха, като „велика, велика жена“ и похвали ролята на Обединеното Кралство в „могъщото начинание на праведните нации“ на D-Day, чиято 75-а годишнина Тръмп ще отбележи с британския премиер Тереза Мей по-късно тази седмица. Въпреки, че се държеше далеч от политическите послания, Тръмп очевидно изрази своята подкрепа за Брекзит, като заяви, че иска да „утвърди общите ценности, които ще ни обединят задълго в бъдещето – свобода, суверенитет, самоопределение“. Сподели:", "date": "2019.06.04", "title": "Пищно кралско посрещане за Доналд Тръмп във Великобритания (ВИДЕО/СНИМКИ)"}
{"url": "https://pik.bg/%D1%81%D0%B8%D0%BD%D0%B8%D1%82%D0%B5-%D1%81%D0%B8-%D0%B2%D1%80%D1%8A%D1%89%D0%B0%D1%82-%D1%82%D1%80%D0%B8%D0%BC%D0%B0-%D0%BF%D1%80%D0%B5%D0%BE%D1%82%D1%81%D1%82%D1%8A%D0%BF%D0%B5%D0%BD%D0%B8-news846680.html", "text": "Трима от преотстъпените млади футболисти на Левски ще започнат подготовка с тима. На първото занимание на \"Герена\", което ще се състои на 10 юни, ще бъдат Ивайло Найденов, Атанас Кабов и Илия Димитров, пише \"Тема Спорт\". Първият през пролетта бе под наем в Арда, с който спечели промоция в елита. Същото постигна и крилото Кабов, който бе част от Царско село. От Първа лига пък изпадна централният нападател Димитров, който през пролетния полусезон бе в столичния Септември. От последния клуб се очаква Левски да привлече халфа Асен Чандъров. Най-вероятно той също да присъства на първата тренировка на \"сините\" под ръководството на Петър Хубчев. След това на Левски му предстои кратък лагер у нас, а на 18 юни тимът заминава за Австрия. Сподели:", "date": "2019.06.04", "title": "\"Сините\" си връщат трима преотстъпени"}
{"url": "https://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D0%B1%D1%80%D0%B8%D1%82%D0%B0%D0%BD%D0%BA%D0%B0-%D1%81%D0%BC%D1%8F%D1%82%D0%B0%D0%BB%D0%B0-%D1%87%D0%B5-%D0%B5-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D0%BD%D0%BE-%D0%BB%D0%B5%D0%BA%D0%B0%D1%80%D0%B8%D1%82%D0%B5-%D0%B9-%D0%BA%D0%B0%D0%B7%D0%B0%D0%BB%D0%B8-%D1%87%D0%B5-%D0%B8%D0%BC%D0%B0-%D1%80%D0%B0%D0%BA-news846635.html", "text": "Жителка на британското графство Лестършир смятала, че е бременна, но когато отишла на лекар, се оказало че има рак, съобщава Leicestershire Live. Според информацията, 27-годишната Сам Броедбент, която е майка на две деца, се почувствала странно през ноември 2017 година. По думите й, тя изпитвала усещания, които имала и при бременностите си. След втората си бременност обаче Сам била с противозачатъчни импланти. Жената решила да се подложи на изследвания, в резултат на които станало ясно, че има рак на шийката на матката. Сам веднага била оперирана, а след това преминала курс на радиотерапия. След това лекарите й казали, че е успяла да оздравее. Няколко месеца по-късно обаче жената отново се почувствала зле. Изследванията открили три нови разсейки - в червата и малкия таз. Една от разсейките, според лекарите, била неоперабилна, тъй като била прекалено близо до артерии и органи. В момента съпругът на Сам събира средства за скъпоструващо лечение - курс на протонна терапия. Жената не губи присъствие на духа и вярва, че отново ще успее да пребори болестта. Сподели:", "date": "2019.06.04", "title": "Ужасяващо: Британка смятала, че е бременна, но лекарите й казали, че има рак"}
{"url": "https://pik.bg/%D0%BC%D0%B0%D0%B9%D0%BA-%D0%BF%D0%BE%D0%BC%D0%BF%D0%B5%D0%BE-%D0%BF%D1%80%D0%B8%D0%B7%D0%BE%D0%B2%D0%B0-%D0%B5%D0%B2%D1%80%D0%BE%D0%BF%D0%B0-%D0%B4%D0%B0-%D0%B8%D0%B7%D0%B3%D1%80%D0%B0%D0%B4%D0%B8-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%B0-%D0%BE%D1%82-%D1%80%D1%83%D1%81%D0%B8%D1%8F-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B0-%D0%B1%D0%B0%D0%B7%D0%B0-news846633.html", "text": "Държавният секретар на САЩ Майк Помпео призова европейските страни да изградят независима от Русия енергийна база, оценявайки рисковете от реализацията на проекта „Северен поток-2”. Помпео заяви това в интервю за телевизионния канал  RTL. „В САЩ просто се надяваме, че Европа ще се отнесе с цялата сериозност към въпроса за необходимостта от диверсификация и безопасна енергийна база, която не е свързана с Русия”, отбеляза първият дипломат на САЩ. Той напомни за историята в отношенията между Европа и Русия и заяви, че Москва използва серия от инструменти за оказване на натиск над Европа. „Наясно сме, че при конфликт Русия ще използва всички възможни инструменти, за да може Европа да плаща колкото се може по-скъпо, взимайки решения за интересите си”, отбелязва Помпео. Той изразява надежда, че Европа ще вземе „правилното решение”, като не изключи въвеждането от страна на САЩ на санкции срещу холандските компании, свързани със „Северен поток-2”. Сподели:", "date": "2019.06.04", "title": "Майк Помпео призова Европа да изгради независима от Русия енергийна база"}
{"url": "https://pik.bg/%D0%BC%D0%B5%D0%B9-%D0%B4%D0%BE%D0%B2%D0%BE%D0%BB%D0%BD%D0%B0-%D0%BE%D1%82-%D0%BE%D1%82%D0%BB%D0%B8%D1%87%D0%BD%D0%B8%D1%82%D0%B5-%D1%81%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D1%81-%D1%82%D1%80%D1%8A%D0%BC%D0%BF-news846636.html", "text": "Британският премиер Тереза Мей ще настоява, че отношенията между САЩ и Обединеното кралство са „отлично партньорство, но може да ги направим още по-добри“, когато посрещне американския президент Доналд Тръмп на „Даунинг Стрийт” №10 днес, в едно от своите последни действия като лидер на консерваторите, посочва в коментарен материал британското издание „Гардиън”, цитирано от „Фокус”. Само дни преди да напусне лидерския пост на нейната партия, премиерът и нейния съпруг Филип Мей, ще приветстват американския президент за разговори в правителствената сграда. Тръмп и Мей няма да проведат лична двустранна среща, но ще присъстват на редица други събития, старателно подготвени, за да подчертаят връзките между двете страни. Двамата лидери ще започнат деня, като домакинстват съвместно на бизнес закуска с представители на американски и британски фирми, подчертавайки предимствата на двустранна сделка за свободна търговия след Брекзит. Говорейки за отношенията между двете страни, британският премиер ще заяви, че „имаме отлично партньорство, но вярвам, че можем да го направим дори по-добро. С двустранно споразумение за свободна търговия, с по-широко икономическо сътрудничество и чрез продължаване на съвместната работа за укрепване, оформяне и въздействие върху световната икономика, и нейните правила, и институции, като поддържаме пазарите свободни, справедливи и отворени, и поддържаме конкурентноспособността на нашите индустрии“. Тръмп заяви вчера, че „голяма търговска сделка е възможна, след като Великобритания се отърве от оковите“. Сподели:", "date": "2019.06.04", "title": "Мей доволна от отличните си отношения с Тръмп"}
{"url": "https://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%BE-%D1%81%D1%82%D0%B5%D1%84%D0%B0%D0%BD-%D0%B4%D0%B0%D0%BD%D0%B0%D0%B8%D0%BB%D0%BE%D0%B2-%D0%BF%D1%80%D0%BE%D0%BC%D0%B5%D0%BD%D0%B8-%D0%B7%D0%B0%D0%B2%D0%B5%D1%89%D0%B0%D0%BD%D0%B8%D0%B5%D1%82%D0%BE-%D1%81%D0%B8-%D1%81%D0%BB%D0%B5%D0%B4-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D1%81%D0%B8%D0%BD%D0%B0-%D1%81%D0%B8-news846575.html", "text": "Извънбрачният син на бившия културен министър Стефан Данаилов очаква появата на първородното си дете тази есен, пише столичен седмичник. Доведеният му син Росен Цанков отдавна направи Ламбо дядо на близнаците Виктор и Александра, които са тийнейджъри, но радостта му, че ще стане дядо на свой биологичен внук, била неописуема. Кръвният син на актьора Владимир се ожени в САЩ на 9 декември 2017 г., навръх 75-ия юбилей на баща си. Съпругата на младежа Виктория е американка и двамата миналото лято гостуваха в България на майката на Данаилов-младши – Ирен, и на баща му Стефан. 76-годишният актьор е в трескава подготовка за посрещането на Владко от Америка. Синът му пристигал специално за премиерата на Мастера „Актрисата” в Народния театър. Владко възнамерявал лично да му съобщи новината, но бъбриви приятели на сина на Бате Серго провалили изненадата. „Ако имам момче, ще се казва на баща ми – Стефан. Ако е момиче, на майка ми – Ирен”, обяви Данаилов-младши, който завърши икономика и учи второ висше - медицина в американския университет „Джон Едуардс-Маршал”. Заради следването му двамата със съпругата му Виктория се преместили да живеят в Хънтингтън, щата Вирджиния. Запознати с финансовото състояние на бившия министър разкриват, че те възлизали на около 1 млн. лв. В нотариално завереното завещание звездата от „На всеки километър” е помислил и за доведените си внуци, деца на Росен Цанков – син на син на покойната му съпруга Мария от брака й с режисьора Вили Цанков. Те също щели да получат част от спестяванията му. Тъй като засега Владко не изявявал никакво желание да се върне да живее в България, а планирал да работи като лекар в Америка, когато се дипломира след няколко години, татко му оставял обширния си апартамент в „Лозенец”, както и двете си коли - едната, от които е сребрист „Мерцедес”, на Росен и на племенницата си Росица Обрешкова, както и на техните деца. По волята на Ламбо къщата му в полупланинското пловдивско село Марково ще бъде ползвана поравно от всички негови роднини. Кино легендата им е оставил вратичка - ако всички се споразумеят, че не я искат, да я продадат и да разделят парите. Логично наследствените земи на Мария Данаилова в Елена и великотърновското село Миндя, оставали за сина й Росен. Богатият снимков и документален архив, който държал вкъщи, актьорът завещавал на племенницата си Росица, която е режисьор и преподавател в НАТФИЗ. Стефан Данаилов смятал, че именно тя най-добре ще съхрани семейната история и ще се грижи ценни снимки и документи да бъдат запазени, а след години предадени в музеите на Народния театър и НАТФИЗ. Сподели:", "date": "2019.06.04", "title": "ИЗНЕНАДВАЩО: Стефан Данаилов промени завещанието си след сватбата на сина си"}
{"url": "https://pik.bg/%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8%D1%82%D0%B5-%D1%81%D0%B8%D0%BB%D0%B8-%D0%BD%D0%B0-%D0%BB%D0%B8%D0%B1%D0%B8%D1%8F-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D1%85%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82-%D1%83%D0%B1%D0%B8%D0%BB-%D0%B2%D0%BE%D0%B5%D0%BD%D0%BD%D0%BE%D1%81%D0%BB%D1%83%D0%B6%D0%B5%D1%89-news846637.html", "text": "Отряд на армейските специални сили на Либия е ликвидирал терорист, взел участие в нападението над патрул жандармеристи в Триполи, съобщава агенция Al-Watania, цитирани от „Лайф”. Уточнява се, че нападението, в резултат на което един военнослужещ загина, е било организирано от терориста от ИГИЛ Абдел Рахман Мабсут. „Мабсут е хвърлил граната по патрула жандармеристи, след което успял да се скрие в близка сграда. Отряд от амрейските специални сили е превзел с щурм сградата, след като станало ясно, че терориста не е взел заложници. При щурма Мабсут е бил ликвидиран”, се посочва в съобщението. Сподели:", "date": "2019.06.04", "title": "Специалните сили на Либия ликвидираха терорист, убил военнослужещ"}
{"url": "https://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-17-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D0%B0%D0%B2%D1%82%D0%BE%D0%B1%D1%83%D1%81-%D1%81-%D1%83%D1%87%D0%B5%D0%BD%D0%B8%D1%86%D0%B8-%D0%B2-%D1%8F%D0%BF%D0%BE%D0%BD%D0%B8%D1%8F-news846642.html", "text": "Най-малко 17 ученици са пострадали при голям пътно-транспортен инцидент в Япония с участието на ученически автобус, съобщава РЕН ТВ, като се позовава на информация от местни медии. Според данните, четири автомобила и автобус, превозващ ученици, са се сблъскали на шосе в префектура Тотиги. Уточнява се, че автобусът е карал децата на екскурция. Всички пострадали са били настанени в близки болници с различни травми. Японската полиция е започнала разследване на обстоятелствата около инцидента Сподели:", "date": "2019.06.04", "title": "Най-малко 17 пострадали при катастрофа с автобус с ученици в Япония"}
{"url": "https://pik.bg/%D0%BC%D0%B0%D1%81%D0%BE%D0%B2%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%BB%D0%BE%D0%BD%D0%B4%D0%BE%D0%BD-%D1%81%D1%80%D0%B5%D1%89%D1%83-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news846641.html", "text": "Хиляди протестиращи се очаква днес да залеят улиците на Лондон, на втория ден от официалното посещение на президента на САЩ Доналд Тръмп във Великобритания, докато американският лидер се готви да проведе разговори с Тереза Мей, отбелязва британското издания „Ивнинг Стандарт”, цитирани от „Фокус”. Основната демонстрация срещу посещението на Тръмп е насрочена за днес, като се очаква около 250 000 души да тръгнат от площад Трафалгар до „Даунинг Стрийт” №10. Лейбъристкият лидер Джереми Корбин се подготвя да поведе демонстрацията, която е планирано да съвпадне с разговорите на президента на САЩ с британския премиер. Корбин заяви, че ще се обърне към демонстрантите днес „в знак на солидарност с тези които Тръмп напада в Америка, по света и в нашата собствена страна“. Протестите са предшествани от огромна операция по сигурността, която започна вчера в столицата, като „Скотланд Ярд” затвори улици около Бъкингамския дворец и „Даунинг Стрийт”. В операцията по гарантиране на сигурността участват около десет хиляди полицаи и е на стойност 25 милиона паунда. Това означава, че хилядите активисти няма да могат да демонстрират пред входа на „Даунинг Стрийт”. Сподели:", "date": "2019.06.04", "title": "Масови протести в Лондон срещу Доналд Тръмп"}
{"url": "https://pik.bg/%D1%81%D0%B5%D0%BD%D0%B0%D1%82%D1%8A%D1%82-%D0%BD%D0%B0-%D1%81%D0%B0%D1%89-%D0%B7%D0%B0%D0%B1%D1%80%D0%B0%D0%BD%D0%B8-%D0%B4%D0%BE%D0%BF%D1%83%D1%81%D0%BA%D0%B0%D0%BD%D0%B5%D1%82%D0%BE-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%87%D1%83%D0%B6%D0%B4%D0%B5%D0%BD%D1%86%D0%B8-%D0%BD%D0%B0%D0%BC%D0%B5%D1%81%D0%B2%D0%B0%D0%BB%D0%B8-%D1%81%D0%B5-%D0%B2-%D0%B8%D0%B7%D0%B1%D0%BE%D1%80%D0%B8-news846643.html", "text": "Сенатът на САЩ подкрепи законопроект за забрана за влизането на територията на страната на лица, причастни към намеса в избори в други страни, съобщава РИА „Новости”. Отбелязва се, че законът е бил представен през 2018 година от сенатора-демократ от щата Илинойс Дик Дурбин. Проектът, който е получил името „Закон за ограничаване”, предлага забраната за влизане в САЩ на лица, за които се подозира, че са се намесвали в избори. Законопроектът трябва да бъде утвърден и от Камарата на представителите, след което ще бъде представен за подпис от президента за да получи законна сила. Сподели:", "date": "2019.06.04", "title": "Сенатът на САЩ забрани допускането в страната на чужденци, намесвали се в избори"}
{"url": "https://pik.bg/%D0%BE%D1%82%D0%BD%D0%BE%D0%B2%D0%BE-%D0%BE%D0%BF%D0%B0%D1%81%D0%BD%D0%BE-%D0%B2%D1%80%D0%B5%D0%BC%D0%B5-%D0%BE%D0%B1%D0%BB%D0%B0%D1%86%D0%B8-%D0%B8%D0%BD%D1%82%D0%B5%D0%BD%D0%B7%D0%B8%D0%B2%D0%BD%D0%B8-%D0%B2%D0%B0%D0%BB%D0%B5%D0%B6%D0%B8-%D1%81-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%86%D0%B8-%D0%BD%D0%B0-%D0%BC%D0%B5%D1%81%D1%82%D0%B0-%D0%B3%D1%80%D0%B0%D0%B4%D1%83%D1%88%D0%BA%D0%B8-%D0%B6%D1%8A%D0%BB%D1%82-%D0%BA%D0%BE%D0%B4-%D0%B7%D0%B0-1-news846638.html", "text": "Облачността днес ще е значителна и с временни прекъсвания ще продължи да вали дъжд, съобщават от Националния институт по метеорология и хидрология (НИМХ) на сайта си. Главно в Западна и Централна България краткотрайните валежи, на места, отново ще са интензивни, придружени с гръмотевици, градушки и временно усилване на вятъра. Привечер валежите ще отслабват и на много места ще спрат. Над източните райони облачността временно ще се разкъсва и намалява. Ще има и валежи, но на по-малко места и по-слаби. В западната половина от страната ще е почти тихо, в източната ще духа до умерен югоизточен вятър. Максималните температури ще са между 20 и 25 градуса. Атмосферното налягане ще бъде близко до средното за юни и ще остане без съществена промяна. Жълт код за обилни валежи и гръмотевици е обявен за 15 области на страната. Краткотрайни интензивни дъждове с гръмотевици, градушки и временно усилване на вятъра ще има в областите Видин, Монтана, Враца, Плевен, Габрово, Ловеч, София – град, София – област, Перник, Кюстендил, Благоевград, Пазарджик, Пловдив, Смолян и Кърджали. Количествата валежи ще бъдат до 20 - 25 л/кв.м, на отделни места в планинските части - и повече. Над планините ще се развива купеста и купесто-дъждовна облачност и на много места ще има краткотрайни валежи от дъжд с гръмотевични бури. Ще духа до умерен вятър: в масивите от Западна България – от запад-северозапад, а в Източна - от юг-югоизток. Максималната температура на височина 1 200 метра ще достигнат около 16 градуса, на 2 000 метра – около 9 градуса. По Черноморието облачността ще е разкъсана, на места ще има превалявания от дъжд и гръмотевици. Ще духа слаб до умерен вятър от изток-югоизток. Максимални температури на въздуха ще достигне между 21 и 24 градуса. Температурата на морската вода се очаква да е между 21 и 23 градуса, на север от нос Калиакра ще достигне около 17 градуса . Вълнението на морето ще е 1 - 2 бала. Сподели:", "date": "2019.06.04", "title": "ОТНОВО ОПАСНО ВРЕМЕ: Облаци, интензивни валежи с гръмотевици, на места градушки. Жълт код за 15 области в страната (КАРТИ)"}
{"url": "https://pik.bg/%D0%BC%D0%B5%D0%BA%D1%81%D0%B8%D0%BA%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D1%81%D0%B0%D1%89-%D0%B7%D0%B0-%D0%B2%D1%8A%D0%B7%D0%BC%D0%BE%D0%B6%D0%B5%D0%BD-%D1%80%D1%8A%D1%81%D1%82-%D0%BD%D0%B0-%D0%B1%D1%80%D0%BE%D1%8F-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-news846647.html", "text": "Мексиканските власти предупредиха САЩ за възможен ръст на броя на мигрантите към страната, в случай на въвеждане на новите американски мита, предаде РИА „Новости”, цитирана от „Фокус”. Агенцията се позовава на съвместно изявление на външното министерство, министерството на икономиката и министерството на селското стопанство на Мексико. „Без важните мексикански усилия миграцията към САЩ би се увеличила с 250 хиляди души само през 2019 година. Ако митата бъдат въведени, миграционните потоци биха станали още по-многочислени, а двете икономики по-малко конкурентноспособни на външните пазари и по-малко процъфтяващи на вътрешните“, се казва в изявление на мексиканските власти. Във връзка с това Мексико отново предлага на САЩ да работят над решението на съвместните предизвикателства. Сподели:", "date": "2019.06.04", "title": "Мексико предупреди САЩ за възможен ръст на броя на мигрантите"}
{"url": "https://pik.bg/%D0%B5%D1%82%D0%BE-%D1%85%D1%80%D0%B0%D0%BD%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%BF%D0%BE%D0%BC%D0%B0%D0%B3%D0%B0%D1%82-%D0%B7%D0%B0-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D0%BD%D0%B5-%D0%BD%D0%B0-%D0%BC%D0%B0%D0%B7%D0%BD%D0%B8%D0%BD%D0%B8%D1%82%D0%B5-%D0%B2-%D0%BA%D0%BE%D1%80%D0%B5%D0%BC%D0%BD%D0%B0%D1%82%D0%B0-%D0%BE%D0%B1%D0%BB%D0%B0%D1%81%D1%82-news846624.html", "text": "Искате да отслабнете, без да се потите в залата за фитнес? Ако отговорът е \"Да\", със сигурност ще се зарадвате да научите, че това е възможно чрез промени в начина на хранене и консумацията на определени продукти. Въпросните храни помагат за намаляване на мазнините в коремната област, както и срещу неприятното подуване на стомаха, съобщава \"Дейли Стар\", цитирани от Нова телевизия. Изданието се позовава на британска диетоложка. Нутриционистката Тери-Ан Нънс препоръчва седем хранителни продукта, консумацията на които се свързва с резултатно преборване на т.нар. централно затлъстяване: Фибрите играят важна роля за правилното функциониране на храносмилателната система. Най-лесната промяна, която могат да направят хората, желаещи да отслабнат, е да включват повече фибри в менюто си. За целта Тери-Ан Нънс препоръчва рафинираните храни като бял хляб и паста да се заменят с пълнозърнести - кафяв хляб, кафява паста, кафяв ориз. В храненето трябва да присъстват и повече овесени ядки, ечемик, ръж. Освен че е вкусно, авокадото е богато на мононенаситена мазнина, която помага за контролиране на кръвната захар и за намаляване на висцералната мазнина, свързвана с повишен риск от диабет. Хората, залъгващи глада си с ядки, имат по-малко мазнини в коремната област от тези, които залагат на обичайните въглехидратни изкушения. Заменете изобилстващите на въглехидрати закуски с протеинови. Яйцата са отлична закуска, богата на протеини, която помага за отслабване и за намаляване на мазнините в коремната област. Бананите съдържат магнезий и калий, които противодействат на ефектите от солените преработени храни, които могат да причинят подуване на стомаха. Йогуртът стимулира полезните бактерии в червата и противодейства на \"лошите\", като по този начин помага да се предотврати подуването на стомаха. Ако искате да се сдобиете с плосък корем, опитайте се да замените традиционния чай със зелен. Само една чаша зелен чай е достатъчна, за да се увеличат антиоксидантите в кръвта, известни като катехини. Най-важният сред тях е епигалокатехин галат, който подобрява метаболизма. Сподели:", "date": "2019.06.04", "title": "Ето храните, които помагат за намаляване на мазнините в коремната област"}
{"url": "https://pik.bg/%D0%BC%D0%B0%D0%B9%D0%BA-%D0%BF%D0%BE%D0%BC%D0%BF%D0%B5%D0%BE-%D1%83%D0%B1%D0%B5%D0%B4%D0%B5%D0%BD-%D1%87%D0%B5-%D1%81%D0%B0%D1%89-%D0%B8-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D1%81%D1%82%D1%80%D0%B0%D0%BD%D0%B8-%D0%BD%D1%8F%D0%BC%D0%B0%D1%82-%D1%81%D1%8A%D1%89%D0%B5%D1%81%D1%82%D0%B2%D0%B5%D0%BD%D0%B8-%D1%80%D0%B0%D0%B7%D0%BB%D0%B8%D1%87%D0%B8%D1%8F-%D0%B2-%D0%BF%D0%BE%D0%B4%D1%85%D0%BE%D0%B4%D0%B0-%D0%BA%D1%8A%D0%BC-%D0%B8%D1%80-news846639.html", "text": "Държавният секретар на САЩ Майк Помпео заяви, че позициите на Вашингтон и на европейските страни по отношение на Иран, не се разминават по ключовите въпроси, съобщи телевизия Euronews, цитирана от „Фокус”. Американският първи дипломат се намира в Хага, за участие в Глобалната среща за предприемачество, която ще се проведе на на 4 и 5 юни. „Няма различия по основните въпроси – категоричен е Помпео. - Аз чух как британският външен министър Джереми Хънт говореше за това, че имаме общо мнение относно заплахите от страна на Иран. Ние се разминахме в подходите към Съвместния всеобхващащ план за действие за иранската ядрена програма и ние имаме свой анализ за това, как по най-успешен начин да попречим на Иран да придобие ядрени оръжия“. По неговите думи, „това е технически въпрос, по който ние се разминаваме. Мисля, обаче, че европейците и американците имат до голяма степен общо разбиране за тенденциите, целите, рисковете и заплахите“. Сподели:", "date": "2019.06.04", "title": "Майк Помпео убеден, че САЩ и европейските страни нямат съществени различия в подхода към Иран"}
{"url": "https://pik.bg/%D0%B8%D0%B3%D1%80%D0%B0%D1%87-%D0%BD%D0%B0-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D1%81-%D1%88%D0%B0%D0%BD%D1%81-%D0%B4%D0%B0-%D0%B8%D0%B3%D1%80%D0%B0%D0%B5-%D0%B2-%D1%82%D1%83%D1%80%D0%BD%D0%B8%D1%80%D0%B0-%D0%B7%D0%B0-%D0%BA%D1%83%D0%BF%D0%B0%D1%82%D0%B0-%D0%BD%D0%B0-%D0%B0%D1%84%D1%80%D0%B8%D0%BA%D0%B0-news846640.html", "text": "Футболистът на ЦСКА-София Жоржиньо попадна в разширения състав на Гвинея-Бисау за предстоящия турнир за Купата на африканските нации, съобщава „Спортал”. Фланговият нападател на “червените” е в групата от 29 играчи на селекционера Басиро Канде за надпреварата, която ще се проведе този месец в Египет. В списъка е и бившият играч на “червените” Тони Силва, който в момента е собственост на египетския Ал Итихад. Жоржиньо направи добър сезон с екипа на ЦСКА-София. Той се отличи с 5 гола и 3 асистенции в 33 шампионатни мача за тима. 23-годишният футболист е собственост на Сент Етиен и игра на “Българска армия” под наем. Все още не е ясно дали “червените” ще го откупят. Другите по-интересни имена в състава на Гвинея-Бисау са Марсело Джало от Фулъм, Морето Касама от Реймс и Зезиньо от словашкия Сеница, който е капитан на отбора. За западноафриканската страна това ще е второ участие на континенталното първенство. През 2017 година тимът не успя да преодолее груповата фаза. Гвинея-Бисау ще продължи подготовката си в Порто, където ще иизграе контрола с Ангола на 8 юни. В първия си мач от турнира отборът ще се изправи срещу Камерун на 25 юни. Сподели:", "date": "2019.06.04", "title": "Играч на ЦСКА-София с шанс да играе в турнира за Купата на Африка"}
{"url": "https://pik.bg/-news569496.html", "text": "Става тъмно. Баща се провиква от балкона: - Иванчо, мислиш ли да се прибираш вкъщи? - Мисля, тате! - крещи в отговор сина. - Е, и? - Тате, дай ми още час да помисля! Сподели:", "date": "2019.06.04", "title": "ВИЦОВЕ"}
{"url": "https://pik.bg/-news571704.html", "text": "Морална криза е да си ядеш сланината с уиски само защото ти е свършила домашната ракия. Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569495.html", "text": "Блондинка оставя автомобила си на ремонт. След два дни влиза в сервиза и казва на монтьора: - Идвам да си взема колата! - Един момент, госпожице, само да й сложа свещите... - О, много ви благодаря, обаче аз ще се прибера по светло... Сподели:", "date": "2019.06.04", "title": "ВИЦОВЕ"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D1%81%D0%B0%D1%89-%D0%BE%D0%B4%D0%BE%D0%B1%D1%80%D0%B8%D1%85%D0%B0-%D0%B4%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D1%84-16-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news846613.html", "text": "САЩ одобриха доставката на изтребители F-16 за България, на стойност 1,7 милиарда долара, предаде РИА „Новости”,цитирана от \"Фокус\". Медията се позовава на Агенцията за отбранително сътрудничество към структурите на Пентагона. Продажбата на изтребителите е одобрена от Държавния департамент на САЩ, който оценява политическите рискове при подобни сделки. Дипломатическото ведомство е достигнало до извода, че продажбата на самолетите „ще спомогне за осъществяване на задачите на външната политика и националната сигурност на САЩ, ще помогне за укрепване на сигурността на НАТО и сигурността на ключов партньор на САЩ“. България иска да закупи осем самолета с модификация F-16 C/D Block 70/72, десет двигателя за тях, десет комуникационни системи, както и друго оборудване и боеприпаси. Одобряването на сделката от властите в САЩ не означава, че тя задължително ще се състои. Преговорите се водят между правителството на България и производителя на самолетите Lockheed Martin, допълва агенцията. Сподели:", "date": "2019.06.04", "title": "ГОРЕЩА НОВИНА: САЩ одобриха доставката на изтребители Ф-16 за България"}
{"url": "https://pik.bg/%D1%80%D0%B0%D0%B7%D0%BF%D0%B8%D1%82%D1%8A%D1%82-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-%D1%81%D1%80%D0%B5%D1%89%D1%83-%D0%B4%D0%B6%D1%83%D0%BB%D0%B8%D0%B0%D0%BD-%D0%B0%D1%81%D0%B0%D0%BD%D0%B4%D0%B6-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D0%B8-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news846599.html", "text": "Шведски съд отхвърли искането за задържане на Джулиан Асандж. Това обаче не отменя делото за изнасилване срещу основателя на „Уикилийкс”, съобщават световните агенции, цитирани от БТВ. Според съдебното решение, не е необходимо Асандж да бъде екстрадиран в Швеция, за да бъде разпитан. Това може да стане и във Великобритания, където той излежава 50-седмична присъда за нарушаване на наложената му гаранция през 2012 г. Основателят на „Уикилийкс” се бори да не бъде екстрадиран в Съединените щати по обвинения в публикуване на секретна информация. Сподели:", "date": "2019.06.04", "title": "Разпитът по делото за изнасилване срещу Джулиан Асандж може да бъде и във Великобритания"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8%D0%B7%D0%BF%D1%80%D0%BE%D0%B1%D0%B2%D0%B0-%D0%BD%D0%BE%D0%B2%D0%B0-%D0%BF%D1%80%D0%B8%D1%87%D0%B5%D1%81%D0%BA%D0%B0-%D0%B2%D0%B7%D1%80%D0%B8%D0%B2%D0%B8-%D0%BD%D0%B5%D1%82%D0%B0-%D1%81%D0%BD%D0%B8%D0%BC%D0%BA%D0%B8-news846511.html", "text": "Преди дни американският президент Доналд Тръмп реши да изпробва нова прическа – нещо, което досега не се беше случвало, откакто зае най-високия политически пост в Съединените щати. Експериментът му беше приет нееднозначно от потребителите в Туитър. Тръмп беше гост на паство във Вирджиния, където посети църква, за да държи реч. По време на посещението си той свали шапката си с козирка и прическата му изглеждаше коренно различно. Косата му, за която дълго се спекулираше, че е тупе, сега беше сресана и зализана назад, както можете да видите от снимките. Коментарите в социалните мрежи не закъсняха. “Тръмп свали шапката си и косата му изглежда някак… нормално? Това означава, че обичайната прическа е съзнателен избор”, написа потребител. Появиха се и колажи, които сравняват американския президент с героя от “Завръщане в бъдещето 2” Биф Танън. Подобно сравнение не се прави за първи път, тъй като героят от филма и като история, и като визия много напомня за Доналд Тръмп. “Достигнахме този етап”, написаха някои потребители и споделиха колаж на Танън и Тръмп един до друг. Американският президент в момента е на посещение във Великобритания, но вече е със старата си прическа. Сподели:", "date": "2019.06.04", "title": "Доналд Тръмп изпробва нова прическа, взриви нета (СНИМКИ)"}
{"url": "https://pik.bg/%D0%B7%D0%B0%D0%B1%D0%B8%D0%B2%D0%BA%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%80%D0%B0%D0%B7%D0%BB%D1%8E%D0%B1%D0%B8-%D0%B2%D0%B0%D0%BB%D0%B5%D1%80%D0%B8-%D0%B1%D0%BE%D0%B6%D0%B8%D0%BD%D0%BE%D0%B2-%D0%BA%D1%80%D0%B8%D1%81%D0%B8%D1%8F-%D1%81%D1%82%D0%B0%D0%BD%D0%B0-%D0%BD%D0%B0-15-%D1%81-%D0%BD%D0%BE%D0%B2%D0%BE-%D0%B3%D0%B0%D0%B4%D0%B6%D0%B5-%D1%81%D0%BD%D0%B8%D0%BC%D0%BA%D0%B0-news846455.html", "text": "С гадже отпразнува 15-я си рожден ден младата певица Крисия Тодорова. Любимката на цяла България отбеляза личния си празник с емоционални снимки в социалната мрежа. Крисия сподели и кадър от морското парти, на който за първи път позира с младеж, за който се предполага, че й е гадже. Двамата са заснети в стила \"Следвай ме\", станал истинска модна вълна в инстаграм. На снимката се вижда Крисия и само ръката на младежа зад нея. Снимките са придружени с текст \"Завинаги”, от което ясно личи, че младата певица е наистина привързана към приятеля си. Въпреки, че Крисия се старае да не привлича внимание към личния си живот, според слуховете, приятелят й е Ясен Владимиров, който също е на 15 години. Двамата са съученици от музикалното училище \"Любомир Пипков\" в София, пише \"Хотнюз\". Макар че връзката им е още детска, двамата вече ходиха заедно на почивка и се плацикаха в басейн, но отново не са се снимали заедно. Младежите споделят една компания, която обикаля кафенета по столицата и често събиранията им са белязани от песни и танци. Преди няколко месеца Крисия изкара кратка авантюра и с Валери Божинов-младши, за което ПИК писа. Двамата излизаха на срещи из столичните молове, но бързо се разлюбиха. Познати на майката на Валерко, Алисия, разкриват, че заради разликата във възрастта им. Крисия е кака на Валерко с 4 години. Сподели:", "date": "2019.06.04", "title": "ЗАБИВКА: След като разлюби Валери Божинов, Крисия стана на 15 с ново гадже (СНИМКА)"}
{"url": "https://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-30-%D1%83%D0%B1%D0%B8%D1%82%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B0%D1%80%D0%BC%D0%B8%D1%8F%D1%82%D0%B0-%D0%B2-%D1%81%D1%83%D0%B4%D0%B0%D0%BD-%D1%80%D0%B0%D0%B7%D0%BF%D1%80%D1%8A%D1%81%D0%BD%D0%B0-%D1%81%D0%B5%D0%B4%D1%8F%D1%89%D0%B0%D1%82%D0%B0-%D1%81%D1%82%D0%B0%D1%87%D0%BA%D0%B0-%D0%B2-%D1%85%D0%B0%D1%80%D1%82%D1%83%D0%BC-news846600.html", "text": "Най-малко 30 души са били убити, а стотици са ранени, след като армията в Судан разпръсна насилствено седящата стачка на протестиращи граждани в столицата Хартум, предаде „Франс Прес”, цитирана от „Фокус”. Медицинските власти в страната съобщиха, че броят на загиналите в резултат на „клането извършено от Преходния военен съвет се е повишил да повече от 30 души, а стотици са ранени“. По-рано беше съобщено за 13 убити и 116 ранени протестиращи, допълва агенцията. Сподели:", "date": "2019.06.04", "title": "Най-малко 30 убити, след като армията в Судан разпръсна седящата стачка в Хартум"}
{"url": "https://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D0%B7%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%B2%D0%B8%D1%81%D0%BE%D0%BA%D0%BE-%D1%80%D0%B0%D0%B2%D0%BD%D0%B8%D1%89%D0%B5-%D1%81-%D0%B8%D1%80%D0%B0%D0%BD-news846601.html", "text": "Държавният секретар на САЩ Майк Помпео потвърди, че Вашингтон е готов да води преговори на високо равнище с Иран, предаде ТАСС, циитрана от „Фокус”. „Мисля, че Иран е наясно как да влезе в контакт с нас, ако властите в Техеран бъдат готови. Когато те бъдат готови, ние също ще сме готови да водим преговори с тях“, заяви Помпео в интервю пред швейцарската телевизия PTC, разпространено от пресслужбата на държавния департамент на САЩ. Помпео беше попитан означава ли това, че президентът на САЩ Доналд Тръмп е готов за лична среща с президента на Иран Хасан Рухани или с духовния лидер на страната аятолах Али Хаменей. В отговор Помпео потвърди, че има предвид такива контакти, както между Тръмп и лидера на Северна Корея Ким Чен Ун. „Разбира се. Мисля, че това е възможно“, заяви Помпео. Държавният секретар на САЩ отново заяви, че САЩ не се стремят към война с Иран. Сподели:", "date": "2019.06.04", "title": "Държавният секретар на САЩ потвърди готовност за преговори на високо равнище с Иран"}
{"url": "https://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%B2%D0%B8%D1%82%D0%BE%D1%88%D0%B0-%D0%B1%D0%B8%D1%81%D1%82%D1%80%D0%B8%D1%86%D0%B0-%D1%85%D0%B2%D1%8A%D1%80%D0%BB%D0%B8-%D0%BE%D1%81%D1%82%D0%B0%D0%B2%D0%BA%D0%B0-news846603.html", "text": "Треньорът на футболния тим на Витоша (Бистрица) Росен Кирилов хвърли оставка въпреки, че успя да изведе тима до запазване на мястото му в Първа лига, съобщи БНР. „Благодарим на Росен Кирилов за трите чудесни години, които прекарахме заедно, и му пожелаваме успех занапред!“, написаха от клуба във официалната си страница във „Фейсбук”. Кирилов бе помощник на Костадин Ангелов през сезон 2017/18 г., после застана начело на отбора. Под негово ръководство тимът завърши редовния сезон на 11-о място, а след баражи запази мястото си елита. Сподели:", "date": "2019.06.04", "title": "Треньорът на Витоша (Бистрица) хвърли оставка"}
{"url": "https://pik.bg/%D0%BD%D0%BE%D0%B2-%D0%B0%D1%81%D0%BE%D1%80%D1%82%D0%B8%D0%BC%D0%B5%D0%BD%D1%82-%D1%82%D1%8A%D1%80%D0%B3%D0%BE%D0%B2%D0%BA%D0%B0-%D0%B2-%D1%81%D1%82%D0%BE%D0%BB%D0%B8%D0%BF%D0%B8%D0%BD%D0%BE%D0%B2%D0%BE-%D0%BF%D1%80%D0%BE%D0%B4%D0%B0%D0%B2%D0%B0-%D1%81-%D0%B2%D0%B0%D1%84%D0%BB%D0%B8%D1%82%D0%B5-%D0%B8-news846602.html", "text": "Търговка от Столипиново е била арестувана при акция на 6 РПУ, след като сменила \"асортимента\" на лавката, която стопанисвала, съобщава „Трафикнюз”. 40-годишната Надка Асенова продава вафли, безалкохолно и ядки. Тъй като печалбата не била нещо особено, тя решила да припечели, като добави към артикулите и ... синтетична дрога. В края на миналата седмица по сигнал полицаите ударили павилиона. При обиска под щанда са намерени три пакет с над 100 грама наркотик. Полевия тест показал, че се касае за аналог на добилата популярност дрога - \"бонзай\". Психитропното вещество обаче е с променена формула и не фигурира в списъка с високорискови вещества. През последните месеци полицията няколко пъти е залавяла от новото вещество. Асенова е задържана в ареста, а срещу нея е образувано досъдебно производство. Тя е с чисто съдебно минало. Сподели:", "date": "2019.06.04", "title": "Нов асортимент: Търговка в Столипиново продава с вафлите и...."}
{"url": "https://pik.bg/%E2%80%9E%D1%80%D0%BE%D0%B9%D1%82%D0%B5%D1%80%D1%81%E2%80%9D-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BD%D0%B0-%D1%81%D0%B0%D1%89-%D0%BE%D0%B4%D0%BE%D0%B1%D1%80%D0%B8-%D0%B2%D1%8A%D0%B7%D0%BC%D0%BE%D0%B6%D0%BD%D0%B0%D1%82%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B0-%D0%BD%D0%B0-%D0%BE%D1%81%D0%B5%D0%BC-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D1%8F-f-1-news846615.html", "text": "Държавният департамент на САЩ одобри възможната продажба на осем изтребителя F-16 и свързаното с тях оборудване на България, в сделка на приблизителна стойност 1,67 милиарда долара, предаде „Ройтерс”, цитирана от „Фокус” От Агенцията за сътрудничество в отбраната и сигурността към Департамента на отбраната на САЩ съобщиха в изявление, че главен изпълнител ще бъде компанията Lockheed Martin. „Предложената сделка ще допринесе за външната политика и националната сигурност на САЩ, като ще допринесе за подобряване на сигурността на съюзник в НАТО и ключов демократичен партньор на САЩ, в осигуряването на мира и стабилността в този регион“, се казва в изявлението. Сподели:", "date": "2019.06.04", "title": "„Ройтерс”: Държавният департамент на САЩ одобри възможната продажба на осем изтребителя F-16 на България"}
{"url": "https://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B5-%D0%B7%D0%B0%D0%BD%D0%B8%D0%B6%D0%B8%D0%BB-%D0%BE%D1%87%D0%B0%D0%BA%D0%B2%D0%B0%D0%BD%D0%B8%D1%8F%D1%82%D0%B0-%D1%81%D0%B8-%D0%B7%D0%B0-%D0%B1%D0%BB%D0%B8%D0%B7%D0%BA%D0%BE%D0%B8%D0%B7%D1%82%D0%BE%D1%87%D0%BD%D0%B8%D1%8F-%D0%BC%D0%B8%D1%80%D0%B5%D0%BD-%D0%BF%D0%BB%D0%B0%D0%BD-news846604.html", "text": "Президентът на САЩ Доналд Тръмп занижи очакванията на администрацията си, относно дългоочаквания Близкоизточен мирен план от „Сделката на века“ на „Нека изчакаме и да видим“, отбелязва изданието „Jerusalem Post“, цитирано от „Фокус”. Тръмп беше помолен да коментира песимистичните забележки, направени от държавния секретар Майк Помпео, относно перспективите пред Близкоизточния мирен план, направени по време на конференция с ръководителите на най-големите еврейски организации в САЩ. „Добре, нека видим какво ще стане – коментира Тръмп. - Имам предвид, че ние правим най-доброто, което можем, за да помогнем на Близкия Изток да има мирен план. Той може и да е прав. Имам предвид, че повечето хора биха казали това. Аз мисля, че ние имаме добри шансове, но ще видим какво ще стане”. Коментарите на Помпео бяха направени по време на закрита среща, част от която беше представена от вестник „Washington Post“. Коментарите на държавния секретар бяха направени ден преди парламента на Израел да се саморазпусне, заради насрочените за 17 септември предсрочни избори. Тръмп заяви, че повечето хора не вярват, че мирния план ще проработи. „Аз мисля, че може би ще успее, но както често казвам, ще видим какво ще стане“, заяви Тръмп. Сподели:", "date": "2019.06.04", "title": "Американският президент е занижил очакванията си за Близкоизточния мирен план"}
{"url": "https://pik.bg/%D1%80%D1%83%D1%81%D0%BA%D0%B0%D1%82%D0%B0-%D1%81%D1%8A%D0%BF%D1%80%D1%83%D0%B3%D0%B0-%D0%BD%D0%B0-%D0%B1%D0%B8%D0%B2%D1%88%D0%B8%D1%8F-%D0%BA%D1%80%D0%B0%D0%BB-%D0%BD%D0%B0-%D0%BC%D0%B0%D0%BB%D0%B0%D0%B9%D0%B7%D0%B8%D1%8F-%D1%80%D0%BE%D0%B4%D0%B8-%D0%BC%D0%BE%D0%BC%D1%87%D0%B5%D0%BD%D1%86%D0%B5-news846605.html", "text": "Руската съпруга на бившия крал на Малайзия Мухамад V Фарис е родила момченце, катко това е първото и дете, съобщава StarHit. Уточнява се, че за бременността на 25-годишната Оксана Воеводина стана ясно през януари. Тя бе следена в една от най-добрите клиники в Германия, а през март Воеводина пристигна в Москва. Според данни на изданието, момченцето е получило името Тенк Исмаил Леон Петър Бин Тенк Мухамад V Фарис Петър. Мухамад V Фарис се оттегли от престола след сватбата си с Воеводина. Сподели:", "date": "2019.06.04", "title": "Руската съпруга на бившия крал на Малайзия роди момченце"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D1%81-%D0%B3%D0%BE%D0%BB%D1%8F%D0%BC%D0%B0-%D0%BD%D0%BE%D0%B2%D0%B8%D0%BD%D0%B0-%D0%BE%D0%B4%D0%BE%D0%B1%D1%80%D0%B5%D0%BD%D0%B0-%D0%B5-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B0%D1%82%D0%B0-%D1%80%D0%B0%D0%BC%D0%BA%D0%B0-%D0%B7%D0%B0-%D0%BF%D1%80%D0%B8%D0%B4%D0%BE%D0%B1%D0%B8%D0%B2%D0%B0%D0%BD%D0%B5-%D0%B8%D0%B7-news846617.html", "text": "В 16:15 часа вашингтонско време (б.р. 23:15 ч. българско време) на сайта на Агенцията за сътрудничество в областта на отбраната и сигурността на САЩ бе публикувано съобщение, в което се посочва, че Конгресът на САЩ е дал разрешение България да получи възможност за закупуване на цялостен пакет за 8 многоцелеви изтребителя Ф-16 Блок-70 на стойност 1,6 млрд. долара. Това се посочва в официално съобщение от Министераството на отбраната на България, цитирано от „Фокус” Пакетът включва стойността на осемте самолета с пълен комплект въоръжение „въздух-въздух“ и „въздух-земя“, всички допълнителни системи на самолета, както и бъдещите модернизации и нововъведени оръжейни системи. Това е максималната финансова рамка на проекта за придобиване на нов тип многоцелеви изтребител от България. Тече двуседмичен срок, в който американското правителство ще предостави на българската страна проект на договор (LOA), в който очакваната цена за придобиване на осемте самолета с пакет от необходимите бойни способности ще бъде в рамките на 1,2 млрд. долара. След изтичане на двуседмичния срок и получаване на проекта на договор преговорният процес ще продължи. Министерството на отбраната със задоволство отбелязва факта, че в кратки срокове Конгресът на САЩ взе решение за износ към България на високотехнологичната платформа и системите към нея. Първоначално българският парламент даде разрешение цената на 8 нови многоцелеви изтребителя да не надхвърля 1, 8 млрд. лв. По-късно депутатите приеха допълнително решение международният договор за придобиване на нов тип боен самолет да се отклони от посочената цена. Сподели:", "date": "2019.06.04", "title": "Министерството на отбраната с голяма новина: Одобрена е финансовата рамка за придобиване изтребителите Ф-16"}
{"url": "https://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BD%D0%BE-%D1%84%D0%B0%D0%BA%D1%82-%D0%BF%D0%BB%D1%8A%D1%85-%D1%82%D0%B0%D0%BD%D1%86%D1%83%D0%B2%D0%B0-%D0%BD%D0%B0-%D0%BF%D0%B8%D0%BB%D0%BE%D0%BD-%D0%B2-%D0%BD%D1%8E%D0%B9%D0%BE%D1%80%D0%BA%D1%81%D0%BA%D0%BE%D1%82%D0%BE-%D0%BC%D0%B5%D1%82%D1%80%D0%BE-%D1%81%D0%BD%D0%B8%D0%BC%D0%BA%D0%B0-news846506.html", "text": "гризач се прославя в мрежата със свое изпълнение. През 2015 г. хит в интернет стана видео с друг плъх, заснет да влачи цяло парче пица по стълбите в метрото на Ню Йорк, припомня изданието. Пътниците в нюйоркското метро наскоро са станали свидетели на необичайна гледка - \" танц на пилон \", изпълнен от грамаден плъх, пише сп. \"Пийпъл\". Видеото, качено в Инстаграм, бързо набрало популярност в социалните медии , показва как едрият гризач се опитва да се покатери по ръкохватката в една от мотрисите и се плъзга надолу. \" Ето защо напускам Ню Йорк \", пише потребител на Туитър. В същия дух е издържан и друг коментар, който гласи: \"Хората винаги се чудят защо нямам интерес да посетя Ню Йорк. Току-що гледах плъх да \"танцува на пилон\" в метрото. Благодаря, но ще си остана в Тексас\". \" Танцуващ на пилон плъх - ето защо избирам Ню Йорк\", отвръща друг позитивно настроен към видяното потребител. Сподели:", "date": "2019.06.04", "title": "НЕВЕРОЯТНО, НО ФАКТ: Плъх \"танцува\" на пилон в нюйоркското метро (СНИМКА)"}
{"url": "https://pik.bg/%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%B7%D0%B5%D0%BB%D0%B5%D0%BD%D1%81%D0%BA%D0%B8-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D0%BA%D0%BE%D0%B0%D0%BB%D0%B8%D1%80%D0%B0-%D1%81-%E2%80%9E%D0%B1%D0%BB%D0%BE%D0%BA%D0%B0-%D0%BD%D0%B0-%D0%BF%D0%B5%D1%82%D1%80%D0%BE-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE%E2%80%9C-%D0%B8-%E2%80%9E%D0%BE%D0%BF%D0%BE%D0%B7%D0%B8%D1%86%D0%B8%D0%BE%D0%BD-news846606.html", "text": "Партията „Слуга на народа“, която издигна Владимир Зеленски за кандидат за президент, има идеологически различия с „Блока на Петро Порошенко“ и „Опозиционната платформа“. Това заяви представителят на президента Зеленски във Върховната рада на Украйна Руслан Стефанчук, цитиран от ТАСС и „Фокус”. „Аз мога да говоря за това, изхождайки от това, което заяви президентът на Украйна Владимир Зеленски, че идеологически ние сме различни от „Блока на Петро Порошенко“ и „Опозиционната платформа““, заяви Стефанчук, в отговор на въпрос за това, с какви политически сили президентската партия няма намерение да влиза в коалиция във Върховната рада, след парламентарните избори на 21 юли. Тази ситуация Стефанчук определи, като „нормална“, като поясни, че „само в опозиция се ражда истината и в конкуренцията на идеи се намира решението на всички въпроси“. Сподели:", "date": "2019.06.04", "title": "Партията на Владимир Зеленски няма да се коалира с „Блока на Петро Порошенко“ и „Опозиционната платформа“"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0%D0%B1%D1%80%D0%B0%D0%B2%D0%B8%D0%BB-%D0%BA%D0%B0%D0%BA%D0%B2%D0%BE-%D0%BF%D0%BE%D0%B4%D0%B0%D1%80%D0%B8%D0%BB-%D0%BD%D0%B0-%D0%B5%D0%BB%D0%B8%D0%B7%D0%B0%D0%B1%D0%B5%D1%82-%D0%B2%D1%82%D0%BE%D1%80%D0%B0-%D0%BF%D1%80%D0%B5%D0%B4%D0%B8-%D0%B3%D0%BE%D0%B4%D0%B8%D0%BD%D0%B0-news846609.html", "text": "Американският президент Доналд Тръмп не успя да разпознае подарък, който той е подарил преди година на британската кралица Елизабет Втора, съобщава ITV. Отбелязва се, че по време на разходка из Бъкингамския дворец кралицата показала на Тръмп статуетка с чистокръвни коне, която получила от Тръмп при миналогодишната му визита. Когато обаче кралицата попитала държавния глава на САЩ дали разпознава фигурката, Тръмп отговорил отрицателно. По думите на директора на Кралската колекция Тим Нокс, фигурките си приличат. Той е подчертал, че съпругата на Тръмп Мелания веднага познала статуетката, което било „изключително приятно”. Сподели:", "date": "2019.06.04", "title": "Доналд Тръмп забравил какво подарил на Елизабет Втора преди година"}
{"url": "https://pik.bg/%D1%82%D0%B0%D1%81%D1%81-%D1%81%D0%B0%D1%89-%D0%BE%D0%B4%D0%BE%D0%B1%D1%80%D0%B8%D1%85%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%B0%D1%82%D0%B0-%D0%B4%D0%BE%D1%81%D1%82%D0%B0%D0%B2%D0%BA%D0%B0-%D0%BD%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-f-16-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news846622.html", "text": "Администрация на САЩ взе решение да продаде на България изтребители F-16 C/D Block 70/72 и съпътстващото оборудване към тях, на обща стойност 1,673 милиарда долара, съобщава ТАСС, цитирана от „Фокус”. Руската агенция цитира съобщение на Управлението към министерството на отбраната на САЩ за отбранително сътрудничество и сигурност, което отговаря за доставките на военна техника и въоръжения зад граница, по междуправителствени договори. Дадено е разрешение за продажба на осем самолета, както и съпътстващото оборудване и боеприпаси. От гледна точка на американското военно ведомство, изпълнението на договора отговаря на интересите „на външната политика и националната сигурност на САЩ“. „Предлаганата продажба ще подпомогне възможностите на България да отбранява своето въздушно пространство, обезпечаването на регионалната сигурност, както и възможностите за взаимодействие със САЩ и НАТО“, се подчертава в документа. „Предполагаемата продажба на това оборудване няма да доведе до промяна на военния баланс в региона“, твърдят американските власти. Разрешението за изпълнение на тези договорености, което в съответствие с националното законодателство издава Държавния департамент на САЩ, е получено. Американската администрация официално уведоми Конгреса на САЩ за взетото от нея решение. Сега законодателната власт в САЩ има 30 дни за проучване на този военен договор и неговото възможно блокиране, допълва агенцията. Сподели:", "date": "2019.06.04", "title": "ТАСС: САЩ одобриха възможната доставка на изтребители F-16 на България"}
{"url": "https://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D0%B1%D1%80%D0%B5%D0%BA%D0%B7%D0%B8%D1%82-%D0%BF%D1%80%D0%B8-%D0%B7%D0%B0%D0%BF%D0%B0%D0%B7%D0%B2%D0%B0%D0%BD%D0%B5-%D0%BD%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B0%D1%82%D0%B0-%D1%81%D1%82%D0%B0%D0%B1%D0%B8%D0%BB%D0%BD%D0%BE%D1%81%D1%82-%D0%B2-%D1%81%D0%B2%D0%B5%D1%82-news846610.html", "text": "В изявление на пресслужбата на Белия дом се казва, че президентът на САЩ Доналд Тръмп подкрепя излизане на Великобритания от Европейския съюз, което да бъде осъществено по такъв начин, че да не нарушава икономическата и финансовата стабилност в света, предаде ТАСС, цитнирана от „Фокус”. „Президентът Тръмп подкрепя Брекзит, който да бъде осъществен по такъв начин, че да не засегне световната икономическа и финансова стабилност, при това обезпечавайки независимостта на Обединеното Кралство“, се казва в изявлението на пресслужбата на Белия дом. Сподели:", "date": "2019.06.04", "title": "Американският президент подкрепя Брекзит при запазване на икономическата стабилност в света"}
{"url": "https://pik.bg/-news569458.html", "text": "Един поп много пиел и биел жена си. Попадията в отчаяние застава пред иконата и се моли: - Господи, направи нещо! В този момент попът се връща от кръчмата. - Ха, мръсница, и на началника се оплакваш от мене! Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569460.html", "text": "На митницата: - Отворете си куфара за проверка! - Но аз нямам куфар. - Няма значение, редът е еднакъв за всички! Сподели:", "date": "2019.06.04", "title": "ВИЦОВЕ"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%80%D0%BE%D0%B4%D0%B8-%D1%81%D0%B5-%D0%B1%D0%B5%D0%B1%D0%B5-%D0%BD%D0%B0-%D1%81%D1%82%D0%BE%D1%8F%D0%BD-%D0%B0%D0%BB%D0%B5%D0%BA%D1%81%D0%B8%D0%B5%D0%B2-%D1%81%D0%BD%D0%B8%D0%BC%D0%BA%D0%B8-news843381.html", "text": "Бебе е проплакало в семейството на Стоян Алексиев преди дни. Не става дума обаче за наследник на актьора от 44 години по-младата му приятелка Ивана, макар наскоро да  плъзнаха слухове, че и тя е бременна, а за появата на втората внучка на ветерана на Народния театър. Момиченцето е дъщеричка на по-малкия син на актьора – Александър Алексиев, който неотдавна придоби популярност с ролята си на д-р Василев в „Откраднат живот“. Самият той сподели щастливата новина във „Фейсбук“, минути след като половинката му Яна Титова роди успешно. Там Александър пусна умилителна снимка на по-голямата си щерка Ая, която е гушнала току-що поела първата си глътка въздух сестричка. От публикацията, която няколко часа по-късно и гордият дядо Стоян сподели, стана ясно, че новото дамско попълнение в многолюдната фамилия на актьора се казва Хана и засега радвала родителите си с кротък нрав. Майката Яна и таткото Александър избраха втората им дъщеричка да се роди в столична частна болница, макар по принцип да живеят в Англия. Нито за миг обаче не съжалили за решението си, тъй като екипът ги шашнал с професионализъм и човешко отношение. Въпреки че младата майка била готова да роди и в самолета, все пак с Александър успели да се върнат точно за термина. Тя споделя, че животът им зад граница бил интересен и динамичен, но когато решили да емигрират, битовизмите и неочакваните трудности едва не ги разделили. Заедно обаче се справили с първите критични моменти на безпаричие и това им помогнало да се опознаят още повече и любовта им един към друг да стане още по-силна. Зачеването на второто им дете било абсолютно желано и планирано, защото и двамата мечтаели за голямо семейство с много наследници. Противно на мълвата, че Александър и Яна не поддържат връзка с неговия баща Стоян заради скандалната му любовна афера с 44 години по-младата от него актриса Ивана Бобойчева, те били широко скроени и не го съдели за извънбрачната му връзка и щели да разчитат на неговата помощ и тази на законната му жена Надежда за отглеждането на бебчето. Сподели:", "date": "2019.06.04", "title": "САМО В ПИК И \"РЕТРО\": Роди се бебе на Стоян Алексиев (СНИМКИ)"}
{"url": "https://pik.bg/-news569462.html", "text": "- Господин началник, може ли да си взема отпуска? - За какво ти е бе, Петров? И без това бюрото ти е точно до прозореца? Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569459.html", "text": "Бележка на митницата: \"Рушвети до $200 ще се считат за устна благодарност \". Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569464.html", "text": "Умрял Владимир Илич Ленин и го пратили в ада. След една седмица Сатаната се обажда на Бога: - Моля те, прибери си го тоя! Накара дяволите да се организират в профсъюзи, всичките малки дяволчета ги направи пионерчета, подстрекава грешните души да вдигат революция... Взел го Господ в рая. След една седмица дяволът се обажда да пита какво става. - Как е, Боже? - Първо, казва се \"Другарю Бог\"! Второ, не ме занимавай сега, че бързам за партийно събрание. И трето - Бог няма! Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569463.html", "text": "Съобщение: На конкурса за най-честен бизнесмен бяха присъдени една втора и две трети награди. Първа награда остана непродадена. Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569469.html", "text": "-      Деца, - пита учителката, - кой ще каже какви пари имат американците? Гошко? -       - Долари, госпожо. - Правилно!А какви пари имат французите, Марийке? - Франкове, госпожо. - Точно така!А ние какви пари имамe, Иванчо? - Ние нямаме пари, госпожо!!! Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569467.html", "text": "Хванал един дядо златната рибка. Тя му казала, че ако я пусне, ще му изпълни едно желание. - Направи ме \"Герой на Народна република България\"! - отсякъл дядото и ... останал сам самичък посред едно поле с две гранати в ръцете и пет танка срещу него. Сподели:", "date": "2019.06.04", "title": "ВИЦОВЕ"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B4-%D1%80-%D1%81%D1%82%D0%B8%D0%BB%D1%8F%D0%BD%D0%BE%D0%B2%D0%B0-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D0%BF%D0%B8%D0%BB%D0%BE%D1%82%D0%B8%D1%80%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8-%D0%BA%D0%BE%D1%80%D0%B0%D0%B1-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D0%BF%D0%B0%D1%80%D0%B8%D0%B6-news846472.html", "text": "Актрисата Ралица Паскалева, която стана популярна с ролята си на д-р Стилянова в сериала \"Откраднат живот\", получи кратка лекция как се пилотира самолет от летци на френския авио превозвач \"Ер Франс\". През летището в Париж любимката на зрителите и съпругът й Теодор Салпаров се отбиха на път за Доминиканската република. \"След като кацнахме на летището в Париж за прикачване на дългия ни полет, екипажът на \"Air France\" ни разреши да влезем в пилотската кабина на самолета! До този момент никога не бях виждала как изглежда тя на живо иии се чувствах като в космически кораб! Благодарим от сърце на капитан Gregoire и неговия копилот Romain, че задоволиха това наше любопитство!\", написа Паскалева в социалните мрежи. Последните две седмици на Ралица и Тео им се насъбраха доста часове във въздуха. Припомняме, че ан 24 май те пътуваха до Израел със семействата си и най-близките си роднини, за да кръстят сина си Максим. Сподели:", "date": "2019.06.04", "title": "ПЪРВО В ПИК: Д-р Стилянова от \"Откраднат живот\" пилотира космически кораб на летището в Париж (СНИМКИ)"}
{"url": "https://pik.bg/-news569471.html", "text": "Млад каубой се оженил в града, качил жена си на коня и потеглили към ранчото му. Както си яздили, конят му се препънал и без малко да паднат. Каубоят казал: \"Едно!\". Не след дълго конят пак се препънал. Каубоят извикал: \"Две!\". За трети път конят се препънал пред вратата на ранчото. Каубоят казал \"Три!\", извадил пистолета и застрелял коня. Младоженката се развикала: Как можа да застреляш хубавото животно? Каубоят само казал: - Едно! Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569468.html", "text": "Две циганета си говорели: - Ти знаеш ли колко е вкусно мед и масло? - Не, ти ял си го? -Не, ама брат ми е видял един човек да го яде.... Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569465.html", "text": "Една крава се катери на един бор. Вижда я гаргата от един клон и я пита: - Kъде си тръгнала - Да ям праскови. - Но това е бор, тук няма праскови. - А, аз си ги нося! Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569472.html", "text": "Попитали радио Ереван: - Коя е основната причина за снега в Испания? Радиото отговорило: - Пърхотът на някои хора... Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569470.html", "text": "Майката пита Иванчо: - Защо не си играеш с Петьо? - А ти би ли си играла с някой, който лъже, бие и псува? - Не! - Виждаш ли! И Петьо не иска. Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569474.html", "text": "Един човек казва на приятеля си: - Знаеш ли, измислих един виц... - Казвай! - Питали радио Ереван: \"Имат ли жените мозък?\", а то отговорило - \"Имат, но само гръбначен.\". - На мене пък хич не ми е смешно. - Ех, и ти си един природозащитник... Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569473.html", "text": "Питат Радио Ереван: - Защо Армения иска да има министерство на флота, след като няма флот? Отговор: - А защо Грузия има министерство на културата? Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569477.html", "text": "Когато Виктор Юго трябвало да мине границата на път за Прусия, митничарят го попитал: - С какво се занимавате? - Пиша!? - Аз питам с какво изкарвате прехраната си! - С перото. - А-ха, добре! И записал на съответния формуляр: \"Виктор Юго - търговец на пера\". Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569479.html", "text": "Във влак пътували поп, съдия и обикновен човечец. Станало дума кой от тримата е най-важен. Попът казал: - Който ме срещне, ми казва ваше преосвещенство. Съдията казал: - Мен пък, като ме срещне някой, ми вика ваше превъзходителство. Дошло ред и на третия спътник, който казал: - А бе, не се карайте, няма по-важен от мен. Аз, като вляза някъде, ме посрещат с \"Господи, пак ли си ти!\". Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569475.html", "text": "Отива Нане в черквата и сяда при дядо поп да се изповяда. Попът го пита: - Какви грехове имаш синко? Нане казва: - Ами дядо попе, нали знаеш, такива по тънката част. - С коя съгреши сине? - Ами не мога да ти кажа, не е кавалерско, нали знаеш. Дядо поп: - Да не е с Пена дето живее до чешмата под мегдана? - Не, нее дядо попе. - Да не е с Мара, на баира отгоре до връо? Нане: - И с нея не е. - А да не е Станка, долу до реката при казаня? - И с нея не е. Стига моля те, не ме разпитвай повече. Дядо поп накрая му опростил греховете и Нане си тръгва. На входа на черквата го среща Вуте и му вика: - Абре Нане, що чиниш тука? - Ааа, нищо, дойдох да взема малко адреси. Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569478.html", "text": "Намаление в стоматологична клиника от три процента означава, че ако ви извадят 32 зъба, 33-тия се вади безплатно. Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569457.html", "text": "Вървят си поп и каубой през прерията. Пред тях ято гъски. Каубоят вади пистолетите си и ги изпразва по тях, но не уцелва нито една и след това изругава: - Мамка му, не уцелих! А попа го укорявал: - Недей да псуваш, защото Господ ще те накаже! Така продължават пътя си, пред тях пак ято гъски, каубоят пак стреля и пак не уцелва и пак псува, а попа пак го укорява. Накрая Господ решава да убие каубоя, изпраща две светкавици и... убива попа. Глас от облаците: - Мамка му, не уцелих! Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569476.html", "text": "Прибира се мъж след пребиваване в чужбина и гледа къщата достроена с още един етаж, басейн, Мерцедес последен модел в гаража. Промъква се бавно в спалнята и гледа жена му гола, а един спи до нея. - Този ли вдигна етажа? - пита той жена си. - Ми той. - Той ли изкопа басейна? - Той.... - Той ли ти купи Мерцедеса? - Той. - Я вземи го завий, че да не изстине, ма! Сподели:", "date": "2019.06.04", "title": "ВИЦОВЕ"}
{"url": "https://pik.bg/-news568657.html", "text": "Двама съседи си говорят: - Гошо, дето е до нас, миналата седмица пак е варил ракия! - Защо така мислиш? - Неговите зайци пак набиха моята немска овчарка. Сподели:", "date": "2019.06.04", "title": "ВИЦОВЕ"}
{"url": "https://pik.bg/-news568658.html", "text": "Мамо, престани да идваш нощем да ме завиваш! - Ама, маме, притеснявам се да не изстинеш, бе, миличък! - Е, да, де… Ама отвиваш жена ми… Сподели:", "date": "2019.06.04", "title": "ВИЦОВЕ"}
{"url": "https://pik.bg/%D1%87%D0%B0%D1%81%D1%82-%D0%BE%D1%82-%D0%BB%D0%BE%D0%B2%D0%B5%D1%87-%D0%B8-%D1%87%D0%B5%D1%82%D0%B8%D1%80%D0%B8-%D1%81%D0%B5%D0%BB%D0%B0-%D0%BE%D1%82-%D1%80%D0%B5%D0%B3%D0%B8%D0%BE%D0%BD%D0%B0-%D1%81%D0%B0-%D0%BF%D0%BE%D0%B4-%D0%B2%D0%BE%D0%B4%D0%B0-news846608.html", "text": "Пороен дъжд заля Ловешко, съобщи Нова телевизия. Северната индустриална зона на града и 4 села са под вода. Дъждът е валял в продължение на 40 минути. Главни улици на два квартала са прелели. Междувременно стана ясно, че информацията, че язовир в село Скобелево е прелял се и оказала невярна. Властите продължават с огледите по селата. Сподели:", "date": "2019.06.04", "title": "Част от Ловеч и четири села от региона са под вода"}
{"url": "https://pik.bg/-news568656.html", "text": "Между приятелки: - Ние с моя мъж имаме абсолютно еднакви вкусове! - Но това е невъзможно! - Възможно е! Е-е, трябваше да минат повече от десет години, докато усвои моите, но все пак… Сподели:", "date": "2019.06.04", "title": "ВИЦОВЕ"}
{"url": "https://pik.bg/%D0%BF%D0%BE%D0%BB%D1%83%D0%B3%D0%BE%D0%BB%D0%B0%D1%82%D0%B0-%D1%84%D0%B5%D0%BD%D0%BA%D0%B0-%D0%BA%D0%BE%D1%8F%D1%82%D0%BE-%D0%BF%D1%80%D0%B5%D0%BA%D1%8A%D1%81%D0%BD%D0%B0-%D1%84%D0%B8%D0%BD%D0%B0%D0%BB%D0%B0-%D0%BD%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0%D1%82%D0%B0-%D0%BB%D0%B8%D0%B3%D0%B0-%D0%BF%D0%BE%D0%BB%D1%83%D1%87%D0%B8-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0-%D0%B1%D1%80%D0%B0%D0%BA-%D1%81%D0%BD%D0%B8-news846503.html", "text": "Полуголата фенка, която прекъсна финала на Шампионската лига, получи предложение за брак от нейния приятел. Той написа пост в профила си в Twitter, който гласи: \"Нямам търпение да се оженя за теб\". Американският модел Кинси Волански се сдоби със световна слава само за една нощ, след като излезе почти без дрехи на терена през първата половина на мача между „Ливърпул” и \"Тотнъм\" на финала на Шампионска лига в Мадрид. Малко по-късно стана ясно, че излязла на стадиона, за да направи безплатна реклама на сайта на приятеля си – влогърът Виталий Здоровецкий, отбелязва gong.bg. Но тя донесе дивиденти и на самата нея. За по-малко от 24 часа блондинката стана интернет сензация с над 2,5 млн. последователи в Instagram. А профилът й бе блокиран малко по-късно. Чрез пост в Twitter тя обяснява, че той е хакнат. А чувството от случилото се описа с думите: \"Най-откачените 24 часа в живота ми”. Гаджето на Кинси Волански също има подобно преживяване. През 2014 г. той нахлува на терена и прекъсва финала на Мондиал 2014, поради което има доживотна забрана за посещаване на спортни събития. Сподели:", "date": "2019.06.04", "title": "Полуголата фенка, която прекъсна финала на Шампионската лига, получи предложение за брак (СНИМКИ 18+)"}
{"url": "https://pik.bg/%D0%BE%D0%B4%D0%BE%D0%B1%D1%80%D0%B8%D1%85%D0%B0-%D0%B4%D0%B8%D0%BB%D1%8F%D0%BD%D0%B0-%D0%BF%D0%BE%D0%BF%D0%BE%D0%B2%D0%B0-%D0%B7%D0%B0-%D0%BD%D0%BE%D0%B2-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D1%84%D0%B8%D0%BB%D0%BC-news846502.html", "text": "Диляна Попова започва снимки за нов български филм. Проектът е историческа драма, която се развива в средата на 40-те години в България. Актрисата и модел споделя, че е преживяла истински емоционален катарзис, докато се е готвила за кастинга и се е потопила в света на героинята си. \"Затворих се три дни, настройвах цялото си същество в посока - болка, мъка, сълзи, печал… И на кастинга усетих как се гмурнах в нея, как преминах през цялото й същество и избухнах в сълзи… Мисля, че и режисьорът беше много приятно изненадан от видяното\", разказва Диляна в интервю за списаниe \"Грация\". Екзотичната й фотосесия е реализирана на Малдивите, пише \"Мисблуум\". Сподели:", "date": "2019.06.04", "title": "Одобриха Диляна Попова за нов исторически филм"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B4%D0%B5%D1%81%D0%B8-%D1%86%D0%BE%D0%BD%D0%B5%D0%B2%D0%B0-%D0%BE%D1%82%D0%B2%D0%BB%D0%B5%D1%87%D0%B5%D0%BD%D0%B0-%D0%BE%D1%82-%D0%BB%D1%8E%D0%B1%D0%B8%D0%BC%D0%B8%D1%8F-%D1%81%D0%B8---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-2-%D0%B3%D0%BE%D0%B4%D0%B8%D0%BD%D0%B8-%D1%81%D0%BB%D0%B5%D0%B4-%D0%BD%D0%B0%D1%87%D0%B0%D0%BB%D0%BE%D1%82-news846529.html", "text": "Деси Цонева не изневерява на авантюристичния си нрав, въпреки че е бременна с второто си дете. Дъщерята на телевизионната легенда Димитър Цонев кръстосва един от най-романтичните градове в Италия - Флоренция, а поводът за пътуването й е повече от щастлив за нея. Щурата репортерка в \"На кафе\" е на пътешествие, подарено от възлюбения й Явор Стефанов в чест на 2 години, откакто са заедно, научи ПИК. Връзката им започва на 3 юни през 2017. Макар да е вече в петия месец на бременността си, Деси се престраши да яхне и кон. За щастие, не истински, а дървен на детска въртележка, с каквито е пълна Флоренция. Цонева не е за пръв път в красивия аристократичен град. Посетила е почти всички забележителности, затова сега е гид на половинката си из музеите и замъците, понеже Явор посещава града за сефте. Двойката съвместява обиколките им местните архитектурни забележителности и с гурме туризъм. Не е тайна, че хубавата храна е страст на Цонева, а сега, когато е и бременна, апетитът й е обострен. Вчера с Явор се поглезиха със специалитетите на Масимо Ботура - един от най-добрите майстор готвачи в света. Влюбените редовно си устройват пътешествия из Европа и по света. За последно, през март, летяха до Малдивите и то с трите си деца - двете дъщери на Явор и сина на Деси - Янчо. Въпреки разликата във възрастта им, Цонева откри в Стефанов голямата си любов. Сподели:", "date": "2019.06.04", "title": "САМО В ПИК: Деси Цонева отвлечена от любимия си - ето какво се случва 2 години след началото на голямата им любов (СНИМКИ)"}
{"url": "https://pik.bg/-news568659.html", "text": "Турист се разхожда из Балкана. Качил се на един баир и там среща местен жител и го пита: - Извинете, господине, можете ли да ми кажете, как най-бързо мога да изкача този баир отсреща? - Ами... да взема да отвържа кучето. Сподели:", "date": "2019.06.04", "title": "ВИЦОВЕ"}
{"url": "https://pik.bg/-news568664.html", "text": "Ръководство „Как да спечелим пари по интернет само в две стъпки”: 1. Изключване на интернета. 2. Отиване на работа. Сподели:", "date": "2019.06.04", "title": "ВИЦОВЕ"}
{"url": "https://pik.bg/-news568667.html", "text": "Въпрос: Какво образуват наредени в редица блондинки?! Отговор: Въздушен коридор. Сподели:", "date": "2019.06.04", "title": "ВИЦОВЕ"}
{"url": "https://pik.bg/-news568663.html", "text": "Как пияница вика котката си? - Мац сипи, сипи, сипи... Сподели:", "date": "2019.06.04", "title": "ВИЦОВЕ"}
{"url": "https://pik.bg/-news568661.html", "text": "- Защо убихте жена си след 30 години брак? - От мързел... - Как така от мързел?!? - Ами а днеска, а утре. Сподели:", "date": "2019.06.04", "title": "ВИЦОВЕ"}
{"url": "https://pik.bg/-news568660.html", "text": "- Хайде с нас. Купонът ще е як! - Аааа, не! Последния път така се натрясках, че съм припаднал. По някое време съм се надигнал и съм почнал да танцувам на масата... - Е, случва се... - Да, ама патологът се оказа със слабо сърце. Сподели:", "date": "2019.06.04", "title": "ВИЦОВЕ"}
{"url": "https://pik.bg/-news568665.html", "text": "Синът на катаджията: - Тате, теб страх ли те е от шофьорите? - Не, сине! - Защо тогава се криеш в храстите от тях? Сподели:", "date": "2019.06.04", "title": "ВИЦОВЕ"}
{"url": "https://pik.bg/-news568666.html", "text": "Жена тича след автобус и крещи: - Спрете, спрете! Ще закъснея за работа. Хората се развикали на шофьора: - Спрете автобуса, жената ще закъснее за работа! Спира той, жената се качва и казва: - Ох, мерси, без малко да закъснея за работа... Карти и билети за проверка, моля! Сподели:", "date": "2019.06.04", "title": "ВИЦОВЕ"}
{"url": "https://pik.bg/-news568662.html", "text": "Жена върви по коридора на психиатрията. На една маса седят трима луди и играят на домино. Жената стига до някаква врата, хваща дръжката, дърпа - вратата не се отваря. Тръгва да си ходи, а единия луд се обажда: - Дръпни по - силно! Връща се жената, дърпа по - силно - резултата е същият. - Абе, силно дърпай! Дърпа пак - нищо. Обръща се към лудия и казва: Ами заключено е! - Ама ти искаш да влезеш ли? Аз пък си помислих, че ти трябва дръжката… Сподели:", "date": "2019.06.04", "title": "ВИЦОВЕ"}
{"url": "https://pik.bg/-news568668.html", "text": "Въпрос: Знаете ли как блондинки убиват риба? Отговор: Като се опитват да я удавят. Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569454.html", "text": "Малък спортен самолет наближава парижко летище. Пилотът влиза във връзка с диспечерската кула: - Тук пилотът, тук пилотът. Бих желал да получа разрешение за кацане! - Уточнете къде се намирате! - В предната част на самолета, на седалката вляво. Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569480.html", "text": "Една тъща тръгнала при зет си. Звъни на вратата. Зетят отваря и гледа - тъщата носи подарък палма. - Аха, влизай. - казал той. - Преди две години ми даде маймуната, а сега и носиш и дървото... Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569482.html", "text": "Пиян се прибира след почерпка. По пътя се подпира на улична лампа и започва да вика: - Такси! Такси! До него се спира друг пиян. Поглежда го критично и заявява: - Няма да те вземат с този лампион... Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569481.html", "text": "- Защо петък, 13, се смята за лош ден? - Защото в този ден се събират всички вещици, киликандзери, русалки, фурии, самодиви, вили-самодиви и беснеят до зори. - Виж ти... Какво съвпадение! Няма да ми повярвате, за малко да го сбъркам с осми март! Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569456.html", "text": "Една монахиня отива при игуменката на манастира и й казва, че ще напуска манастира. Игуменката я пита: - Защо, дъще, ще напускаш манастира? - Ами майко, ще ставам проститутка. - Каквооо?! - Ще ставам проститутка. - Ох, аз чух протестантка. - си отдъхва игуменката. Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569453.html", "text": "- Уважаеми пътници, добре дошли на борда! Не се страхувайте, самолетът се пилотира от първокласен пилот - капитан Иванов, майстор на спорта по парашутизъм. Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569455.html", "text": "Нервна жена пътува за пръв път със самолет. Пътникът от съседната седалка през цялото време разказва истории за самолетни катастрофи. Ужасена, по някое време жената му казва: - Защо все разказвате за самолетни катастрофи? Аз съм чувала, че пътуването със самолет е по-безопасно от това със влак например. - Е да, има катастрофи и с влакове. Миналата седмица четох за една - както си пътувал влакът, и в него се натресъл един самолет... Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569484.html", "text": "Нане и Вуте трябвало да убият селския бик! Решили да го халосат с 10-килограмов чук по челото. Нане казал: Аз съм хуманист и не мога да го гледам докато го удрям. Затова Вуте ти го дръж за рогите, аз ще си сложа един чул на главата и ще го халосам. Ударил Нане първи път - свалил чула, а бика си стои?! Ударил Нане втори път - свалил чула, а бика си стои?! А на третия път Вуте му вика: Ако ме халосаш още веднъж по главата, да знаеш че ще опущим бико... Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569492.html", "text": "Арнолд Шварценегер пътувал в претъпкан автобус. Жена стояща зад него го попитала: - Господине, ще слизате ли на тази спирка? - Да, ще слизам. - А тези пред вас? - И те, но още не знаят. Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569483.html", "text": "Един ден шефът на борците ги събрал и им казал: - Абе, момчета, хората говорят, че сте много тъпи. Я, вземете да прочетете малко литература, да им покажем, че не сме толкова зле. - Хубаво, шефе - отговорили мутрите. - Обаче какво е това литература? - Ами отидете на пл. Славейков и ще разберете там. Отишли борците на пл. Славейков, спрели пред една сергия и попитали продавачката: - Да Ви се намира някаква литература? - Да, това всичко е литература - отговорила жената в недоумение, като посочила сергията. - Търсите ли нещо? - Да, нашият шеф ни каза, че трябва да се изучим малко. - Е, тогава като за начало мога да ви предложа нещо по-леко. - Оо, не се притеснявайте - казали борците. - Hие сме с БМВ-то. Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569493.html", "text": "- Какво прави една блондинка, когато й е студено? - Застава по-близо до печката. - А какво прави, ако й стане много студено? - Пали печката. Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569485.html", "text": "Отива един мъж при негов длъжник: - Не можеш ли да ми върнеш 50-те лева, които взе от мен миналата година? Длъжникът вади един тефтер: - Виж тук, приятел. На един дължа 1000 лева, на друг 800, на трети 600... Ти си чак осми. Или почакай, или ми дай още малко, за да те придвижа напред в списъка. Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569491.html", "text": "- Това е истинско безобразие! Каква липса на уважение и възпитание! - възмущава се гражданин в претъпкания автобус. - Но, господине, младежът веднага стана и вие седнахте - успокоява го контрольорът. - Аз седнах, но жена ми още стои права! Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569490.html", "text": "Доскучало му на Адам в Рая и се оплакал на Господ. Дълго мислил Господ и накрая казал: - Мога да създам една жена да ти прави компания. - Какво е това \"жена\"? - попитал Адам. - Ами - отговорил Господ - това е едно изключително красиво, интелигентно, мило и нежно същество. Тя ще се грижи за теб, ще те обича, ще те подкрепя, ще изпълнява всяко твое желание. - Чудесно, направи ми жена - казал Адам. - Но това ще ти коства доста. Ще трябва да използвам една ръка, един крак, едно око и едно ухо от тебе за да я създам. Замислил се Адам и казал: - А за едно ребро какво мога да получа? Сподели:", "date": "2019.06.04", "title": "ВИЦОВЕ"}
{"url": "https://pik.bg/-news569494.html", "text": "Съобщение на книжарница в Скопие: ”Поради изчерпване, желаещите могат да получат Историята на Република Македония чрез СМС\". Сподели:", "date": "2019.06.04", "title": "ВИЦОВЕ"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B3%D0%B0-%D1%81%D1%8A%D0%B2%D0%B5%D1%82%D1%8A%D1%82-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-%D1%89%D0%B5-%D0%BE%D0%B1%D1%81%D1%8A%D0%B4%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0%D0%B4-%D0%BC%D0%B8%D1%80%D0%BE%D1%82%D0%B2%D0%BE%D1%80%D1%86%D0%B8-%D0%B2-%D0%BA%D0%BE%D1%81%D0%BE%D0%B2%D0%BE-news846611.html", "text": "Председателстващият Съвета за сигурност на ООН, постоянният представител на Кувайт в организацията Мансур ал Отейби обяви, че ситуацията с нападението срещу сътрудници на ООН в Косово ще бъде обсъдена от Съвета за сигурност на заседание на 10 юни, съобщава ТАСС, като се позовава на изявление на дипломата. „Очакваме в хода на заседанието на 10 юни специалният представител на генералния секретар да доложи пред Съвета за сигурност за тази ситуация”, заявява дипломатът. На 28 май полицейски специални части на Косово ROSU са влезли в северните райони на региона. По думите на президента на Сърбия Александър Вучич, косовските правоохранители са задържали 28 души, сред които двама сътрудници на ООН. Сподели:", "date": "2019.06.04", "title": "Ето кога Съветът за сигурност на ООН ще обсъди нападението над миротворци в Косово"}
{"url": "https://pik.bg/%D1%80%D1%83%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D1%81%D0%B0-%D0%BF%D1%80%D0%BE%D0%B2%D0%B5%D0%BB%D0%B8-%D1%83%D1%81%D0%BF%D0%B5%D1%88%D0%BD%D0%B8-%D0%B8%D0%B7%D0%BF%D0%B8%D1%82%D0%B0%D0%BD%D0%B8%D1%8F-%D0%BD%D0%B0-%D0%BD%D0%BE%D0%B2%D0%B0-%D1%80%D0%B0%D0%BA%D0%B5%D1%82%D0%B0-%D0%B2-%D0%BA%D0%B0%D0%B7%D0%B0%D1%85%D1%81%D1%82%D0%B0%D0%BD-news846614.html", "text": "Руските Въздушно-космически сили (ВКС) са провели изпитания на нова ракета от системата за противоракетна отбрана на полигон в Казахстан, съобщава ТАСС, като се позовава на информация от Министерството на отбраната на Русия. „На полигона Сар-Шаган в Казахстан бойни разчети на войските на противовъздушната и противоракетна отбрана на ВКС са провели успешни изпитания на нова ракета на руската система за противоракетна отбрана”, се посочва в официалното съобщение на пресслужбата на ведомството. Отбелязва се, че по време на изпитанията новата противоракета е потвърдила заложените характеристики и е поразила зададената цел със зададената точност. Сподели:", "date": "2019.06.04", "title": "Руски военни са провели успешни изпитания на нова ракета в Казахстан"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B0%D1%80%D1%83%D1%88%D0%B8%D0%BB-%D0%BF%D1%80%D0%BE%D1%82%D0%BE%D0%BA%D0%BE%D0%BB%D0%B0-%D0%BF%D1%80%D0%B8-%D1%81%D1%80%D0%B5%D1%89%D0%B0%D1%82%D0%B0-%D1%81%D0%B8-%D1%81-%D0%B5%D0%BB%D0%B8%D0%B7%D0%B0%D0%B1%D0%B5%D1%82-%D0%B2%D1%82%D0%BE%D1%80%D0%B0-%D0%B5%D1%82%D0%BE-%D0%BA%D0%B0%D0%BA-news846621.html", "text": "Американският президент Доналд Тръмп е нарушил протокола по време на срещата си в кралица Елизабет Втора, след като леко докоснал гърба на кралицата, съобщава РИА „Новости”. Уточнява се, че по-скоро държавният глава на САЩ е направил нарушението на протокола инстинктивно – до тогава той е изразявал възхищението си от кралицата, благодарил й за сърдечния прием и похвалил времето, което предизвикало усмивката на кралицата. Посочва се, че далеч по-сериозно нарушение допуснала преди няколко години съпругата на бившия американски президент Барак Обама Мишел Обама, която прегърнала кралицата. За да се спаси от неловката ситуация, се наложило и на самата кралица да прегърне Мишел Обама. Сподели:", "date": "2019.06.04", "title": "Доналд Тръмп нарушил протокола при срещата си с Елизабет Втора. Ето как"}
{"url": "https://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%B1%D0%BE%D0%BB%D0%B8%D0%B2%D0%B8%D1%8F-%D1%81%D0%B0-%D0%BF%D1%80%D0%B5%D0%B4%D0%BB%D0%BE%D0%B6%D0%B8%D0%BB%D0%B8-%D0%B5%D1%81-%D0%B4%D0%B0-%D0%B8%D0%B7%D0%BF%D1%80%D0%B0%D1%82%D0%B8-%D0%BD%D0%B0%D0%B1%D0%BB%D1%8E%D0%B4%D0%B0%D1%82%D0%B5%D0%BB%D0%B8-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-news846625.html", "text": "Властите в Боливия са отправили предложение към Европейския съюз да изпрати наблюдатели на президентските избори в страната през октомври, съобщава агенция ABI, позовавайки се на информация от посланика на ЕС в Боливия Леон де ла Торе. Според информацията, в ЕС в момента анализират поканата. „Получихме поканата преди няколко дни, като до момента я анализираме в съответните инстанции в Брюксел”, заявява Де ла Торе. До момента присъствието си на изборите в Боливия са потвърдили от Организацията на американските страни.  Очаква се да присъстват и представители на всички страни от региона. „В Боливия изборите винаги ни се струват интересни, като има възможност да присъстваме на тях като наблюздатели”, коментира Де ла Торе. Президентските избори в Боливия трябва да се проведат на 20 октомври. Сподели:", "date": "2019.06.04", "title": "Властите в Боливия са предложили ЕС да изпрати наблюдатели на президентските избори"}
{"url": "https://pik.bg/%D1%84%D0%B0%D0%B2%D0%BE%D1%80%D0%B8%D1%82%D1%8A%D1%82-%D0%BD%D0%B0-%D0%B1%D0%B8%D0%B2%D1%88%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%83%D0%B5%D1%84%D0%B0-%D0%BC%D0%B8%D1%88%D0%B5%D0%BB-%D0%BF%D0%BB%D0%B0%D1%82%D0%B8%D0%BD%D0%B8-%D0%B7%D0%B0-%E2%80%9E%D0%B7%D0%BB%D0%B0%D1%82%D0%BD%D0%B0%D1%82%D0%B0-%D1%82%D0%BE%D0%BF%D0%BA%D0%B0%E2%80%9D-%D0%B5-news846612.html", "text": "Бившият президент на УЕФА Мишел Платини сподели мнението си за това кой най-много заслужава “Златната топка”, съобщават световните медии, цитирани от „Спортал”. Според френската легенда фаворит за отличието е Лионел Меси. “В момента фаворит е Меси, следван от Кристиано Роналдо. Но сега сме началото на юни, предстоят още много мачове и турнири – анализира Платини. -  Въпреки загубата на Барселона от Ливърпул, Меси превъзхожда всички с представянето си. Колкото до Килиан Мбапе, той е бъдещият наследник на Меси и Кристиано. Килиан много ми напомня на бразилския Роналдо със своята мощ, скорост и способност да вкарва голове. Мбапе е още млад, но има всичко необходимо, за да стъпи на върха. Считам го за най-добрият от сегашното поколение френски футболисти. Той е над Антоан Гризман и останалите от състава на Дидие Дешан”. Друго голямо име във футбола - Жозе Моуриньо, също назова своите фаворити за “Златната топка”. “Към момента бих посочил Върджил ван Дайк, Мохамед Салах, Садио Мане, Кристиано Роналдо и Лионел Меси – коментира португалският спеицалист. - Мисля, че мачовете от Лигата на нациите ще изиграят важна роля, както и Копа Америка и Купата на африканските нации. Меси и Кристиано станаха шампиони със своите отбори, но пък Ливърпул спечели Шампионската лига”. Сподели:", "date": "2019.06.04", "title": "Фаворитът на бившия президент на УЕФА Мишел Платини за „Златната топка” е..."}
{"url": "https://pik.bg/%E2%80%9E%D0%BA%D0%BE%D0%BC%D0%BC%D0%B5%D1%80%D1%81%D0%B0%D0%BD%D1%82%E2%80%9C-%D1%83%D0%BA%D1%80%D0%B0%D0%B9%D0%BD%D0%B0-%D1%89%D0%B5-%D1%81%D1%82%D0%B0%D0%BD%D0%B5-%D0%B3%D0%BB%D0%B0%D0%B2%D0%B5%D0%BD-%D1%81%D1%8A%D1%8E%D0%B7%D0%BD%D0%B8%D0%BA-%D0%BD%D0%B0-%D1%81%D0%B0%D1%89-news846627.html", "text": "Конгресът на САЩ разглежда законопроект „За предоставяне на подкрепа на Украйна за защита на нейната независимост, суверенитет и териториална цялост“, предвиждащ рязко увеличение на военната помощ за Киев и включването му в списъка на главните съюзници на Вашингтон извън НАТО, се посочва в обширен коментарен материал на руското издание „Коммерсант“, цитирано от „Фокус”. Законодателната инициатива съвпадна с поканата към Владимир Зеленски да направи официално посещение във Вашингтон и с пристигането в Киев на новия американски посланик Кристина Куин, която трябва да активизира работата на посолството на САЩ, след предсрочното отзоваване на посланик Мари Йованович. Законопроектът „За предоставяне на подкрепа на Украйна за защита на нейната независимост, суверенитет и териториална цялост“, внесен в Камарата на представителите на Конгреса на САЩ в края на миналата седмица, стана съвместна инициатива на републиканци и демократи. Тя трябва да потвърди запазването на двупартийния консенсус по въпроса за отношенията с Украйна. Съавтори на документа станаха демократът Елиът Ейнджъл и републиканецът Майкъл Маккол. През 2017 година Маккол посети контролираната от Киев част на Донбас и определи Украйна като „епицентър на войната срещу руската агресия, която се разгърна срещу целия свят“. Първия опит за извеждане на военнополитическото сътрудничество между Киев и Вашингтон на ново равнище, беше предприет от американските законодатели още през 2014 година, но тогава беше блокиран от президента Барак Обама, който не искаше засилване на конфронтацията с Русия. Сега конгресмените смятат, че новия опит ще се увенчае с успех. От посолството на Украйна в САЩ съобщиха, че внесения в Камарата на представителите законопроект „цели засилване на отбранителните способности на Украйна, в частност, посредством предаване на въоръжения, продажба на летателни отбранителни средства на украинските въоръжени сили, както и засилване на възможностите на Киев да се противопоставя на руските кибератаки“. Сподели:", "date": "2019.06.04", "title": "„Коммерсант“: Украйна ще стане главен съюзник на САЩ"}
{"url": "https://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-%D1%80%D0%B0%D0%B7%D1%80%D0%B5%D1%88%D0%B8%D1%85%D0%B0-%D0%BD%D0%B0-%D0%BC%D0%BE%D0%BC%D1%87%D0%B5%D1%82%D0%B0%D1%82%D0%B0-%D0%B4%D0%B0-%D0%BD%D0%BE%D1%81%D1%8F%D1%82-%D0%B2-%D1%83%D1%87%D0%B8%D0%BB%D0%B8%D1%89%D0%B5-%D0%BF%D0%BE%D0%BB%D0%B8-news846623.html", "text": "Мексиканските власти взеха решение да направят „неутрална” ученическа униформа в учебните заведения в градовете, разрешавайки на момчетата да носят.... поли, съобщава РИА „Новости”. „Правовият град дава равенство на всички във всички области. С министъра на образованието на Мексико Естебан Монтесума Бараган обявяваме за неутрална ученическа униформа в градовете. Полата вече не е ексклузивен атрибут на момичетата, а панталоните – на момчетата. Това са обикновени действия за равни права”, написа в профила си в „Туитър” кметът на Мексико Сити Клаудия Шейнбаум. Нововъведението е влязло в сила от началото на тази седмица. Министърът на образованието на Мексико призова и други щати на латиноамериканската страна да приемат аналогични решение за въвеждането на „неутрална” ученическа униформа. Сподели:", "date": "2019.06.04", "title": "Властите в Мексико разрешиха на момчетата да носят в училище поли"}
{"url": "https://pik.bg/%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D1%83%D0%B1%D0%B8%D1%85%D0%B0-%D0%B2%D0%BE%D0%B5%D0%BD%D0%BD%D0%BE%D1%81%D0%BB%D1%83%D0%B6%D0%B5%D1%89-%D0%B8-%D1%80%D0%B0%D0%BD%D0%B8%D1%85%D0%B0-%D0%BE%D1%89%D0%B5-%D0%BD%D1%8F%D0%BA%D0%BE%D0%BB%D0%BA%D0%BE-%D1%81%D1%8A%D1%82%D1%80%D1%83%D0%B4%D0%BD%D0%B8%D1%86%D0%B8-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%82%D1%80%D0%B8%D0%BF%D0%BE%D0%BB%D0%B8-news846616.html", "text": "В столицата на Либия Триполи група терористи е извършила три атаки срещу военни патрули и сътрудници на полицията, съобщава LBC, цитирани от RT. При нападенията един военнослужещ е бил убит, а няколко сътрудници на правоохранителните органи са ранени. „Терористична група е извършила три атаки в Триполи, което е довело до гибелта на един военнослужещ и раняването на няколко сътрудници на вътрешните сили”, се посочва в официалното съобщение. Според данни на местните медии, терористите са успели да се скрият в една от сградите. Специалните сили и силите за сигурност са започнали операция по залавянето на терористите. Сподели:", "date": "2019.06.04", "title": "Терористи убиха военнослужещ и раниха още няколко сътрудници на полицията в Триполи"}
{"url": "https://pik.bg/%D1%85%D0%B8%D1%82-%D1%81%D0%BB%D0%B5%D0%B4%D0%B8-%D0%BE%D1%82-%D0%B4%D0%B2%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D1%8F-f-35-%D0%B2-%D0%BD%D0%B5%D0%B1%D0%B5%D1%82%D0%BE-%D0%BD%D0%B0%D0%B4-%D0%B0%D1%80%D0%B8%D0%B7%D0%BE%D0%BD%D0%B0-%D0%B2%D0%B7%D1%80%D0%B8%D0%B2%D0%B8%D1%85%D0%B0-%D0%BC%D1%80%D0%B5%D0%B6%D0%B0%D1%82%D0%B0-news846630.html", "text": "Два изтребителя F-35 Lightning II от 56-о изтребително крило на Военновъздушните сили на САЩ са извършили учебен полет над аризонската авиобаза „Люк”. В мрежата се появиха снимки от кондензационните следи, които да оставили в небето двата изтребителя, като те поразително напомнят... пенис. Снимките бързо се превърнаха в тотален хит в социалните мрежи. По думите на официален представител на авиобаза „Люк” в Аризона, изтребителите F-35 са участвали в стандартни учения. Те са отработвали фигури от висшия пилотаж. Той уточнява, че необичайната форма от кондензационните следи в небето е възникнала абсолютно случайно. Сподели:", "date": "2019.06.04", "title": "Хит: Следи от два американски изтребителя F-35 в небето над Аризона взривиха мрежата"}
{"url": "https://pik.bg/%D0%BF%D0%BE%D1%87%D0%B8%D1%82-%D1%87%D0%B5%D1%81%D1%82%D0%B2%D0%B0%D0%BC%D0%B5-%D0%B2%D0%B5%D0%BB%D0%B8%D0%BA-%D1%81%D0%B2%D0%B5%D1%82%D0%B5%D1%86-%D0%BD%D0%B0%D0%BF%D1%80%D0%B0%D0%B2%D0%B8%D0%BB-%D0%B2%D0%B0%D0%B6%D0%BD%D0%BE-%D0%BF%D1%80%D0%B5%D0%B4%D1%81%D0%BA%D0%B0%D0%B7%D0%B0%D0%BD%D0%B8%D0%B5-news846584.html", "text": "- той бил съвременник на св. Константин Велики и братов син на римския император Пров. Той управлявал Цариградската църква десет години. Когато Константин Велики видял за първи път св. Митрофан, обикнал го като баща. Във време на Първия вселенски събор св. Митрофан вече бил старец на 117 г. и като не могъл лично да вземе участие в работите на събора, определил своя викарен епископ Александър за свой представител. Императорът изходатайствал от събора за св. Митрофан названието патриарх. И така, той бил първи цариградски патриарх. При това Константин Велики поканил целия събор да посети болния и престарял архипастир. Когато императорът го запитал кого желае да остави за свой наследник на патриаршеския престол, старецът посочил Александра. След това св. Митрофан казал на александрийския патриарх Александър: \"О, брате, превъзходен наследник си оставяш ти!\" и взел за ръка архидякон Атанасий, по-късно св. Атанасий Велики, патриарх Александрийски и го похвалил пред всички. След това предсказание св. Митрофан се простил с всички и подир 10 дни предал душата си Богу в 325 година. Сподели:", "date": "2019.06.04", "title": "ПОЧИТ: Честваме велик светец, направил важно предсказание"}
{"url": "https://pik.bg/%D0%BB%D0%BE%D0%BA%D0%BE%D0%BC%D0%BE%D1%82%D0%B8%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%B5-%D0%BF%D0%BE%D0%B4%D1%81%D0%B8%D0%BB%D0%B2%D0%B0-%D1%81-%D0%BF%D0%BE%D0%BB%D1%83%D0%B7%D0%B0%D1%89%D0%B8%D1%82%D0%BD%D0%B8%D0%BA-%D0%BD%D0%B0-%D1%81%D0%BB%D0%B0%D0%B2%D0%B8%D1%8F-news846644.html", "text": "Отборът на Локомотив (Пловдив) очаква футболист на Славия. Това е халфът Владислав Узунов, съобщава „Тема Спорт”. Наскоро босът на столичани Венцеслав Стефанов обяви, че полузащитникът напуска “Овча купел”. Той заявил пред шефа на “белите”, че си тръгва в посока Пловдив, където са му обещани по-добри условия и повече игрово време. Не е изключено обаче ситуацията да претърпи обрат. Както е известно, селекцията на Локомотив за новия сезон ще е главно от български играчи и Узунов е в списъка, който е изготвен от Чавдар Цветков. Бившият спортен директор, който сега е само съветник на Христо Крушарски, е трябвало да направи списък с около 20 човека. Узунов дойде в Славия през лятото на 2017 година, като преди това игра за Локомотив (Горна Оряховица), ЦСКА, Добруджа, Хасково, Калиакра, Сливен, Локомотив (Мездра) и други. Както е известно, трима български играчи вече си тръгнаха от Локо (Пд) - Димитър Везалов и Янко Ангелов, които подписаха с Хебър, и Асен Георгиев. Те няма да са единствените, на които “смърфовете” няма да разчитат за следващия сезон. На 90% от “Лаута” си тръгва и атакуващият халф Абделхаким Буна. С изтичащ договор е и Игор Банович. Полузащитникът засега няма положителен отговор от ръководството на Локомотив, че остава. Така реално петима от спечелилите Купата на България напускат отбора. Според запознати те няма да са последните, които ще се разделят с “черно-белите”. Почти сигурно от “Лаута” си тръгва и Вилим Посинкович. Сподели:", "date": "2019.06.04", "title": "Локомотив (Пловдив) се подсилва с полузащитник на Славия"}
{"url": "https://pik.bg/%D1%80%D0%B5%D0%B6%D0%B8%D1%81%D1%8C%D0%BE%D1%80%D1%8A%D1%82-%D0%B4%D0%B5%D0%B9%D0%B2%D0%B8%D0%B4-%D0%BB%D0%B8%D0%BD%D1%87-%D1%81-%D0%BF%D0%BE%D1%87%D0%B5%D1%82%D0%B5%D0%BD-%E2%80%9E%D0%BE%D1%81%D0%BA%D0%B0%D1%80%E2%80%9D-news846646.html", "text": "Американският филмов режисьор Дейвид Линч ще получи почетен „Оскар” за забележителен принос в кинематографията. Това става ясно от официално съобщение, публикувано на сайта на Американската академия за киноизкуства, съобщава „Известия”. Кинематографист,  музикант и художник, Дейвид Линч е представител на американското независимо кино. Носител е на „Златна палма” през 1990 година и награда за режисура (2001) на фестивала в Кан. През 2006 година печели голямата награда на фестивала във Венеция „Златен лъв”. Кавалер на ордена на Почетния легтион (2007 година). Сред емблематичните му филма са „Човекът-слон” (1980), „Мълхоланд Драйв” (2001), „Синьо кадифе” (1986 година). Изключителна популярност Линч обаче получава със сериала „Туин Пийкс” (1990-1991). Връчването на почетния „Оскар” ще се проведе на специална церемония в комплекса Hollywood and Highland Center в Лос Анджелис на 27 октомври. Сподели:", "date": "2019.06.04", "title": "Режисьорът Дейвид Линч с почетен „Оскар”"}
{"url": "https://pik.bg/%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%BD%D0%BE%D0%B2%D0%B8%D1%82%D0%B5-%D1%86%D0%B5%D0%BD%D0%B8-%D0%BD%D0%B0-%D1%82%D0%BE%D0%BA%D0%B0-%D0%B8-%D0%BF%D0%B0%D1%80%D0%BD%D0%BE%D1%82%D0%BE-%D0%BE%D1%82-1-%D1%8E%D0%BB%D0%B8-news846648.html", "text": "Какви ще са новите цени на тока и парното от първи юли?  Това ще обсъжда днес на открито заседание Комисисията за енергийно и водно регулиране, съобщава Нова телевизия. По първоначалните разчети на експертите, цената на електричеството трябва да се увеличи средно с 3.48 на сто в цялата страна. Анализът на цените на топлото показва поскъпване с мeждy 1.96 и 17.5% зa paзличнитe TEЦ-oвe. Сподели:", "date": "2019.06.04", "title": "Обсъждат новите цени на тока и парното от 1 юли"}
{"url": "https://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%B2%D1%80%D1%8A%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%B0%D0%B4%D0%B2%D0%B7%D0%B5%D1%82%D0%B8%D1%82%D0%B5-%D1%81%D1%83%D0%B1%D1%81%D0%B8%D0%B4%D0%B8%D0%B8-%D0%BE%D1%82-%D0%BF%D0%B0%D1%80%D1%82%D0%B8%D0%B8%D1%82%D0%B5-news846663.html", "text": "Правната комисия на парламента ще разгледа днес внесения от Министерския съвет законопроект за промени в Закон за политическите партии. Предвижда се политическите сили да върнат в бюджета надплатеното от 2016 г. С промените се уточняват правилата за формиране и разпределение на държавната субсидия за действително получен глас. Партиите и коалициите ще трябва да възстановят общо 16,5 млн. лв., които са получили над 11-те лева за глас, коментираха от финансовото министерство, цитирани от Би Ти Ви. Прокуратурата проверява защо партийните субсидии са се увеличили с 6,5 млн. лв. Преди дни се оказа, че партиите са взели по-големи субсидии, тъй като са били начислени и недействителните гласове. Сподели:", "date": "2019.06.04", "title": "Депутати обсъждат връщането на надвзетите субсидии от партиите"}
{"url": "https://pik.bg/%E2%80%9E%D0%B2%D0%B7%D0%B3%D0%BB%D1%8F%D0%B4%E2%80%9C-%D0%B8%D0%B7%D0%BF%D1%80%D0%B0%D1%82%D0%B8%D1%85%D0%B0-%D0%BB%D0%B5%D0%BE%D0%BD%D0%B8%D0%B4-%D0%BA%D1%83%D1%87%D0%BC%D0%B0-%D0%B2-%D0%B4%D0%BE%D0%BD%D0%B1%D0%B0%D1%81-%D0%B2%D0%BC%D0%B5%D1%81%D1%82%D0%BE-%D0%B2-%D0%BF%D0%B5%D0%BD%D1%81%D0%B8%D1%8F-news846645.html", "text": "Леонид Кучма, след кратко прекъсване, отново се връща в Минск, където в рамките на преговорния процес с представители на Донецката и Луганската републики, има намерение да постигне прекратяване на войната в Донбас, отбелязва руското издание „Взгляд“, цитирано от „Фокус”. Какво може да предложи изтъкнатият украински политик за извеждане на „Минск“ от безизходицата и ще му помогнат ли за тази цел нелошите лични отношения с президента на Русия? Бившият президент на Украйна Леонид Кучма, след осеммесечна пауза, повторно пристъпва към работа в рамките на минския преговорен процес. Това заяви в понеделник новият президент на Украйна Владимир Зеленски, подписвайки съответното нареждане, от което следва, че неговият предшественик ще оглави украинската делегация в тристранната контактна група в Минск. По думите на Зеленски, Киев има „много конкретни предложения, нови решения“ за урегулиране на конфликта в Донбас, които ще бъдат представени на 5 юни на преговорите в беларуската столица, „но никой няма намерение да търгува с територии и суверенитета на Украйна“. Всъщност, новите планове на Зеленски може да бъдат представени не в Минск, а в Брюксел, където украинският президент заминава на официално посещение. „Доста вероятно е тези идеи утре или вдругиден да бъдат представени, в хода на срещите на президента на Украйна с европейските му колеги в Брюксел. Ние не изключваме това“, заявиха от пресслужбата на администрацията на президента на Украйна. От своя страна Кучма заяви, че не е могъл да откаже предложението на Зеленски, „защото Украйна преживява трудни времена“. „Аз съм свикнал в своя живот да вземам решения, да ги изпълнявам и да отговарям за тях“, заяви Кучма. Сподели:", "date": "2019.06.04", "title": "„Взгляд“: Изпратиха Леонид Кучма в Донбас, вместо в пенсия"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B2%D1%81%D0%B8%D1%87%D0%BA%D0%B8-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D0%B8-%D0%B7%D0%B0-%D1%80%D0%B0%D0%BC%D0%B0%D0%B7%D0%B0%D0%BD-%D0%B1%D0%B0%D0%B9%D1%80%D0%B0%D0%BC-news846662.html", "text": "Рамазан Байрам е един от двата най-големи празника в исляма. Денят започва с тържествени молитви, ядат се сладкиши и се раздават на близки, роднини и съседи. Рамазан Байрамът се нарича още Шекер Байрам, защото на този празник хората се черпят със сладкиши – баклава, локум, бонбони, сладки и др. По традиция първият от трите празнични дни се чества с най-близките. По-младите мюсюлмани посещават по-възрастните си роднини, близки, приятели и съседи, целуват им ръка, с което изразяват своето уважение към тях. С този празник завършва месец Рамазан (Рамадан), през който мюсюлманите стават преди изгрев слънце, закусват и до залез слънце не се хранят и не поемат течности, включително и вода, пази се “оруч”. Въздържанието се налага от религията, за да може всеки мюсюлманин да се доближи до състоянието на бедните, гладните и страдащите хора. Премиерът Бойко Борисов поздрави всички мюсюлмани за големия празник Рамазан байрам. \"Честит Рамазан байрам на всички мои приятели мюсюлмани! Бъдете живи и здрави!\", написа Борисов във фейсбук. Сподели:", "date": "2019.06.04", "title": "ПЪРВО В ПИК: Борисов поздрави всички мюсюлмани за Рамазан байрам"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D1%8A%D1%80%D1%82%D0%B2%D0%BE%D0%BF%D0%B8%D1%8F%D0%BD-%D1%81%D0%B5-%D1%83%D0%B4%D0%B0%D0%B2%D0%B8-%D0%B2-%D0%B8%D1%81%D0%BA%D1%8A%D1%80%D0%B0-news846737.html", "text": "Тялото на 43-годишен мъж е намерено във водите на река Искър при ВЕЦ - Мездра. Това съобщиха от ОДМВР - Враца. На 3 юни 2019 г. в РУ - Мездра е постъпил сигнал от близките на 43-годишен мъж от същия град, които съобщили, че не се е прибирал в дома си от вечерта на 30 май 2019 г., когато излязъл след употреба на голямо количество алкохол. След издирвателни мероприятия от служители на РУ - Мездра, трупът на мъжа е намерен върху скара за шумопочистване на ВЕЦ - Мездра, във водите на река Искър. По тялото не са открити следи от насилие. Образувано е досъдебно производство. Сподели:", "date": "2019.06.04", "title": "ТРАГЕДИЯ: Мъртвопиян се удави в Искъра"}
{"url": "https://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D0%B8%D1%82%D0%B5-%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D0%BA%D0%B0-%D1%80%D0%B0%D0%BC%D0%B0%D0%B7%D0%B0%D0%BD-%D0%B1%D0%B0%D0%B9%D1%80%D0%B0%D0%BC-news846685.html", "text": "„Мъдростта на празника учи на искрено милосърдие, осъзнато покаяние, споделяне на изпитанията и разкрива способността за съпричастност  и единство в дните на радост, когато вярващите почитат дълговечни, съкровени за тях традиции“, се казва в поздравлението на държавния глава. Президентът подчертава, че в основата на устойчивата българска култура на толерантност заляга съхранението на разбирателството и взаимното уважение между изповядващите различни религии. „Вярвам, че отбелязването на Рамазан Байрам ще разкрие за пореден път обединяващата духовна сила на цялото ни общество“, се казва още в поздравлението на Румен Радев до представителите на мюсюлманското изповедание в България. Президентът Румен Радев поздрави днес представителите на мюсюлманското изповедание в България по повод празника Рамазан Байрам. Сподели:", "date": "2019.06.04", "title": "Румен Радев поздрави мюсюлманите за празника Рамазан Байрам"}
{"url": "https://pik.bg/%D0%B0%D0%BA%D1%86%D0%B8%D1%8F-%D0%BF%D1%8A%D1%82%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B4%D0%B5%D0%B1%D0%BD%D0%B5-%D0%B7%D0%B0-%D0%B0%D0%BB%D0%BA%D0%BE%D1%85%D0%BE%D0%BB-%D0%B8-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-news846725.html", "text": "Пътна полиция извършва засилени проверки за употреба на алкохол и наркотични вещества, съобщи пресцентърът на МВР. Оттам уточняват, че проверките са част от операция на TISPOL, която ще продължи до 9 юни. Акцията на TISPOL, освен на територията на България, се провежда и във всички страни членки на Европейската мрежа на службите на Пътна полиция (TISPOL). Според статистиката, една от трите основни причини за възникване на тежки инциденти по пътищата на Европа, с голям брой жертви, е управлението на моторно превозно средство след употреба на алкохол и/или наркотични вещества. По време на проверките пътните полицаи ще следят и за валидна задължителна застраховка \"Гражданска отговорност\" на автомобилистите, невръчени електронни фишове, както и за неплатени глоби, наложени по Закона за движение по пътищата. Сподели:", "date": "2019.06.04", "title": "АКЦИЯ: Пътна полиция дебне за алкохол и наркотици"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D1%80%D0%B0%D0%B7%D0%B1%D0%B8-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D1%81%D0%BB%D0%B5%D0%B4-%D0%BF%D0%BE%D0%B3%D1%80%D0%BE%D0%BC%D0%B0-%D0%BD%D0%B0-%D0%B5%D0%B2%D1%80%D0%BE%D0%B2%D0%BE%D1%82%D0%B0-%D0%B1%D1%81%D0%BF-%E2%80%93-%D0%BA%D0%BE%D0%BC%D0%B5%D0%B4%D0%B8%D1%8F-%D0%BE%D1%82-%D0%B3%D1%80%D0%B5%D1%88-news846568.html", "text": "На 30-ата година от демокрацията, политическа партия ГЕРБ стана единствената в България, разгромила БСП. Борисов посреща своята 60-годишнина с успех, който в Европа е виждан само при Меркел и Орбан – четири последователни победи за национален парламент и четири последователни победи за европарламент. С други думи ГЕРБ – БСП 8:0. Говоря само за партийните вотове, защото те са най-показателни. При президентските винаги може да намериш, както се и случи, независим кандидат, известен генерал-летец, да го издигнеш кандидат, да застанеш зад него; при местните един печели в градовете, друг в селата, трети в смесените райони. Изборите за национален и европарламент са по чисто пропорционална партийна система и показват силата на партиите. – За тези 30 години демокрация е имало само едно напускане с кауза и то се оказа успешно. Това беше април месец 1991 г. на групата на 39-те депутати от СДС, която получи огромна обществена подкрепа и спечели след гладна стачка изборите на 13 октомври 1991 г. срещу БСП за първи път в историята на България, а в същия ден победи социалистите на кметските избори във всички големи градове. Каузата беше демокрация, а не комунизъм. БСП без кауза се превърна от парламентарна в извънпарламентарна опозиция и загуби парламентарния микрофон. Преференции, машинно гласуване и цикове, не могат да бъдат такава кауза. – БСП изпусна златен момент да се върне, след като ГЕРБ се коригира за ЦИК и за преференциалния вот. Това бяха неща, заради които можеше да се прави някакъв парламентарен фасон. Дори президентът им подсказа да се върнат, но те издигнаха в култ машинното гласуване, което както се видя в неделя, го нямаше никъде в Европа. – Българските социалисти тръгнаха като аслани, а се върнаха като… БСП се появи в парламента в абсолютно неадекватно състояние и не чете поне една декларация, в която да поздрави победителите, да пожелае успех на всички български евродепутати за каузата, наречена България. Цвета Караянчева им каза „Добре дошли!“, а очевидно Бойко намигна, че изборната победа им стига – да не ги доубиваме с речи. – БСП се опита да превърне изборите във вот на недоверие на правителството. И за студентите от първи курс е ясно, че чрез евроизбори няма как да се свали едно правителство. Но превръщайки дебата като дебат за вот на недоверие, резултатът е ясен – вот на доверие за ГЕРБ, поради което парламентът ще си изкара спокойно мандата до 2021 г., още повече, че показа, че може прави кворум и без социалистите. – Корнелия Нинова направи огромни усилия да привлече вниманието с подкрепа политиката на Вишеградската четворка. Неслучайно тя се срещаше с вишеградците-социалисти. Наистина, от тези четири държави, социалистите управляват само в Словакия. Но все пак тя застана твърдо и на момента срещу Истанбулската конвенция и беше права; твърдо и на момента срещу Пакта за миграция на ООН и категорично осъди евроидиотщината да се санкционира Унгария. Същевременно обаче ПЕС е „за“ джендър идеологията, тя е „за“ еднополовите бракове, тя е „за“ пакта за миграция и т.н. Има две БСП-та – едното на Нинова, другото на Станишев и партията не може дълго време да седи в това разкрачено положение. Трябва ясно да се определи дали е за християнска Европа или не. – Битката за листата загубиха и двамата лидери. Нинова беше бламирана за нейните опити да следва политиката на вишеградците от колективното партийно ръководство. То пък бламира и Станишев, защото при таен избор, той беше изместен от едно девойче и от никому неизвестен извън средите на парламентарната група депутат. Това свали до голяма степен престижа на самата партия – двойно бламиране. Нинова не си познава партията – хората са интернационалисти и споменът за Коминтерна на Георги Димитров не ги е напуснал. – БСП си самовнуши, че имаше анти-ГЕРБ вълна. Така вълна нямаше, а опитите да бъде инспирирана чрез „масово народно недоволство“, претърпяха пълно фиаско. Появиха десетина бабаита с беемвета, които развиваха теорията за равенството, т.е. всички да сме с беемвета. – Не знам защо и до днес, БСП си самоповярва и се сугестира, че Елена Йончева е лице, което има огромна обществена подкрепа и може да доведе повече гласове на БСП, отколкото твърдият електорат. Йончева, без съмнение, е любимка на твърдия електорат и на червените баби и дядовци, защото наричаше ГЕРБ „банда“. Но както резултатът показа, не можа да донесе и един глас повече извън твърдия електорат на БСП, защото сме в 21 в. и не отива на една дама да ръси небивалици и внушения към българското правителство, колкото и да го мрази. На фона на интелигентните момичета от листата на ГЕРБ тя изглеждаше ужасно (неслучайно и Ева, и Мария ги взеха за съпруги навън, защото любовта няма граница). – Със сигурност в своята история ГЕРБ не е била в такова тежко положение, предвид на скандалите около г-н Цветанов, които за мое съжаление завършиха с негово отстраняване. Червените социолози и анализатори внушаваха на ръководството и лидера на партията им, че Бойко е изхабен, че е уморен (точно уморен е сигурно и аз затова един път му предложих да си почива, защото истински го уважавам и обичам). Последните две седмици обаче показаха, че Борисов може да се възражда като „птицата Феникс“, направи щурави обиколки из страната и показа на цяла България какво ГЕРБ е направил и какво БСП не е направило (всъщност БСП направи две национални катастрофи 90-те години). На местните избори Борисов пак ще показва какво ГЕРБ направи, защото ако не беше ГЕРБ и редовите социалисти в София нямаше да могат да се возят на метро, нямаше да ходят по магистрала до морето, да минават по Дунав мост през Дунава и да ходят да гледат хубави концерти в зала „Арена Армеец“. – През всичките тези две години, от 2017 г. насам, нито един път социалистите не намериха вина в себе си. Бяха виновни четирите годишни времена; бяха виновни срастването на партията с държавата независимо, че президентът е техен; бяха виновни липсата на машинно гласуване – оказа се, че и с машинно ГЕРБ ги бие; сега пък били виновни секциите бил виновен в крайна сметка народът – апатичен бил много. Е, с такива евродепутати, които обвиняват собствения си народ, БСП няма да стигне далеч. Победата на Борисов трябва да е сладка, защото въпреки допуснатите грешки, БСП е с трети резултат сред социалистическите партии в Европа. Отсега честитя победата на Борисов през 2021 г. Да е жив и здрав, на 62 години ще отбележи пета поредна победа, защото партия, на която народът ѝ е виновен, не може да бие ГЕРБ. Сподели:", "date": "2019.06.04", "title": "САМО В ПИК! Георги Марков разби социалистите след погрома на евровота: БСП – комедия от грешки. 8:0 в полза на ГЕРБ"}
{"url": "https://pik.bg/%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%80%D0%B0%D0%B7%D1%87%D0%B8%D1%81%D1%82%D0%B2%D0%B0%D0%BD%D0%B5%D1%82%D0%BE-%D0%B8-%D0%B4%D0%B5%D0%B7%D0%B8%D0%BD%D1%84%D0%B5%D0%BA%D1%86%D0%B8%D1%8F%D1%82%D0%B0-%D0%BD%D0%B0-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%82%D0%B5-%D0%B1%D0%BE%D0%BB%D0%BD%D0%B8%D1%86%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news846656.html", "text": "Продължава разчистването и дезинфекцията на пловдивските болници, които бяха наводнени след бурята в неделя вечер, предава Нова телевизия. 70 литра на квадратен метър дъжд заляха подземните и приземни помещения на 4 лечебни заведения. Придошлата вода нахлу в генераторите за ток и асансьорните шахти. Медицинската част не е пострадала. Въпреки това по предписание на местната здравна инспекция пациенти не се приемат. Тежко болните бяха евакуирани превантивно в други болници. Здравните власти разчитат всичко да бъде разчистено и дезинфекцирано в рамките на следващите дни. Сподели:", "date": "2019.06.04", "title": "Продължава разчистването и дезинфекцията на наводнените болници в Пловдив"}
{"url": "https://pik.bg/%D0%BA%D1%80%D0%B8%D1%82%D0%B8%D1%87%D0%BD%D0%BE-%D0%BD%D0%B8%D0%B2%D0%BE%D1%82%D0%BE-%D0%BD%D0%B0-%D1%82%D1%83%D0%BD%D0%B4%D0%B6%D0%B0-%D0%B8-%D0%BC%D0%B0%D1%80%D0%B8%D1%86%D0%B0-%D1%81%D0%B5-%D0%BF%D0%BE%D0%BA%D0%B0%D1%87%D0%B2%D0%B0-%D0%BE%D0%BF%D0%B0%D1%81%D0%BD%D0%BE-news846657.html", "text": "Системата за ранно предупреждение на НИМХ прогнозира, че нивото на река Тунджа при Ямбол ще премине над жълтия праг за предупреждение във вторник. Това се отнася и за нивото на реката при Елхово. От НИМХ предупреждават и за жълт код за интензивни валежи, придружени с гръмотевици, градушки и усилване на вятъра в Западна и Централна България и в следващите дни. На места се очакват количества до 20-25 л/кв.м, в планинските райони и повече. Председателят на Държавната агенция за метрологичен и технически надзор Петър Горновски увери пред БНР, че състоянието на язовирите в страната е нормално. Нивата на реките Марица и Тунджа се следят внимателно заради риск от опасно покачване утре, стана ясно от данни на Министерството на околната среда и водите. За река Марица се очаква повишаване на нивото ѝ в горното течение до Пазарджик, както и във водосборите на реките Мътивир, Тополница в горното течение (над яз. Тополница), Яденица и горното течение на р. Стряма. Днес в Горна Оряховица беше обявено частично бедствено положение заради пороите през изминалата нощ.  В Пловдив пък събраха кризисния щаб заради усложнената метеорологична обстановка. Снощи от МВР съобщиха, че за около 4 часа в местната противопожарна служба са получени над 650 сигнала. Сподели:", "date": "2019.06.04", "title": "КРИТИЧНО: Нивото на Тунджа и Марица се покачва опасно"}
{"url": "https://pik.bg/%D1%81%D1%82%D0%B0%D1%80%D1%82%D0%B8%D1%80%D0%B0-%D1%87%D0%B5%D1%80%D0%B5%D1%88%D0%BE%D0%B2%D0%B0%D1%82%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB%D1%81%D0%BA%D0%BE-%D0%B8%D0%B7%D0%BA%D1%83%D0%BF%D0%BD%D0%B8%D1%82%D0%B5-%D1%86%D0%B5%D0%BD%D0%B8-%D1%81%D0%B0-%D0%BE%D1%82-60-%D0%B4%D0%BE-80-%D1%81%D1%82%D0%BE%D1%82%D0%B8%D0%BD%D0%BA%D0%B8-%D0%B7%D0%B0-%D0%BA%D0%B8%D0%BB%D0%BE-news846689.html", "text": "В Кюстендилско започнаха да берат първите череши, а изкупната  цена варира между 60 и 80 стотинки според качеството на ранните сортове, казаха земеделски производители. Традиционно ранните череши  са дребни и търсенето не е голямо. „Имаме череши в края на града, над една кооперация, която наричат „При слепите” . Там набрахме череши, но те са с големината на вишна. Имаме дръвчета и само на 2-3 км от този масив, в друга местност, наречена Белия камък, там те пък са два пъти по-големи. Дано не продължат дъждовете, защото сега е опасно, могат да напукат плода”, коментира 69-годишният пенсионер Райчо Боянов. Кметът на село Стенско Огнян Янев е оптимист за новата реколта. „Всички в селото казват, че на по-късните сортове ще се достигне цена от 1 лев за кг.  Земеделски производители в селото вече берат и карат продукцията в София. Ние предвиждаме общо 3 изкупвателни пункта”, добавя Янев. Селата Коняво, Горна и Долна Гращица са населените места, където има най-много череши, съобщава още \"Струма.бг\". В Кюстендилски регион се предвижда да бъдат открити над 100 пункта за изкупуване, като тяхното разположение, адрес и режим на работа са регламентирани с наредба и заповед от общината. По охраната на кампанията е създадена  организация, охраната се поема от служители на ОДМВР, поетапно ще се включват и служители на РДГП, и служители на  дирекция „Жандармерия“ на МВР. Предвижда се  по време на операцията да се осъществяват обходи и в по-малките населени места, където обработваемите площи са по-малко. И тази година в осъществяването на охранителната операция маршрутите на екипите ще бъдат съгласувани с местната власт, поетапно ще бъдат увеличавани и екипите в районите с черешови насаждения, пунктовете за изкупуване на реколтата и  за наемане на работна ръка. Традиционно общинската власт издава заповед за правилата, при които се наемат работници по прибирането на реколтата и извозването им от земеделските масиви. Същевременно черешопроизводителите в Кюстендилско подлежат и на проверки за препаратите, с които пръскат  овошките. При констатирано използване на забранени препарати санкцията варира от 1500  до 3800 лева в зависимост от тежестта на нарушението . Подлежат на обстойни проверки и складовете за съхранение на препарати,  ще се взимат проби и от листата на черешите. Препаратите, съдържащи диметоат, не са забранени за продажба на пазара, но е забранено да се пръска с тях, обявиха от ОДБХ в Кюстендил. През последните години критиките към инсектицида диметоат стават все повече.  Земеделски производители коментират, че се  върви към пълното му изключване от земеделието, като много държави вече го спират или обмислят спирането му заради притеснението, че е вреден за здравето. Европейската комисия определи нови максимално допустими стойности на диметоат в продукцията от череши – до 0,02 мг на 1 кг продукция, което е 10 пъти по-малко в сравнение с предишните норми. Сподели:", "date": "2019.06.04", "title": "Стартира черешовата кампания в Кюстендилско, изкупните цени са от 60 до 80 стотинки за кило"}
{"url": "https://pik.bg/%D0%BF%D0%B0%D0%BA-%D1%81%D0%B5-%D0%BF%D1%80%D0%BE%D1%87%D1%83%D1%85%D0%BC%D0%B5-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B5-%D0%B2-%D0%BA%D1%80%D0%B8%D1%82%D0%B8%D1%87%D0%BD%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-%D0%B2-%D0%BA%D0%B8%D0%BF%D1%8A%D1%80%D1%81%D0%BA%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D0%BF%D1%80%D0%B5%D0%B1%D0%B8%D0%BB-%D0%B3%D0%BE-%D1%81%D1%8A%D0%BD%D0%B0%D1%80%D0%BE%D0%B4%D0%BD%D0%B8%D0%BA-news846756.html", "text": "Българин на 46 г. е в критично състояние в болница в Никозия, смята се, че е бил нападнат от свой 44-годишен сънародник, съобщиха днес кипърски медии, цитирани от БНР. Според полицията пострадалият е намерен в полусъзнание в дома си в понеделник следобед. Приет е в болница в Ларнака, но след това е бил прехвърлен в Никозия с тежка си травма на главата. След операцията лекарите заявиха, че е в критично, но стабилно състояние. По предварителни данни той се е сбил с друг мъж, когото полицията издирва. Сподели:", "date": "2019.06.04", "title": "ПАК СЕ ПРОЧУХМЕ: Българин е в критично състояние в кипърска болница, пребил го сънародник"}
{"url": "https://pik.bg/%D0%B0%D0%B2%D1%82%D0%BE%D0%B1%D1%83%D1%81-%D0%B1%D0%BB%D1%8A%D1%81%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BA%D0%B0-%D0%B3%D0%BB%D0%BE%D0%B1%D0%B8%D1%85%D0%B0-%D1%8F-news846740.html", "text": "Автобус е блъснал пешеходка в Кърджали. Инцидентът е станал вчера около 18,30 часа, съобщиха от ОД на МВР. 66-годишната жена е пресичала кръстовището между булевард „Беломорски\" и улица „Капитан Петко войвода” на червен червен светофар. По това време шофьорът на общественото превозно средство извършвал маневра „завой наляво” и я ударил. Пострадалата е транспортирана до местната болница, а след лекарски преглед е освободена. Алкохолният тест на водача на автобуса е дал отрицателен резултат. На него е съставен и акт. Пешеходката пък е получила фиш за нарушение на Закона за движението по пътищата. Сподели:", "date": "2019.06.04", "title": "Автобус блъсна пешеходка, глобиха я"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%B5%D1%82%D0%BA%D0%BE%D0%B2%D0%B0-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0-%D1%8F%D0%B4%D1%80%D0%B5%D0%BD%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news846749.html", "text": "Енергийният министър Теменужка Петкова ще участва в традиционната конференция „Българската атомна енергетика – национална, регионална и световна енергийна сигурност\". Началото на международния форум, който е организиран от Булатом, ще бъде дадено на 5-ти юни, сряда, от 9 часа, във в.к. „Ривиера“, гр. Варна. Участниците в събитието ще дискутират ролята и бъдещето на ядрената енергетика във връзка с безопасната и надеждна експлоатация на ядрени съоръжения, както и постигане целите на нисковъглеродна икономика. Сподели:", "date": "2019.06.04", "title": "Министър Петкова ще участва в международна ядрена конференция във Варна"}
{"url": "https://pik.bg/%D1%80%D0%B0%D0%B7%D1%87%D0%B8%D1%81%D1%82%D0%B2%D0%B0%D1%82-%D1%89%D0%B5%D1%82%D0%B8%D1%82%D0%B5-%D0%BE%D1%82-%D0%BF%D0%BE%D1%80%D0%BE%D1%8F-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B5-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%80%D0%B5%D0%B3%D0%B8%D0%BE%D0%BD%D0%B0-news846704.html", "text": "С багери и булдозери днес започва почистването на повече от 10 моста в община Велико Търново, чиито устои са затлачени с довлечени от реките дървета и коренища. Сериозно е пострадала инфраструктурата на три села в района на Прохода на републиката, има и засегнати общински пътища. Днес се очаква да бъде отменено частичното бедствено положение, което обяви кметът на община Горна Оряховица заради проблеми с Александровския мост на републиканския път до село Първомайци. В селото има пострадали улици, чийто ремонт започва днес. В община Елена се е активизирало свлачище. Няма пострадали хора. Във Велико Търново започва разчистване на щетите от последния пороен дъжд. Остава в сила частичното бедствено положение в община Горна Оряховица. Сподели:", "date": "2019.06.04", "title": "Разчистват щетите от пороя във Велико Търново - ето какво е положението в региона"}
{"url": "https://pik.bg/%D0%BF%D1%8A%D0%BB%D0%B5%D0%BD-%D1%88%D0%BE%D0%BA-%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%B5%D0%B2%D1%80-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0---%D0%B0%D0%BA%D0%BE-%D0%B7%D0%B0%D0%B2%D0%B8%D1%81%D0%B8-%D0%BE%D1%82-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B8%D1%82%D0%B5-%D0%B4%D1%80%D1%83%D0%B6%D0%B5%D1%81%D1%82%D0%B2%D0%B0-%D0%BF%D0%B0%D1%80%D0%BD%D0%BE%D1%82%D0%BE-%D0%B8-%D1%82%D0%BE%D0%BA%D1%8A%D1%82-news846752.html", "text": "Ако се съобразим с енергийните дружества, парното и токът ще поскъпнат с над 50%. Това каза председателят на Комисията за енергийно и водно регулиране (КЕВР) доц. Иван Иванов пред журналисти след заседание на енергийния регулатор, на което бяха обсъдени новите цени на тока и парното от 1 юли, цитира го „Фокус“. „Ако трябва да бъдат удовлетворени всички искания на тези дружества, цената на електрическата и топлинната енергия за бизнеса и за бита в страната ще нарасне с не по-малко от 50-60%. Тази социална цена българските граждани не могат да понесат“, допълни той. „Затова Комисията, без да води до финансови затруднения за дружествата, в същото време да не ощетява българските потребители, постанови в своя доклад предложение, което не е прието, в края на месеца ще има финално решение, увеличението да бъде единствено в рамките на инфлацията между месец април 2018 година. Инфлацията е 3,7%. Предложението, което прави комисията, се ограничава до 3,5%“, обясни доц. Иванов. В последните си доклади енергийният регулатор предвижда поскъпване на тока средно с 3,5% за страната и на топлоенергията - с 4,5 на сто. Най-голямо следва да е повишението за битовите клиенти на ЕВН в Югоизточна България – 3,59 на сто. Потребителите на ЧЕЗ в Западна България ще плащат с 3,46 процента по-големи сметки, а най-малко ще е поскъпването за абонатите на \"Енерго-Про\" в Североизточна България – с 3,38 процента. Най-голямо увеличение на топлоенергията е предвидено за Разград - 17,53%, и Габрово - с 12,53 на сто. В София се очаква поскъпване с 4,3%, в Пловдив увеличението е със 7,4%, колкото е и в Бургас. Във Враца цената на топлоенергията нараства със 7,52%, а във Велико Търново - със 7,26 процента. Скокът в цената в Плевен е с 6,1%, а по-малки са в Русе - 3,86%, Перник - 1,77% и Варна - 1,96 на сто. Парното ще поевтинее само в Сливен - с 0,4 процента. Сподели:", "date": "2019.06.04", "title": "ПЪЛЕН ШОК: Шефът на КЕВР хвърли бомба - ако зависи от енергийните дружества, парното и токът ще скочат до 60%"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B0%D0%B2%D1%82%D0%BE%D0%B1%D1%83%D1%81-%D0%BF%D0%BE%D0%BC%D0%BB%D1%8F-%D0%BF%D0%B5%D1%82-%D0%BA%D0%BE%D0%BB%D0%B8-%D0%BD%D0%B0-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B5-%D0%B2-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B0-news846804.html", "text": "Автобус от градския транспорт в София помете пет автомобила, чакащи на светофар на булевард \"Дойран\". По първоначална информация при инцидента няма пострадали. Катастрофата с автобуса, движещ се по линия 204, е станала около 14.30 часа, съобщава Нова телевизия. На метри от мястото на инцидента е 26-о училище \"Максим Горки\". Сподели:", "date": "2019.06.04", "title": "ОТ ПОСЛЕДНИТЕ МИНУТИ: Автобус помля пет коли на кръстовище в София (СНИМКА)"}
{"url": "https://pik.bg/%D0%BF%D1%80%D0%B0%D0%B2%D1%8F%D1%82-%D0%BD%D0%BE%D0%B2%D0%B0-%D0%BD%D0%B0%D1%80%D0%B5%D0%B4%D0%B1%D0%B0-%D0%B7%D0%B0-%D0%B3%D0%BE%D1%80%D0%B8%D1%82%D0%B5-news846707.html", "text": "съобщава БНР по информация на директора на Югозападното държавно горско предприятие Дамян Дамянов. Предвижда се това да се случи до края на месеца. Целта е да се потуши напрежението в сектора. Припомняме, преди дни представители на дърводобивния бранш алармираха, че и не поставя условия на равна конкуренция. Според Дамянов , тъй като в момента те се явяват равнопоставени с фирми, в които \"има двама работници с две резачки\". Той е категоричен, че това не е нормално. По тази причина , което ще позволява диференциран подход. Промените в правилата за дърводобив обаче тепърва ще се уточняват от държавата и бранша. Създават работни групи, които да обмислят промени в наредбата за ползването на дървесина, настоящата нормативна уредба обслужва големите лобистки фирми държавата трябва да стимулира фирмите, които инвестират в техника и работна ръка от бранша настояват за категоризация на фирмите Сподели:", "date": "2019.06.04", "title": "Правят нова наредба за горите"}
{"url": "https://pik.bg/%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%B7%D0%B0-%D1%81%D0%B5%D1%80%D0%B8%D1%8F-%D0%BA%D1%80%D0%B0%D0%B6%D0%B1%D0%B8-%D0%B2-%D1%81%D1%8A%D1%80%D0%B1%D0%B8%D1%8F-news846792.html", "text": "Двама български граждани, обвинени за серия кражби, са били арестувани от полицията в Ниш, предаде сръбското радио Б92. Мъжете с инициали З.Б.Е. (на 33 години) и С.И.С. (на 49 години) са пукали гуми на коли. Докато водачите са били извън моторните превозни средства, за да отстранят аварията, апашите са нахлували в автомобилите и незаконно са присвоявали пари в брой и ценни вещи. Заради престъпленията, извършени по цялата територия на балканската държава, двамата мъже са се обогатили с около 30 000 евро. Прокуратура в източния сръбски град днес е оставила крадците в ареста за срок от 30 дни. Сподели:", "date": "2019.06.04", "title": "Обвиниха българи за серия кражби в Сърбия"}
{"url": "https://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%83%D0%B1%D0%B8%D1%82%D0%B8-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-news846809.html", "text": "Четирима души бяха убити при стрелба в северния автралйски град Дарвин, предаде АП, като се позова на местната полиция. 45-годишен мъж е задържан за атаката, при която са били простреляни още няколко души. Националната телевизия съобщи, че нападателят е стрелял в хотел. Полицията отказа коментар пред АП. Сподели:", "date": "2019.06.04", "title": "Четирима убити при стрелба в Северна Австралия"}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%BA%D0%B0%D0%BC%D0%B8%D0%BE%D0%BD-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%89-%D0%B3%D0%BE%D0%BB%D1%8F%D0%BC%D0%BE-%D0%BA%D0%BE%D0%BB%D0%B8%D1%87%D0%B5%D1%81%D1%82%D0%B2%D0%BE-%D0%B0%D0%BA%D1%86%D0%B8%D0%B7%D0%BD%D0%B8-%D1%81%D1%82%D0%BE%D0%BA%D0%B8-%D0%B2-%D0%BD%D0%B0%D1%80%D1%83%D1%88%D0%B5%D0%BD%D0%B8%D0%B5-news846785.html", "text": "Митническите служители от ГД МРР откриха камион, превозващ в нарушение на ЗАДС голямо количество акцизни стоки. На 28.05.2019 г. при „роуд стоп“ проверка в района на град Тетевен митническите служители спират камион „Фиат Дукато“ с българска регистрация. В превозното средство са открити 12 902 кутии /258 040 къса/бездимни цигари, 205 къса пури и пурети, 3.580 кг тютюн за пушене и половин килограм тютюн за наргиле, всички с валиден български бандерол, както и 76 кутии /1498 къса/ цигари с български бандерол с изтекъл срок на валидност. В хода на проверката е установено, че фирмата собственик на превозното средство, не е подала уведомление за идентификационните данни на автомобила за извършване на разносна търговия. По случая ще бъде образувано административнонаказателно производство. Сподели:", "date": "2019.06.04", "title": "Спипаха камион, превозващ голямо количество акцизни стоки в нарушение"}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B4%D0%B2%D0%B0%D0%BC%D0%B0-%D0%B2%D1%80%D0%B0%D1%87%D0%B0%D0%BD%D0%B8-%D1%81%D1%82%D1%80%D0%B5%D0%BB%D1%8F%D0%BB%D0%B8-%D1%81-%D0%BF%D0%B8%D1%81%D1%82%D0%BE%D0%BB%D0%B5%D1%82-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD%D1%81%D0%BA%D0%BE-news846735.html", "text": "Двама мъже са задържани заради стрелба с пистолет в село Воднянци. Това съобщиха от ОДМВР - Видин. На 3 юни около 14.15 часа пред магазин в село Воднянци неизвестно лице грубо нарушило обществения ред, възпроизвеждайки няколко изстрела с пистолет. В хода на предприетите незабавни оперативно-издирвателни мероприятия полицейски служители установили до язовира в землището на селото двама мъже от Враца – на 38 и 66 години, съпричастни към деянието. По-възрастният доброволно предал на полицаите законно притежаван от него пистолет „ТТ“ и пистолет с надпис “Blow”. При последвалото претърсване в автомобил „Сузуки Витара“ с врачанска регистрация, собственост на по-младия мъж, разследващите открили и иззели 21 незаконно притежавани боеприпаси (патрони кал.12). На около 50 метра от колата до каменен зид в сак била открита едноцевна пушка и гилза. Двамата мъже са задържани за срок до 24 часа и приведени в ареста на РУ - Белоградчик. Работата на разследващите продължава в рамките на образувано по случая досъдебно производство. Сподели:", "date": "2019.06.04", "title": "Арестуваха двама врачани, стреляли с пистолет във Видинско"}
{"url": "https://pik.bg/%D1%82%D0%B0%D0%BA%D1%81%D0%B8-%D0%BF%D0%BE%D0%BC%D0%B5%D1%82%D0%B5-%D0%BC%D0%BB%D0%B0%D0%B4-%D0%BC%D1%8A%D0%B6-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B1%D1%83%D1%80%D0%B3%D0%B0%D1%81-%D1%82%D0%BE%D0%B9-%D0%B8%D0%B7%D1%85%D0%B2%D1%8A%D1%80%D1%87%D0%B0-%D0%BF%D1%80%D0%B5%D0%B4-%D0%B4%D1%80%D1%83%D0%B3%D0%B0-%D0%BA%D0%BE%D0%BB%D0%B0-%D1%81%D0%BD%D0%B8%D0%BC%D0%BA%D0%B8-news846813.html", "text": "Млад мъж е пострадал при катастрофа на пешеходната пътека до Старата поща в Бургас. Инцидентът е станал малко след 14 ч. Мъжът пресичал зебрата, когато е бил пометен от такси. При удара той е изхвърчал пред друга кола, която го блъснал втори път. На място веднага е извикана линейка, която откарал пострадалия в болница. Той е на 29 години, в момента се уточнява състоянието му, правят му се всички необходими изследвания, съобщава \"Флагман\". Сподели:", "date": "2019.06.04", "title": "Такси помете млад мъж в центъра на Бургас, той изхвърча пред друга кола (СНИМКИ)"}
{"url": "https://pik.bg/%D0%B3%D1%80%D0%B0%D0%B4%D1%83%D1%88%D0%BA%D0%B0-%D1%81%D0%BC%D0%BB%D1%8F-%D0%BF%D1%80%D0%B5%D1%81%D0%BB%D0%B0%D0%B2%D1%81%D0%BA%D0%BE%D1%82%D0%BE-%D1%81%D0%B5%D0%BB%D0%BE-%D0%BA%D0%BE%D1%87%D0%BE%D0%B2%D0%BE-news846814.html", "text": "Силна градушка се изсипа над преславското село Кочово. Ледените парчета са били с големина на орех, съобщи БНР. Преди десет дни подобна градушка унищожи голяма част от земеделската продукция в селото, а след днешните валежи пораженията са 100%. До момента няма данни за увредена инфраструктура. Сподели:", "date": "2019.06.04", "title": "Градушка смля преславското село Кочово"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%B8%D0%B1%D0%B5%D1%80%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D1%8F%D1%82%D0%B0-%D0%B2-%D0%B3%D0%B4%D0%B1%D0%BE%D0%BF-%D1%81%D1%8A%D1%81-%D1%81%D1%82%D1%80%D1%8F%D1%81%D0%BA%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B1%D1%83%D0%BC-%D0%BD%D0%B0-%D0%BF-news846668.html", "text": "От началото на годината имаме задържани над 25 лица, които са злоупотребявали сексуално с деца, така че работим доста активно в тази посока. Това заяви пред БНТ началникът на отдел ''Киберпрестъпления'' към ГДБОП Явор Колев. ,,Няма статистика къде има най-много педофили. Навсякъде на територията на България има такива хора, тъй като достъпът до интернет дава възможност на такива хора да им ''паднат задръжките'' и да търсят сексуални контакти с деца, основно чрез профили във Фейсбук'. Основната отговорност е на родителите, защото те са тези, които трябва да знаят какви сайтове и развлекателни платформи посещават децата. Родителите трябва ежедневно да разговарят с децата си'', коментира Колев. ,,От нашите наблюдения можем да заключим, че когато детето е станало жертва на сексуална злоупотреба, едва тогава се разбира - когато на практика то вече е в безизходица. Ето защо е важно да има изградено много силно доверие между родителите и детето. Необходимо е да се възпитават в безопасно поведение в интернет, за да знаят какви са опасностите, които дебнат там'', допълни още той. Сподели:", "date": "2019.06.04", "title": "ГОРЕЩА ИНФОРМАЦИЯ: Шефът на \"Киберпрестъпленията\" в ГДБОП със стряскащи разкрития за бум на педофили"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%82%D1%83%D0%BD%D0%B5%D0%BB-%D0%B5%D1%87%D0%B5%D0%BC%D0%B8%D1%88%D0%BA%D0%B0-news846654.html", "text": "Днес от 9 до 15 ч. движението в тунел \"Ечемишка\" на АМ \"Хемус\" в посока Варна ще се осъществява в една лента поради ремонтни дейности. Ще бъде ограничено преминаването в активната лента, а трафикът ще се пренасочва в изпреварващата. Бъдете особено внимателни. Сподели:", "date": "2019.06.04", "title": "ВАЖНО: Променят движението в тунел \"Ечемишка\""}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BD%D0%B0-tispol-%D0%BE%D1%82-3-%D0%B4%D0%BE-9-%D1%8E%D0%BD%D0%B8-%D0%BC%D0%B0%D1%81%D0%BE%D0%B2%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%B7%D0%B0-%D0%B0%D0%BB%D0%BA%D0%BE%D1%85%D0%BE%D0%BB-%D0%B8-%D0%B4%D1%80%D0%BE%D0%B3%D0%B0-%D0%BE%D0%B1-news846828.html", "text": "Операция на TISPOL от 3 до 9 юни. По време на акцията на Европейската мрежа на службите на Пътна полиция ще се проверява за употребата на алкохол, наркотични вещества и техните аналози от водачите на моторни превозни средства. От 3 до 9 юни на територията България и на всички страни членки на Европейската мрежа на службите на Пътна полиция (TISPOL), се провежда полицейска операция за установяване употребата на алкохол, наркотични вещества и техните аналози от водачите на моторни превозни средства. Според статистиката, една от трите основни причини за възникване на тежки инциденти по пътищата на Европа, с голям брой жертви, е точно управлението на моторно превозно средство, след употреба на алкохол и/или наркотични вещества. По време на проверките пътните полицаи ще следят и за валидна задължителна застраховка “Гражданска отговорност” на автомобилистите, невръчени електронни фишове, както и за неплатени глоби, наложени по ЗДвП. Ето как се провежда и акцията във видеото на живо на ПИК TV: Сподели:", "date": "2019.06.04", "title": "ИЗВЪНРЕДНО В ПИК TV: Операция на TISPOL от 3 до 9 юни, масови проверки за алкохол и дрога (ОБНОВЕНА)"}
{"url": "https://pik.bg/%D0%BC%D0%B0%D0%BD%D0%B8%D1%8F-%D1%84%D0%B5%D0%BD%D0%BA%D0%B0-%D0%BD%D0%B0-%D0%B3%D0%B0%D0%BB%D0%B5%D0%BD%D0%B0-%D1%88%D0%B0%D1%88%D0%BD%D0%B0-%D1%81-%D1%82%D0%BE%D0%B7%D0%B8-%D1%82%D0%B0%D1%82%D1%83%D1%81-%D1%81%D0%BD%D0%B8%D0%BC%D0%BA%D0%B8-news846837.html", "text": "Любовта на феновете към Галена е безапелационна и се изразява по различни начини, а понякога дори надхвърля въображението. Най-новото доказателство, че певицата е идол на много млади хора идва от Елизабет Стойчева. Тя запечата лика на своята любима изпълнителка в уникален татус, който възхити и други последователи на Галена. В една от най-големите фенски страници на звездата в социалните мрежи се появиха и първи снимки на двете дами и новата татуировка. Рисунката е като едно красиво бижу на ръката на младото момиче, а мнозина се възхитиха от смелостта й и почерпиха вдъхновение. Сподели:", "date": "2019.06.04", "title": "МАНИЯ: Фенка на Галена шашна с този татус... (СНИМКИ)"}
{"url": "https://pik.bg/%D1%81%D1%8A%D0%B4%D1%8A%D1%82-%D0%BD%D0%B0-%D0%BB%D0%BE%D0%B7%D0%B0%D0%BD-%D0%BF%D0%B0%D0%BD%D0%BE%D0%B2-%D0%BA%D0%BE%D0%BD%D1%82%D1%80%D0%B0-%D0%BD%D0%B0-%D1%86%D0%B0%D1%86%D0%B0%D1%80%D0%BE%D0%B2-%D0%B2%D0%BA%D1%81-%D0%BE%D1%82%D0%BA%D0%B0%D0%B7%D0%B2%D0%B0-%D0%B4%D0%B0-%D1%81%D0%BF%D1%80%D0%B5-%D0%BF%D1%80%D0%B8%D1%81%D1%8A%D0%B4%D0%B8%D1%82%D0%B5-%D0%BD%D0%B0-%D0%BF%D0%B5%D1%82%D0%B8%D0%BC%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%B7-news846823.html", "text": "Πeтчлeнeн cъcтaв нa Bъpxoвния ĸacaциoнeн cъд, ръководен от оскандаления магистрат Лозан Панов, e ocтaвил бeз yвaжeниe мoлбитe нa пeтимaтa пoлицaи, ocъдeни зa cмъpттa нa Чopaтa, дa бъдe cпpянo изпълнeниeтo нa пpиcъдитe им. Oпpeдeлeниeтo нa Дaниeлa Aтaнacoвa, която е пpeдceдaтeл и дoĸлaдчиĸ, Лaдa Πayнoвa, Maя Цoнeвa, Mилeнa Πaнeвa и Kpacимиpa Meдapoвa e oт 29 мaй и e oĸoнчaтeлнo. Както ПИК съобщи, искане зa cпиpaнe нa изпълнeниeтo нa нaĸaзaниeтo oтпpaви нa 31 мaй и глaвният пpoĸypop Coтиp Цaцapoв. Публично известно е, че Лозан Панов е в непрекъснат конфликт с прокуратурата и ВСС, които атакува дори пред еврокомисията с измислени и субективни аргументи, вместо най-сетне да обясни зависимостите си от бизнесмени покрай евтиния апартамент от кумовете си от \"Артекс\", в който живее. Припомняме, че той скандално не подаде и декларация за доходите си, за което бе глобен. Ha 19 aпpил тaзи гoдинa c oĸoнчaтeлнo peшeниe нa BKC Mиpocлaв Πиcoв, Ивo Ивaнoв, Бopиc Mexaнджийcĸи, Янĸo Гpaxoвcĸи и Гeopги Kaлинĸoв бяxa пpизнaти зa винoвни зa yмишлeнoтo yбийcтвo нa Aнгeл Димитpoв-Чopaтa пpeз 2005 г. и ocъдeни нa пo 7 г. зaтвop. Haĸaзaниeтo бe тaĸoвa зapaди пpeĸoмepнaтa пpoтяжнocт нa пpoцeca, съобщава defakto.bg. Πeтимaтa пoлицaи пyбличнo oбявиxa, чe ca нeвинни и чpeз зaщитницитe cи ca пoиcĸaли възoбнoвявaнe нa дeлoтo пpeд BKC. Зaceдaниeтo пo тoвa иcĸaнe e нacpoчeнo зa 14 юни. Πapaлeлнo c тoвa e нaпpaвeнo и ocoбeнo иcĸaнe зa cпиpaнe нa изпълнeниeтo нa влeзлитe в cилa 7-гoдишни пpиcъди. Имeннo пo нeгo ce e пpoизнecъл пeтчлeнният cъcтaв нa BKC. Bъpxoвнитe cъдии зaявявaт: „Cъдeбнoтo зaceдaниe пpeд ĸacaциoннaтa инcтaнция зa paзглeждaнe иcĸaниятa зa възoбнoвявaнe e нacpoчeнo зa 14.06.2019г. Hacтoящият cъcтaв ĸoнcтaтиpa, чe в пoдĸpeпa нa иcĸaниятa нa пeтимaтa ocъдeни зa cпиpaнe изпълнeниeтo нa пpиcъдaтa нe ca излoжeни caмocтoятeлни cъoбpaжeния, извън тeзи, ĸacaeщи ocнoвaтeлнocттa нa иcĸaниятa им зa възoбнoвявaнe нa пpoизвoдcтвoтo. Πpи тeзи ĸoнcтaтaции и дoĸoлĸoтo BKC нe нaмиpa ocнoвaниe cлyжeбнo дa пocтaнoви cпиpaнe нa изпълнeниeтo пo чл.420, aл.3 oт HΠK, ĸaĸтo и пpeдвид oбcтoятeлcтвoтo, чe нa тoзи eтaп липcвa пpoцecyaлнa възмoжнocт дa бъдaт oбcъждaни дoвoдитe, ĸacaeщи иcĸaниятa им зa възoбнoвявaнe пo cъщecтвo, тeзи зa cпиpaнe изпълнeниeтo нa влязлaтa в cилa пpиcъдa ĸaтo нeocнoвaтeлни cлeдвa дa бъдaт ocтaвeни бeз yвaжeниe“. C oпpeдeлeниe oт днec иcĸaнeтo нa глaвния пpoĸypop Цaцapoв зa възoбнoвявaнe нa пpoизвoдcтвoтo e пpиcъeдинeнo ĸъм вeчe oбpaзyвaнoтo дeлo, ĸoeтo щe ce глeдa нa 14 юни. Сподели:", "date": "2019.06.04", "title": "СЪДЪТ НА ЛОЗАН ПАНОВ КОНТРА НА ЦАЦАРОВ: ВКС отказва да спре присъдите на петимата полицаи за смъртта на Чората"}
{"url": "https://pik.bg/%D1%81%D1%82%D1%80%D0%B0%D0%BD%D0%BD%D0%BE-%D1%8F%D0%B2%D0%BB%D0%B5%D0%BD%D0%B8%D0%B5-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%B8-%D1%81%D0%B2%D0%B5%D1%82%D0%BA%D0%B0%D0%B2%D0%B8%D1%86%D0%B8-%D0%BF%D1%80%D0%BE%D0%B1%D0%BB%D1%8F%D1%81%D0%B2%D0%B0%D1%82-%D0%BD%D0%B0-%D0%BF%D0%BE%D0%B2%D1%8A%D1%80%D1%85%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%BB%D1%83%D0%BD%D0%B0%D1%82%D0%B0-news846510.html", "text": "Учени ще наблюдават мистериозни светкавици на повърхността на Луната. „Преходните светлинни лунни явления“ се появяват няколко пъти седмично и осветяват части от пейзажа на Луната за кратък период от време, преди да изчезнат. Понякога се наблюдава обратен ефект, който причинява потъмняване на лунната повърхност. Въпреки че има няколко теории за произхода на тайнствените светлини, те все още не са напълно обяснени. Сега астрономи от германския университет „Julius-Maximilians“ в Бавария са създали телескоп, който ще използва изкуствен интелект, за да записва автоматично светлините. Когато забележи светлината, телескопът ще направи видео или снимки на явлението, които ще бъдат изучавани. „Така наречените преходни лунни явления са известни от 50-те години на миналия век, но те не са били достатъчно систематично изследвани“, казва Хакан Каял, професор по космически технологии. Той има хипотеза за това какво причинява дълготрайните проблясъци и се надява да докаже тази теория. „На Луната се наблюдава и сеизмична активност. Когато повърхността се движи, газове, отразяващи слънчевата светлина, могат да избягат от вътрешността на Луната. Това би обяснило блестящите явления, някои от които продължават с часове\", обяснява професорът. ”В момента обаче няма обяснение за по-кратките светкавици. Науката не знае точно как тези явления се случват на Луната. Ударът на един метеор, например, би трябвало да предизвика кратък блясък. Такива вълни могат да се появят и когато електрически заредени частици от слънчевия вятър реагират с лунния прах\", се казва в изявление на университета. Сподели:", "date": "2019.06.04", "title": "СТРАННО ЯВЛЕНИЕ: Мистериозни светкавици проблясват на повърхността на Луната"}
{"url": "https://pik.bg/%D0%B7%D0%B0%D0%B2%D1%80%D1%8A%D1%89%D0%B0%D0%BD%D0%B5-%D0%BB%D0%B0%D0%BC%D0%B1%D0%BE-%D1%81-%D1%80%D0%BE%D0%BB%D1%8F-%D0%B2-%D0%BD%D0%BE%D0%B2%D0%B8%D1%8F-%D1%84%D0%B8%D0%BB%D0%BC-%D0%BD%D0%B0-%D0%BD%D0%B8%D0%BA%D0%B8-%D0%B8%D0%BB%D0%B8%D0%B5%D0%B2-news846711.html", "text": "Стефан Данаилов ще има роля в новият филм на Ники Илиев \"Завръщане\", чийто снимки стартираха преди месец в Пловдив. \"Ролята ми е малка, но е важна и много хубава. Щастлив съм, че още усещам любовта на зрителя. Вече ще играя дядо, няма как\", каза Данаилов, който през декември ще стане на 77 години. Този петък той излиза на голяма сцена в Народния театър с роля в пиесата \"Актрисата\". \"Героят ми не е централен и ще се движа с количка, но се радвам, че съм на сцената. При представянето на книгата си, обещах на хората, че отново ще играя\", разказа обичаният актьор. В постановката той си партнира с Аня Пенчева, с която преди години изживяха бурна любовна авантюра. Сподели:", "date": "2019.06.04", "title": "ЗАВРЪЩАНЕ: Ламбо с роля в новия филм на Ники Илиев"}
{"url": "https://pik.bg/%D1%82%D1%80%D1%8A%D0%BC%D0%BF-%D0%B7%D0%B0%D0%B4%D1%80%D1%8F%D0%BC%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B4%D1%8A%D0%BB%D0%B3%D0%B8%D1%8F-%D1%82%D0%BE%D1%81%D1%82-%D0%BD%D0%B0-%D0%BA%D1%80%D0%B0%D0%BB%D0%B8%D1%86%D0%B0-%D0%B5%D0%BB%D0%B8%D0%B7%D0%B0%D0%B1%D0%B5%D1%82-ii-%D0%B2%D0%B8%D0%B4%D0%B5%D0%BE-news846853.html", "text": "Американският президент Доналд Тръмп едва не задряма по време на дългия тост, произнесен от нейно величество кралицата на Великобритания Елизабет II. На кадрите, заснети в Бъкингамския дворец, наистина се вижда, че американският президент притваря очи по време на речта на кралицата, която говори за отношенията между двете страни, а после изведнъж се сепва. Елизабет II акцентира върху намерението Великобритания и САЩ да продължат да бъдат обединени, така, както това се случва от Втората световна война досега. Сподели:", "date": "2019.06.04", "title": "Тръмп задряма по време на дългия тост на кралица Елизабет II (ВИДЕО)"}
{"url": "https://pik.bg/%D1%81%D0%BF%D0%BE%D1%80%D1%82%D0%BD%D0%B0-%D0%B1%D0%BE%D0%BC%D0%B1%D0%B0-%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%BD%D0%B0-%D0%B1%D0%B8%D1%82%D0%BA%D0%B0-%D0%B7%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D1%82%D0%B8%D1%82%D0%BB%D0%B0-%D0%BC%D0%B5%D0%B6%D0%B4%D1%83-%D0%BA%D0%BE%D0%B1%D1%80%D0%B0%D1%82%D0%B0-%D0%B8-%D1%82%D0%B0%D0%B9%D1%81%D1%8A%D0%BD-news846748.html", "text": "Кубрат Пулев и Тайсън Фюри може да спорят помежду си в мач за световна титла, съвсем скоро. Възможно е двамата да излязат в грандиозен сблъсък за шампионския пояс на Международната федерация по бокс, при най-тежките. Очаква се в близките дни организацията да поиска от Анди Руис да защити титлата си срещу Кубрат Пулев, който е задължителен претендент. Вероятността Руис да откаже подобен мач пък не е малка и така коланът може да бъде овакантен. Очакванията са Анди да влезе в мач-реванш с детронирания от него супер ас Антъни Джошуа. Второто място в ранглистата на IBF в момента е свободно, поради това се отваря вратичка за евентуален бой за шампионския пояс между Кобрата и Фюри. И Кубрат, и Тайсън Фюри вече са представлявани от Боб Аръм и много бързо може да се организира подобна изключително интересна битка. 30-годишният британец Фюри все още е непобеден на професионалния боксов ринг. Като във визитката си има исторически успех над Владимир Кличко в мач за шампионски колани. Наскоро пък Тайсън и Дионтей Уайлдър завършиха при равен резултат в бой, който също предизвика огромен отзвук. Сподели:", "date": "2019.06.04", "title": "СПОРТНА БОМБА: Грандиозна битка за световна титла между Кобрата и Тайсън?"}
{"url": "https://pik.bg/%D1%87%D0%B5%D1%82%D0%B5%D1%82%D0%B5-%D1%81-%D1%83%D1%81%D0%BC%D0%B8%D0%B2%D0%BA%D0%B0-%D0%B6%D0%B5%D0%BD%D0%B8%D1%82%D0%B5-%D0%B8-%D0%BC%D1%8A%D0%B6%D0%B5%D1%82%D0%B5-%E2%80%93-%D0%BA%D0%B0%D0%BA%D0%B2%D0%BE-%D0%BF%D1%80%D0%B0%D0%B2%D1%8F%D1%82-%D1%80%D0%B0%D0%B7%D0%BB%D0%B8%D1%87%D0%BD%D0%BE-news846708.html", "text": "Има толкова много прилики и толкова много разлики между двата пола, че учените още спорят дали сме еднакви. Споровете са много, но нека погледнем какво различно правят мъжете и жените. Обръщения – Ако Ана, Катерина и Валентина излязат заедно на обяд, те ще се наричат Ани, Кате и Валя. – Ако Михаил, Димитър и Иван излязат заедно на по бира, те ще си викат Мръсен чвор, Дебелак и Пияндур. Пари – Мъжът ще плати 2 лева за нещо, което струва 1 лев и му трябва. – Жената ще плати 1 лев за стока, която струва 2 лева и не й трябва, но е на разпродажба. Баня – Мъжът има 6 предмета в своята баня – четка за зъби, паста за зъби, самобръсначка, шампоан, сапун и кърпа. – Средният брой на предметите в женската баня е 337. Никой мъж не може правилно да идентифицира повече от 20 от тях. Спорове – Жената има последната дума във всеки спор. – Всичко, което мъжът каже оттам нататък, е повод за нова караница. Бъдеще – Жената се тревожи за бъдещето, докато не си намери съпруг. – Мъжът не се тревожи за бъдещето, докато не си намери съпруга. Успех – Успешният мъж е този, който печели повече пари, отколкото може да похарчи жена му. – Успешната жена е намерила този мъж. Брак – Жената се омъжва с очакването, че той ще се промени, но той не се променя. – Мъжът се жени с очакването, че тя няма да се промени, но тя се променя. Официални дрехи – Жената ще се облече с хубави дрехи, за да иде на пазар, за да полее градината, да изхвърли боклука, да отговори на телефона, да прочете книга и да вземе пощата. – Мъжът ще се облече добре за сватба и за погребение. Събуждане – Мъжете се събуждат толкова красиви, колкото са си легнали. – Жените сякаш деградират през нощта. Деца – Жената знае всичко за децата си – кога са на зъболекар, в кого са влюбени, кои са най-добрите им приятели, какво обичат да ядат, от какво се страхуват и за какво мечтаят. – Мъжът има обща представа, че в дома му живеят някакви ниски хора. 1 Мисъл на деня Жененият мъж трябва да забравя грешките си. Няма смисъл двама души да помнят едно и също. 2 Мисъл на деня Най-добрия начин мъж да приключи спор с жена е да се престори на умрял. Семеен съвет Ако жената гледа лошо и сумти, се приближете бавно към нея, като й говорите мили думи, например – колко е красива; и се опитайте да я погалите. Ако в отговор започне да ръмжи, се отдалечете на безопасно разстояние я замеряйте с шоколад. Ако и това не помогне то отстъпете още назад и я замерете с пълния си портофейл. /lamqta.com Сподели:", "date": "2019.06.04", "title": "ЧЕТЕТЕ С УСМИВКА: Жените и мъжете – какво правят различно"}
{"url": "https://pik.bg/%D0%BE%D1%80%D0%BB%D0%B8%D0%BD-%D0%B3%D0%BE%D1%80%D0%B0%D0%BD%D0%BE%D0%B2-%D1%81%D0%B5-%D0%B2%D0%BA%D0%BB%D1%8E%D1%87%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%BE-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%BE%D1%82%D0%BE-%D1%82%D1%83%D1%80%D0%BD%D0%B5-%D0%BD%D0%B0-%D0%B8%D0%B2%D0%B0%D0%BD-%D0%B8-%D0%B0%D0%BD%D0%B4%D1%80%D0%B5%D0%B9-news846769.html", "text": "Орлин Горанов ще бъде голямата звезда в третото издание на българо-македонския музикален фестивал \"One Love Tour\". През тази година фестът отново ще е напълно безплатен и със свободен вход. Дванадесет часова богата програма, включваща различни стилове музика с най-популярните изпълнители от двете държави, фолклор, детски театър и целодневни активности. Водени от идеята да възродят и запазят традициите, по време на фестивала, в градовете в България и Македония, Иван Христов и Андрей Арнаудов отново са предвидили \"Алея на занаятите\", която се реализира със съдействието на Регионален център София - ЮНЕСКО. И тази година посетителите ще имат възможност да се запознаят от близо с магията на древното, пъстро и живо наследство. За втора поредна година най-голямата атракция ще е импровизираната \"Арена на дуелите\" от Фермата. Тя ще даде възможност на хора извън телевизионния формат да премерят сили с част от участниците от риалити формата, както и с публични личности и помежду си. Гостуванията на \"One Love\" в градовете ще бъдат реализирани със съдействието на Министерство на външните работи и общините. Фестивалът стартира на 20 юли в Банско, 15 август в град Струмица, 25 август в Крива Паланка, 7 септември в Бургас, 14 септември във Варна, 21 септември в Скопие и завършва на 5 октомври за празника на града в Стара Загора. Във вечерните концерти ще вземат участие Владимир Ампов-Графа, Слаткаристика, Next Time, Михаела Филева и Орлин Горанов. Във всеки град ще има гостуващи изпълнители, а водещ на фестивала ще е Ники Станоев. През тази година Иван и Андрей ще реализират още една идея, вдъхновена от желанието за взаимност и общи проекти на изпълнителите, част от фестивала. За да подсилят влиянието и ефекта от вечерните концерти, те ще инициират създаването на дуети между участниците. Целта им е турнето да бъде традиция и символ на любовта, културата и изкуството на двете държави, обединени на едно място - заедно! Преди броени дни, например, се състоя записът на съвместното парче на Графа и Next Time. Хитът на Слаткаристика и Скандау - \"Dinero\" вече завладя класациите и в двете държави. Предстоят дуетните премиери на Графа и Слаткаристика, Михаела Филева и Next Time. Сподели:", "date": "2019.06.04", "title": "Орлин Горанов се включи в българо-македонското турне на Иван и Андрей"}
{"url": "https://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%BD%D0%B0%D1%81%D1%82%D0%B0%D0%B2%D0%BD%D0%B8%D0%BA-%D0%BD%D0%B0-%D1%86%D1%81%D0%BA%D0%B0-%D0%BC%D0%B8%D0%BB%D0%B5%D0%BD-%D1%80%D0%B0%D0%B4%D1%83%D0%BA%D0%B0%D0%BD%D0%BE%D0%B2-%D0%B7%D0%B0%D1%81%D1%82%D0%B0%D0%B2%D0%B0-%D0%BD%D0%B0%D1%87%D0%B5%D0%BB%D0%BE-%D0%BD%D0%B0-news846770.html", "text": "Милен Радуканов официално бе назначен за треньор на Септември. Той заменя на поста Христо Арангелов и Мариян Христов. Новият наставник на септемврийци за последно бе начело на Пирин (Благоевград). В кариерата си е водил още ЦСКА, Славия и Ботев (Пловдив). В неговия щаб влизат Стефан Гошев, който ще бъде помощник треньор, Христо Николов - треньор на вратарите и Михаило Шейкероски - кондиционен треньор. Представянето на Радуканов ще бъде на 17 юни. Септември води преговори и с Михаил Мадански, който може да стане част от тима, акцентира \"Топспорт\". Сподели:", "date": "2019.06.04", "title": "Бившият наставник на ЦСКА Милен Радуканов застава начело на..."}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0-%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B8%D1%8F-%D1%81%D0%B5%D1%80%D0%B8%D0%B0%D0%BB-%D1%81%D0%B5%D0%B4%D0%BC%D0%BE%D1%80%D0%BA%D0%B0%D1%82%D0%B0-%D0%BD%D0%B0-%D0%B1%D0%BB%D0%B5%D0%B9%D0%BA-news846805.html", "text": "Пол Дароу, който изигра Кер Ейвън в легендарния сериал на BBC \"Седморката на Блейк\", почина на 78 години след кратко боледуване, потвърди говорителят на актьора. Дароу се превърна в емблематичен герой от малкия екран, влизайки в образа на компютърния експерт със съмнителен морал - Ейвън, който се сражава заедно с беглеца Блейк срещу тоталитарната федерация. Популярната поредица, която се излъчваше от 1978 г. до 1981 г., е създадена от Тери Нейшън. Дароу пое ролята на водещ персонаж в последните две серии на шоуто, след като Томас напусна. Особеният характер на героя, в контраст с безизразното му лице, го направиха любимец на публиката. Освен в \"Седморката на Блейк\", Дароу се появи като гост-звезда в \"Доктор Кой\" през 1985 г., а между 2009 и 2014 г. имаше постоянна роля на съдия в \"Закон и ред: Великобритания\". Също така актьорът вземаше участие в дългогодишни британски сериали като \"Емърдейл\", \"Улица \"Коронация\" и \"Легенда за Робин Худ\", където изпълняваше ролята на шерифа на Нотингам.където гостува заедно с още една от звездите на \"Седморката на Блейк\" - Майкъл Кийтинг. Сподели:", "date": "2019.06.04", "title": "Почина звезда от легендарния сериал \"Седморката на Блейк\""}
{"url": "https://pik.bg/%D0%BC%D0%B5%D1%87%D0%B5%D1%82%D0%B0-%D1%81%D0%B5-%D1%80%D0%B0%D0%B7%D1%85%D0%BE%D0%B4%D0%B8%D1%85%D0%B0-%D0%B8%D0%B7-%D1%80%D0%BE%D0%B4%D0%BE%D0%BF%D1%81%D0%BA%D0%BE%D1%82%D0%BE-%D1%81%D0%B5%D0%BB%D0%BE-%D0%B1%D1%83%D0%B9%D0%BD%D0%BE%D0%B2%D0%BE-news846816.html", "text": "Мечета се разходиха посред бял ден по улиците в родопското село Буйново. Двама души рано сутринта вчера са подали сигнали един след друг, че са видели екземплярите да минават спокойно по главния път край плевните им по светло, каза кметът на селото Бойко Хаджиев. Мечетата се появили в района на боринското село от около две седмици. Хората се изредили да снимат първо две мечета, които в продължение на 10 дни си играели на полянка на 200 метра от селото. Видия с мечетата обикалят социалните мрежи. Други две мечета с различна окраска са забелязани на входа на селото край пътя за Девин. Забелязана е и една голяма мечка на 4-5 км от селото, но е била сама и най-вероятно е мъжка, казва Хаджиев. Сигналите до кмета са за общо четири-пет мечета в района на селото. \"Не знаем точно колко са. Явно са изоставени вече от майките си, тъй като стъпки на големи мечки наоколо няма. Първо ги забелязваха хората покрай самото село, а после започнаха да влизат по тъмно и в селото, но вече не ги е страх, любопитни са и през деня ги забелязват по улиците. Мечетата не правят пакости засега, все още не влизат в дворовете, но хората се притесняват, не бива да навикват диви животни да живеят в селото, какво ще стане като пораснат? Ще търсим природозащитни органиции, да ги хващат и да ги разселват по далеч. За първи път се случва тук и не знаем как да реагираме\", казва Хаджиев, цитиран от \"Марица\". Сподели:", "date": "2019.06.04", "title": "Мечета се разходиха из родопското село Буйново"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B4%D0%B0%D0%BD%D0%B8%D0%B5%D0%BB%D0%B0-%D0%B4%D0%B0%D1%80%D0%B8%D1%82%D0%BA%D0%BE%D0%B2%D0%B0-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2---%D1%89%D0%B5-%D0%B8%D0%B7%D0%BD%D0%B5%D0%B2%D0%B5%D1%80%D0%B8-%D0%BB%D0%B8-%D0%BD%D0%B0-news846860.html", "text": "Факт е, че със субсидиите на политическите партии се получи неточно прилагане на наредбите на закона. Със законодателната промяна се дефинира ясно и точно какъв е начинът за изплащане на субсидиите на българските политически партии. Това беше бърза реакция на нещо, което беше в гражданското общество. Оттук нататък предизвикателство на законодателя е да формулира точни и ясни закони. Факт е, че грешката е поправима. Това заяви пред БНТ председателят на парламентарната група на ГЕРБ Даниела Дариткова. Днес парламентарната комисия по правни въпроси прие на първо четете проекта на Министерския съвет за изменения в Закона за политическите партии. Промените предвиждат край на надписването над 11 лева на глас за формациите в парламента и приспадане на надвзетите пари за последните три години от следващите траншове. \"Партиите не са забелязали тази разлика, но никой не е тръгнал да изчислява - тъй като трябва да се отчете броят гласове и всъщност разминаването е дошло от вота \"Не гласувам за никого\". И БСП са се подписали под получаването на субсидията,така че не е коректно да коментират\", коментира политикът. \"Аз винаги съм твърдяла, че в парламента трябва да има и представители на опозицията и това беше отчетено и от избирателите. Изключително нелогично е да се лишиш от парламентарна трибуна, когато имаш възможността да излагаш идеи и политики, а не просто да преминеш към партизанска война, когато няма реална революционна обстановка. Ние се справихме успешно с кворума и аз съм благодарна на всички мои колеги, от които нито един не си позволи това да се разболее. Що се отнася до опозицията, надявам се всеки да се е поучил от грешките си\", посочи Дариткова.. Тя заяви, че не разбира \"страданието на БСП\", които \"съвсем тихомълком заявиха своето присъствие\". \"Очаквам те да възстановят парламентарната си форма и да станат тази силна опозиция, която познавахме преди напускането им на парламента. Ние никога не сме твърдели, че сме си самодостатъчни\", заяви тя. Според Дариткова трябва да се направи сериозен дебат, преди да се пристъпи към конкретни законодателни решения - например, ако става дума за данъчна промяна, каквато бе предложена от голям процент от представителите в българския парламент: \"Ние сме склонни да търсим добрите решения и добрите обосновки\", посочи тя и допълни: \"Трябва да се търсят решения в посока повишаване социалните придобивки на гражданите, защото е дошло времето това да се реализира при една стабилна икономика. Вярвам, че след като премиерът е подел темата, че ще бъдем убедителни\". На въпрос защо премиерът е снел доверието си от Цветан Цветанов, тя заяви: \"Мисля, че трябва да затворим темата, защото оставките не са прецедент в ГЕРБ. Оставката е дадена, това е факт, оттук нататък всеки поема своите политически ангажименти. ГЕРБ продължава да е силна и стабилна партия\". \"Това ни кара да бъдем отговорни в действията си, защото ние всички отговаряме за имиджа на политическа партия ГЕРБ. Всеки от ГЕРБ знае, че е изключително отговорен и открит в действията си и затова този морален коректив, който сме заложили, остава и е в противовес на всички останали партии. Ние в ГЕРБ нямаме пристрастия към определени личности в партията. Аз вярвам, че господин Цветанов е приел завинаги идеята ГЕРБ и няма да изневери на тази идея\", заяви Даниела Дариткова. Тя отбеляза, че към ГЕРБ ще бъде създадена \"Етична комисия\", в която да се разискват морални норми и да се разясняват противоречия на отделни места между отделни членове на партията. Дариткова отбеляза, че е нормално след две години управление да се свика коалиционен съвет и да се направи анализ на постигнатото и намеренията за развитие оттук нататък. \"Не смятам, че става дума за пазарлък, по-скоро отиваме на анализ\", отбеляза тя. Сподели:", "date": "2019.06.04", "title": "ИЗВЪНРЕДНО! Даниела Дариткова с горещ коментар за оставката на Цветанов - ще изневери ли на ГЕРБ дългогодишният активист на партията?"}
{"url": "https://pik.bg/%D0%BD%D1%84%D1%81%D0%B1-%D0%BA%D0%B0%D0%B7%D0%B2%D0%B0%D0%BC%D0%B5-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%BE-%E2%80%9E%D0%BD%D0%B5%E2%80%9C-%D0%BD%D0%B0-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B3%D0%B5%D0%B9%D0%BF%D0%B0%D1%80%D0%B0%D0%B4%D0%B0-news846864.html", "text": "Национален фронт за спасение на България остро и категорично се противопоставя на провеждането на гей-парада „София Прайд“ на 8 юни в столицата. Това се заявява в съобщение на НФСБ, изпратено до медиите. Ето какво заявяват още от централата на НФСБ: Още преди 5 години ние предупредихме, че хората със сексуални отклонения ще започнат да издигат и политически искания. Оказахме се прави. Днес, под формата на борба за равни права, гей-двойки започват да предявяват претенции, които са в разрез с Конституцията и устоите на държавата ни. Мълчаливото съгласие на Столичната община с ярката демонстрация на това агресивно сексуално малцинство отваря врата за последваща ескалация на по същество противоестествени искания като узаконяване на еднополови бракове, осиновяване на деца от еднополови двойки и др. Такива идеи са изцяло извън дневния ред на обществото ни, несъвместими са с обществения морал, традициите и православните устои на българския народ. Допълнителни елементи на политическа украса внася и присъствието на високопоставени политически фигури в редиците на шествието на гей-парада. Нещо повече – досегашната практика сочи, че сред участниците в прайда има непълнолетни – и то не малко. Недопустимо е това да се случва пред очите на връстниците им и на цялото общество. Никой не пречи на тези хора да се самоопределят. Но ние категорично се противопоставяме това самоопределение да се натрапва на обществото ни по един безпардонен начин в центъра на София. България е държава, успяла да съхрани и до днес традиционните си морални ценности и православни устои. Опитът за промяна на тези ценности, насочен особено силно срещу децата, е абсурден и недопустим. Затова казваме ясно и категорично „Не!“ на провеждането на гей-парада! Да живее България! Сподели:", "date": "2019.06.04", "title": "НФСБ: Казваме категорично „Не!“ на провеждането на гейпарада"}
