{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BB%D0%B5%D0%B2%D1%81%D0%BA%D0%B8-%D1%81%D1%8A%D1%81-%D1%81%D1%83%D0%BF%D0%B5%D1%80-%D1%82%D1%80%D0%B0%D0%BD%D1%81%D1%84%D0%B5%D1%80---%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B5%D0%BD%D0%B0-news676646.html", "text": "Габриел Обертан премина медицинските прегледи в Левски и вече може да се счита за футболист на \"сините\". Бившият състезател на английския гранд Манчестър Юнайтед финализира преговорите със столичани Утре той ще подпише договора си Левски, акцентира \"Топспорт\". Французинът има 28 мача и 1 гол за Юнайтед. Той кацна на летище \"София\" по-рано днес и веднага потегли към стадиона на \"сините\" \"Идвам тук, за да видя обстановката и структурата. Не знам много за българския шампионат и Левски, но ще науча. Знам, че Жорди Гомес е тук. Искам да се адаптирам, за да бъда полезен. Желая да подпиша с Левски\", каза Обертан.", "date": "2017.07.19", "title": "ИЗВЪНРЕДНО! Левски със супер трансфер - сделката договорена"}
{"url": "http://pik.bg/%D0%B2%D0%B4%D0%B8%D0%B3%D0%B0%D1%82-%D1%81-%D0%BF%D0%B0%D1%8F%D0%BA-%D0%BA%D0%BE%D0%BB%D0%B8%D1%82%D0%B5-%D0%BD%D0%B0-%D0%BA%D0%BE%D0%B8%D1%82%D0%BE-%D1%81%D0%B0-%D1%81%D0%BB%D0%BE%D0%B6%D0%B8%D0%BB%D0%B8-%D1%81%D0%BA%D0%BE%D0%B1%D0%B8-%D0%B0%D0%BA%D0%BE-%D0%B2%D0%BE%D0%B4%D0%B0%D1%87%D0%B8%D1%82%D0%B5-%D0%BD%D0%B5-%D0%BF%D0%BB%D0%B0%D1%82%D1%8F%D1%82-%D0%B3%D0%BB%D0%BE%D0%B1%D0%B0%D1%82%D0%B0-%D0%B4%D0%BE-1900-%D1%87%D0%B0%D1%81%D0%B0-news676620.html", "text": "Това гласува парламентът като прие на първо четене промените на ГЕРБ в Закона за движението по пътищата. Сега или трябва да свалят скобата, или тя да остане, но я намираме счупена, защити идеята си заместник-председателят на транспортната комисия Станислав Иванов. С промените, освен че се регламентира законово правото на общините да местят неправилно паркираните коли, се помага и на администрацията да събере парите, съобщава Канал 3. НС даде \"зелена светлина\" и на проекта на Обединените патриоти, но отхвърли този на \"Воля\". Дебатите по трите документа за пореден път поставиха въпроса защо не се изготви изцяло нов Закон за движението по пътищата, вместо сегашният да се \"ремонтира\" по всеки повод. Общината ще може принудително да репатрира МПС със скоба, ако до 19:00 часа не бъде платена глобата.", "date": "2017.07.19", "title": "Вдигат с паяк колите, на които са сложили скоби, ако водачите не платят глобата до 19,00 часа"}
{"url": "http://pik.bg/%D0%B3%D1%83%D1%89%D0%B5%D1%80%D0%BE%D0%B2-%D1%81%D0%B5-%D1%80%D0%B0%D0%B7%D0%B3%D0%BE%D0%BD%D0%B8-%D0%BC%D0%B8%D0%BB%D0%B8%D0%BE%D0%BD%D0%B5%D1%80%D1%8A%D1%82-%D0%BD%D0%B0%D1%80%D0%B8%D1%82%D0%B0-%D0%B8-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0%D1%82%D0%B0-%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news676521.html", "text": "Християн Гущеров би шута и на плеймейтката Анджелина Атанасова. Любовният романс между двамата продължи около месец. Милионерският наследник бързо се наситил на силиконката и сложил край на отношенията им. Анджелина останала с отворена уста, когато разбрала, че един от най-желаните ергени у нас е решил да прекрати връзката им. Тя си беше повярвала, че е жената на сърцето на Християн и не спираше да тръби, че е изместила Мара Отварачката от леглото му. Бизнесменът обаче бързо осъзнал, че е златотърсачка, която търси единствено облаги и няма истински чувства към него, и решил да прекрати пародията, пише ежедневник. По време на връзката им Анджелина дори получи собствен джип с охрана, която да я разкарва из цяла София. Самата тя намекна за раздялата с публикация във \"Фейсбук\". От блондинка плеймейтката вече е брюнетка, а снимката за промяната бе придружена с уточнението \"След цветовете идва ред на мъжете\", видя ПИК.", "date": "2017.07.19", "title": "Гущеров се разгони! Милионерът нарита и плеймейтката Анджелина (СНИМКА)"}
{"url": "http://pik.bg/%D0%BF%D0%B0%D1%80%D1%87%D0%B5-%D0%BE%D1%82-%D1%81%D0%B0%D0%BD%D0%B8%D1%80%D0%B0%D1%89-%D1%81%D0%B5-%D0%B1%D0%BB%D0%BE%D0%BA-%D0%BF%D0%B0%D0%B4%D0%BD%D0%B0-%D0%B2%D1%8A%D1%80%D1%85%D1%83-%D0%B4%D0%B5%D1%82%D0%B5-news676645.html", "text": "Дете пострада при инцидент край блок в Шумен, който в момента се санира. Злополуката е станала на бул. Велики Преслав 12 тази вечер, съобщава Дарик. 14-годишно момче било край блока, когато паднало парче мазилка. Момчето веднага е откарано в болница. Контактно е, но продължават прегледи. На място има полицейски екип.", "date": "2017.07.19", "title": "Парче от саниращ се блок падна върху дете!"}
{"url": "http://pik.bg/%D0%BC%D0%BE%D0%BC%D1%87%D0%B5%D0%BD%D1%86%D0%B5-%D0%B8%D0%B7%D0%B3%D1%83%D0%B1%D0%B5%D0%BD%D0%BE-%D0%B2-%D0%BC%D0%BE%D1%80%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D1%82%D1%8A%D1%80%D1%81%D1%8F%D1%82-%D0%BD%D0%B8%D0%BA%D0%BE%D0%BB%D0%B0-news676644.html", "text": "В най-големите бургаски Фейсбук групи „Мамите на Бургас” и „Шофьори Бургас” е публикуван пост с призив да бъде открито изгубено момченце. То се казва Никола и се е изгубило в Морската градина на Бургас. „Момченцето е облечено с жълта тениска и бели панталонки (или обратното). Кара светеща тротинетка”, пише в една от групите Диан Башев, цитиран от \"БургасИнфо\". Преди минути стана ясно, че тригодишният Никола вече е открит. Публикации в най-големите местни Фейсбук групи, с призиви да се помогне в търсенето на детето, активизираха бургазлии. Според тях Никола е открит в района на бар „Нептун”. „Поздравления за всички хора, които се втурнаха да го търсят! Браво!”, пише бургазлийка във Фейсбук.", "date": "2017.07.19", "title": "Момченце изгубено в Морската градина в Бургас! Търсят Никола"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D1%81%D1%82%D0%B0%D0%B6%D0%B0%D0%BD%D1%82%D1%8A%D1%82-%D0%BD%D0%B0%D0%B1%D0%B5%D0%B4%D0%B5%D0%BD-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BF%D0%BE%D0%B4%D0%BF-%D0%BF%D0%B0%D1%86%D0%BE%D0%B2-news676574.html", "text": "Медийна изява ще има, но първо ще изчакам прокуратурата да си каже думата, защото прави разследване. Относно теориите / кой какво говори / - нямам интерес, важна е истината и е важно да има наказани за смъртта на този човек! Интервю ще дам след разследването на прокуратурата. Това заяви пред \"Струма.ком\" стажантът Станимир Ацев от Благоевград, направил кардиограмата на подполковник Пламен Пацов час преди смъртта му. Така Ацев отговори на въпросите ни около обвиненията, че е действал на своя глава, без да е лекар все още, да прави кардиограми, да поставя диагнози и да лекува. Виновен ли е стажантът?! Има ли виновни лекари?! Това трябва да докаже разследването. В момента полиция и прокуратура разпитват лекарите, правят опити да възстановят изтритите записи от охранителните камери, за да получат още информация по случилото се. Образувано е дознание за немарливост. Стажантът твърди, че е искал помощ от дежурния лекар и екип, но не му обърнали внимание. Двама лекари и три медицински сестри твърдят, че студентът не е искал помощ, не е казал защо е там, и не е реагирал на направена от сестрите забележка за присъствието му в шокова зала. Припомняме, че военният подполковник Пацов издъхна от белодробна тромбоемболия час след посещението си в Спешно отделение, прегледан от приятеля си Станимир Ацев.", "date": "2017.07.19", "title": "ЕКСКЛУЗИВНО! Проговори стажантът, набеден за смъртта на подп. Пацов "}
{"url": "http://pik.bg/%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D1%87%D0%B5-%D0%B5-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-news676605.html", "text": "Reuters, цитиран от \"Фокус\". Европа трябва да оцени ключовата роля на Израел за стабилността на Близкия изток, заявиха лидерите от Вишеградската група, предава Коментарите им дойдоха по време на срещата им с израелския премиер Бенямин Нетаняху. Според експерти, те показват разделението между Западна и Източна Европа по въпроси като националния суверенитет, миграцията и гражданските свободи. „Смятам, че Европа трябва да реши дали иска да съществува и просперира или да се срине и изчезне“, заяви Нетаняху пред лидерите на източноевропейските държави на затворени врати. В коментар към изказването си той заяви, че това е шега, която обаче отразява истината. „Истината си е истината, както за европейската сигурност, така и за европейското икономическо бъдеще. И двете притеснения са свързани с по-различна политика към Израел“, заяви Бенямин Нетаняху. Израел често бива критикуван в Западна Европа по въпроси като заселническата политика и човешките права. Близостта между израелския лидер и унгарския премиер Виктор Орбан се разглежда с подозрение в Брюксел. По време на срещата израелският премиер призова лидерите на Вишеградската група да подкрепят страната му в Брюксел. „Ако вие, като Вишеградската група, можете да помогнете за тази концепция, смятам, че това ще е ползотворно, както за вас, така и за цяла Европа“, заяви той. „Ние сме част от европейската цивилизация. Погледнете Близкия изток, Европа свършва в Израел“, каза премиерът на Израел. „Вишеградската четворка споделя възгледите на Израел, че защитата на външните граници е ключова. Свободното движение на хора без контрол повдига риска от тероризъм“, каза унгарският премиер Виктор Орбан.", "date": "2017.07.19", "title": "Нетаняху предупреди, че е притеснен за сигурността на Европа"}
{"url": "http://pik.bg/%D1%83%D0%BD%D0%B3%D0%B0%D1%80%D0%B8%D1%8F-%D0%BF%D0%BE%D0%BB%D1%88%D0%B0-%D1%87%D0%B5%D1%85%D0%B8%D1%8F-%D0%B8-%D1%81%D0%BB%D0%BE%D0%B2%D0%B0%D0%BA%D0%B8%D1%8F-%D1%89%D0%B5-%D1%81%D0%B8-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B0%D1%82-%D1%81-%D0%B8%D0%B7%D1%80%D0%B0%D0%B5%D0%BB-%D0%B2-%D0%B1%D0%BE%D1%80%D0%B1%D0%B0%D1%82%D0%B0-%D1%81%D1%80%D0%B5%D1%89%D1%83-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-news676606.html", "text": "Hungary Today, цитиран от \"Фокус\". По инициатива на израелския премиер Бенямин Нетаняху, ще бъде създадена съвместна работна група между Израел и Вишеградската четворка по въпроса за борбата срещу тероризма, предава По време на срещата премиерът на Унгария Виктор Орбан призова Европейския съюз да задълбочи отношенията си с Израел, вместо да го осъжда. „ЕС ще се самонакаже, ако не си сътрудничи с Израел“, заяви Орбан. Бенямин Нетаняху изрази задоволството си от предстоящото задълбочаване на отношенията между Израел и Вишеградската група в борбата срещу тероризма, иновациите и икономиката. Той не пропусна да отбележи, че „Израел е единствената демокрация в Близкия изток“. Страните от Вишеградската група се съгласиха, че европейските агенции напускащи Лондон, трябва да се преместят в някоя от техните държави, допълни Виктор Орбан.", "date": "2017.07.19", "title": "Унгария, Полша, Чехия и Словакия ще си сътрудничат с Израел в борбата срещу тероризма"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D0%BE%D0%BB%D0%BE%D0%B2%D0%B0-%D0%B4%D1%80%D0%B0%D0%BC%D0%B0-%D0%B2-%D1%80%D0%B0%D0%B7%D0%B3%D1%80%D0%B0%D0%B4-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D1%81%D1%8A%D1%81-%D0%B7%D1%80%D0%B5%D0%BB%D0%B8%D1%89%D0%B5%D0%BD-%D0%BE%D0%B1%D1%80%D0%B0%D1%82-%D0%B2-%D1%88%D0%BB-%D0%B2%D0%B8%D0%B4%D0%B5%D0%BE%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news676626.html", "text": "Лудогорец и Жалгирис изиграха изключително зрелищна среща-реванш от втория предварителен кръг на Шампионска Лига. \"Орлите\" загубиха първия мач с 1:2. Вторият двубой завърши при резултат 4:1. Така с общо 5:3 \"зелените\" продължават напред към 3-ия кръг на пресявките в ШЛ и са близо до групи в ЕКТ. Треньорът Георги Дерменджиев избра подчертано офанзивен стартов състав. Кафу, Марселиньо, Вандерсон и Кешерю личаха сред титулярите на домакините. Серж Наюнджи, Еливелто и Люич пък бяха в нападението на гостите. Очерта се много интересен футболен сблъсък. Нюанджи е любимец на публиката на ЦСКА и този път излезе сред стартовите единадесеторки. В срещата в Литва той се появи като резерва и стана герой за тима си, с гол и асистенция. Шок за \"зелените\" на реванша. Грешка в отбраната на \"орлите\" в 15-ата минута, рейд на Жалгирис по лявото крило, пас към Серж и любимецът на Сектор \"Г\" отново бележи. Последваха редица пропуски за домакините. Моци, Кешеру, Саша не отиграха прецизно пред гола. Така се стигна до 41-ата минута, когато Вандерсон проби по левия фланг, намери Клаудиу Кешерю, а румънецът подаде към Натанаел. Бранителят с премерен изстрел по трева прати топката в мрежата - 1:1. При този резултат завърши полувремето. Жалгирис е сериозен опонент. Разградчани отбелязаха първи в Литва, след това последва шокиращо развитие - 3 гола в сблъсъка за съперника на \"орлите\" - 2 на стадиона на литовците и 1 на \"Лудогорец Арена\", Натаниел бележи много важно попадение за \"зелените\". А второто полувреме на мача в Разград се очерта повече от любопитно. 2:3 общ резултат до почивката на мача-реванш. В 55-ата минута вратарят на гостите допусна сериозна неточност, а Вандерсон за пореден път е герой за \"орлите\". 2:1. Само секунди по-късно Кешерю реализира 3:1. Още едно попадение на румънския централен нападател - 4:1 в 74-ата минута. Лудогорец се класира за третия предварителен кръг на Шампионска лига, където ще спори с надвилия от Апоел Беер-Шева (Израел) и Хонвед. ЛУДОГОРЕЦ: 1. Броун, 8. Лукас Саша, 32. Пластун, 30. Моци, 6. Натанаел, 18. Дяков, 12. Анисе, 22. Кафу, 84. Марселиньо, 88. Вандерсон, 28. Кешерю ЖАЛГИРИС: 1. Виткаускас, 2. Климавичиус, 5. Слингард, 6. Мбоджи, 7. Благоевич, 8. Ваиткунас, 16. Траоре, 27. Люич, 44. Нюанджи, 80. Еливелто, 88. Куклис", "date": "2017.07.19", "title": "ИЗВЪНРЕДНО! Голова драма в Разград! Лудогорец със зрелищен обрат в ШЛ (ВИДЕО/ОБНОВЕНА)"}
{"url": "http://pik.bg/%D1%82%D0%BE%D0%B7%D0%B8-%D0%BF%D0%BB%D0%BE%D0%B4-%D1%89%D0%B5-%D0%B2%D0%B8-%D1%81%D0%BF%D0%B0%D1%81%D0%B8-%D0%BF%D1%80%D0%B8-%D1%81%D0%BB%D1%8A%D0%BD%D1%87%D0%B5%D0%B2%D0%BE-%D0%B8%D0%B7%D0%B3%D0%B0%D1%80%D1%8F%D0%BD%D0%B5-news676594.html", "text": "Дори на тези, които редовно използват слънцезащитен крем, може да им се случи да изгорят на слънце. Може да сте пропуснали да намажете някое местенце по тялото си или да сте забравили да го нанесете отново след няколко часа. И сега, след като кожата ви е зачервена и ви сърби, имате нужда от бърз лек. Няма нужда от скъпи продукти, може да използвате един вкусен летен плод. Става въпрос за любимата ни диня. Първо изяжте няколко парчета, които ще ви помогнат, за да хидратирате кожата си. След това вземете парче и натрийте изгорелите места, съветва \"АйУомън\" Защо работи? Тъй като има високо съдържание на вода и ликопен, мощен антиоксидант, който има силно овлажняващо действие и е ефективен за намаляване на възпалението от слънцето.", "date": "2017.07.19", "title": "Този плод ще ви спаси при слънчево изгаряне"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%87%D0%B0%D0%BA%D0%B0-%D0%BB%D0%B8-%D0%BA%D1%80%D0%B8%D1%81%D0%BA%D0%BE-%D0%B1%D0%B5%D0%B1%D0%B5-%D0%B5%D1%82%D0%BE-%D0%B3%D0%BE-%D0%BA%D0%BE%D1%80%D0%B5%D0%BC%D1%8A%D1%82-%D0%BD%D0%B0-%D1%82%D0%B0%D0%BD%D1%86%D1%8C%D0%BE%D1%80%D0%BA%D0%B0%D1%82%D0%B0-%D1%86%D0%B2%D0%B5%D1%82%D0%B8-%D0%B3%D0%BE%D1%80%D0%B5%D1%89%D0%B0-%D1%81%D0%BD%D0%B8%D0%BC%D0%BA%D0%B0-news676484.html", "text": "В музикалния бранш все по-упорито се шушука, че Криско ще става татко. Поводът за тези подозрения е, че от известно време гаджето на рапъра - танцьорката Цвети Петрова била \"инкогнито\" в социалните мрежи. Красавицата, която през ден показваше разголеното си тяло, вече не публикувала снимки в цял ръст. Макар на Криско да му се иска да се посвети в бащинството, то все още не е на дневен ред, а самата Цвети призна, че не е бременна от изпълнителя на \"Базука\". Сексапилната стюардеса се пусна от басейн, яхнала надуваема костенурка и с този кадър категорично отрече спекулациите, че й предстои да слезе от сцената и самолетите, за да роди от Криско. От кадъра е видно, че Цвети е в супер форма, а коремчето й продължава да е стегнато от ежедневните тренировки и мъжете само могат да завиждат на рапъра, че си ляга до такава гореща мацка.", "date": "2017.07.19", "title": "САМО В ПИК! Чака ли Криско бебе? Ето го коремът на танцьорката Цвети! (ГОРЕЩА СНИМКА)"}
{"url": "http://pik.bg/%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-news676608.html", "text": "Reuters, цитиран от \"Фокус\". Италианският министър на регионалните въпроси подаде оставка, предава Енрико Коста обяви оттеглянето си като министър, както и като член на малката партия „Популярна алтернатива“ , която се води от външния министър Анджелино Алфано, който напусна партията на бившия премиер Берлускони, за да подкрепи предшественика на Джентилони Енрико Лета през 2013 година. В последно време министър Енрико Коста бе яростен противник на правителството по различни въпроси, най-вече относно наказателната система, както и даването на гражданство на мигранти. В писмо до премиера Джентилони, Коста заяви, че подава оставка, за да не създава проблеми на правителството, но да запази личните си възгледи.", "date": "2017.07.19", "title": "Италиански министър подаде оставка"}
{"url": "http://pik.bg/%D1%85%D0%B0%D0%BC%D0%BF%D0%B0%D1%80%D1%86%D1%83%D0%BC%D1%8F%D0%BD-4-%D1%82%D0%B5-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%B7%D0%B0-%D0%BA%D1%82%D0%B1-%D0%BD%D0%B5-%D1%81%D0%B0-%D0%B4%D0%BE%D1%88%D0%BB%D0%B8-%D0%BE%D1%82-%D1%81%D0%B2%D0%B5%D1%82%D0%B8%D1%8F-%D0%B4%D1%83%D1%85-news676609.html", "text": "Ролята на прокурорите е да формулират обвинение, а съдът ще реши дали в крайна сметка това е един честен процес, дали обвинението е обосновано и отсъжда. Моята роля не е да давам оценки или бележки. Това заяви пред БНТ банкерът Левон Хампарцумян, коментирайки казуса \"КТБ\". \"Да коментираме Нероден Петко е некоректно\", допълни той. \"Стенограмите ни показаха по-скоро технологията на властта, отколкото да хвърлят по-особена светлина върху КТБ като институция, практики и клиенти... За да стигнем до размера на проблема с КТБ, трябва да се спрем на \"имунните системи в държавата\", които не са реагирали така, че размерът на този проблем да се ограничи в едни приемливи граници. Ако институциите работеха по-добре, институциите, на които ние плащаме, проблемът нямаше да е толкова голям. Те просто не са си свършили работата така, както се очаква\", коментира банкерът. Той отбеляза, че към днешна дата БНБ е преминала през няколко сериозни проверки и не би могло да се очаква криза като тази с КТБ. \"Собственикът на банката не бива да е единственият злодей, който е направил нещо страшно. При всички положения е имало хора, политици, служебно ангажирани, които също са намесени в тази ситуация. Но прокуратурата е тази, която следи за спазването на правилата и законите. Голямата отговорност я понесохме всички ние с 4 милиарда публични пари, защото те не са дошли от Светия дух. Това не са парите на държавата, а публични пари, на цялото ни общество, с които бихме могли да построим тунели, пристанища, магистрали, каквото искате. Все пак това са 4 милиарда!\", отбеляза гостът. \"Въпросът е, че можеше да не плащаме чак толкова много, ако проблемът беше забелязан по-рано\", заяви банкерът. Той прогнозира, че икономиката през тази година, базирайки се основно на експорт и туризъм, ще нарасне с 3-4%. \"Когато се правят реформи, няма как да се прескочи една пропаст два пъти. Това е свързано и с решителност, а понякога и с жертва на собствената политическа кариера\", отбеляза Левон Хампарцумян.", "date": "2017.07.19", "title": "Хампарцумян: 4-те милиарда за КТБ не са дошли от Светия дух "}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%BC%D0%B5%D0%B6%D0%B4%D1%83-%D0%BF%D0%BE%D0%BB%D0%B8%D1%86%D0%B8%D1%8F-%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%BF%D1%80%D0%B5%D0%B4-%D1%81%D0%B3%D1%80%D0%B0%D0%B4%D0%B0%D1%82%D0%B0-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BD%D0%B0--news676648.html", "text": "Пред сградата на парламента на Молдова се е стигнало до сблъсъци между полицията и участниците в протеста срещу приемането на закона за смесена избирателна система, предава Интерфакс, цитирана от Фокус. Стотици полицейски служители са образували кордон около сградата на парламента. „Наша партия“ разпространи в социалните мрежи и по електронната поща обръщение с призив към гражданите да се включат в демонстрацията, която беше панирана за четвъртък. „В момента, на 19 юли, пред парламента „Наша партия“ провежда протест срещу заговора на Плахотнюк и Додон, срещу променянето на избирателната система. Участниците в акцията са готови да останат цяла нощ, тъй като властите дават да се разбере, че утре няма да допуснат демонстрантите в района, в който е разположен парламентът“, се посочва в съобщението.", "date": "2017.07.19", "title": "От последните минути! Сблъсъци между полиция и протестиращи пред сградата на парламента на Молдова"}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B0-%D0%B3%D1%80%D1%83%D0%B5%D0%B2%D1%81%D0%BA%D0%B8-%D0%BF%D0%BE%D0%B8%D1%81%D0%BA%D0%B0-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B0-%D0%BE%D1%85%D1%80%D0%B0%D0%BD%D0%B0-%D1%81%D1%82%D1%80%D0%B0%D1%85%D1%83%D0%B2%D0%B0%D0%BB-%D1%81%D0%B5-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%B8-news676612.html", "text": "„НОВА“, цитирана от \"Фокус\". Министърът на вътрешните работи на Македония Оливер Спасовски потвърди, че е получил молба за допълнително 20 души охрана на лидера на ВМРО-ДПМНЕ Никола Груевски, предава македонският телевизионен канал Молбата е приета от Бюрото за обществена сигурност и Управлението за сигурност и контраразузнаване (УБК). „Ще получим експертна информация по отношение на това искане въз основа, на която ще дадем отговора си“, каза министър Спасовски. Като причина за молбата си, Никола Груевски посочи десетгодишното си управление в „турбулентен времеви период“, както и фактът, че е депутат в парламента и председател на най-голямата опозиционна партия. Бившият премиер е заявил, че иска да ползва 20-те нови телохранители за неопределен срок от време, тъй като имало опасност за живота му. Бившите директори на УБК, както и Бюрото за обществена сигурност, Сашо Миялков и Митко Чавков, също са пожелали допълнително охрана.", "date": "2017.07.19", "title": "Никола Груевски поиска допълнителна охрана, страхувал се за живота си"}
{"url": "http://pik.bg/%D0%BF%D1%83%D1%81%D0%BA%D0%B0%D1%82-%D0%BE%D1%89%D0%B5-%D0%B5%D0%B4%D0%BD%D0%B0-%D0%BB%D0%B5%D0%BD%D1%82%D0%B0-%D0%BF%D0%BE-%D1%82%D1%80%D0%B0%D0%BA%D0%B8%D1%8F-%D0%B4%D0%BE-%D0%BF%D0%BB%D0%BE%D0%B2%D0%B4%D0%B8%D0%B2-news676600.html", "text": "За АМ „Тракия“ разглеждаме варианта и сме започнали процедури по проучване на възможностите за разширяването й поне до Пловдив с още една лента в двете посоки. Това каза министърът на регионалното развитие и благоустройството Николай Нанков по време на изслушването си в Комисията по транспорт във връзка с изграждането и въвеждането в експлоатация на ТОЛ-система за преминаване по републиканските пътища, както и във връзка с актуалността на процедурата по обществена поръчка за системата. Министърът коментира, че магистралата е вече прекалено тясна. Той отчете, че през 2015 и 2016 г. средно трафик камерите в пиковите летни дни по АМ „Тракия“ в посока София и посока Бургас дневно са засичали между 32 -33 хил. автомобила. „През най-тежкият ден на 2016 г. трафик камерите са засекли 37 640 автомобила. Тази година имаме над 40 хил. автомобила“, коментира Нанков. Министър Нанков поясни, че целта на ТОЛ-системата е да се увеличат приходите в АПИ. „Това са анализите, които показват различните консултанти“, коментира министър Нанков. По думите му безопасността е неразривно свързана с политиките, които води МРРБ.", "date": "2017.07.19", "title": "Пускат още една лента по \"Тракия\" до Пловдив?"}
{"url": "http://pik.bg/%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D0%B2-%D1%83%D0%B6%D0%B0%D1%81-%D0%B8%D1%81%D0%BA%D0%B0-%D0%BF%D0%BE%D0%BC%D0%BE%D1%89-%D0%BE%D1%82-%D0%B5%D1%81-%D0%B7%D0%B0-%D0%BF%D0%BE%D1%82%D1%83%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%BF%D0%BE%D0%B6%D0%B0%D1%80%D0%B8%D1%82%D0%B5-news676636.html", "text": "Reuters, цитиран от \"Фокус\". Черна гора се обърна към Европейския съюз за помощ при потушаването на бушуващите горски пожари, докато в Хърватия успяха да „нормализират“ положението, при което бе застрашен Сплит, предава Пожарът в Хърватия достигна до източните предградия на Сплит, който е вторият най-голям град в страната след Загреб. Огнената стихия унищожи над 4500 хектара горска площ. Медицинска помощ са потърсили 16 души с различна степен на изгаряния. Вътрешният министър на Черна гора от своя страна, заяви, че пожарникарите се борят да задържат няколко пожара, които заплашват крайбрежни градове. Той каза, че черногорските власти са се обърнали към Европейската гражданска защита за подкрепа.", "date": "2017.07.19", "title": "Черна гора в ужас! Иска помощ от ЕС за потушаване на пожарите"}
{"url": "http://pik.bg/%D0%BE%D1%89%D0%B5-%D1%82%D1%83%D1%80%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0%D1%85%D0%B0-%D0%B2-%D0%BA%D0%B0%D1%82%D0%B0%D1%80-news676637.html", "text": "Anadolu Agency, цитирана от \"Фокус\". Шеста група от турски войници пристигнаха в Катар, където ще проведат учения с местните сили за сигурност в рамките на турско-катарското споразумение, предава Общо 28 артилеристи пристигнаха в Доха. Първото турско-катарско военно учение се проведе на 19 юни в катарската военна база Тарик бин Заяд. Последните разположения на турски сили в Катар идват, след като четири арабски страни наложиха продължило вече със седмици ембарго над емирството.", "date": "2017.07.19", "title": "Още турски военни пристигнаха в Катар"}
{"url": "http://pik.bg/%D0%B3%D0%BB%D0%B5%D0%B4%D0%B0%D1%82-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D1%82%D1%80%D0%B0%D0%B2%D0%B5%D1%81%D1%82%D0%B8%D1%82%D0%B0-%D0%B1%D0%BB%D0%B0%D0%B3%D0%BE%D0%B2%D0%B5%D1%81%D1%82-%D0%BF%D1%80%D0%B8-%D0%B7%D0%B0%D0%BA%D1%80%D0%B8%D1%82%D0%B8-%D0%B2%D1%80%D0%B0%D1%82%D0%B0-%D0%BF%D0%B0%D0%B7%D1%8F%D1%82-%D0%B6%D0%B5%D1%80%D1%82%D0%B2%D0%B0%D1%82%D0%B0-news676590.html", "text": "Делото срещу травестита Благовест Молев ще се гледа при закрити врати, това реши Районният съд в Пловдив. Причината е, че по време на делото има опасност да бъдат разкрити данни за интимния живот на жертвата - непълнолетно момче. Едно от обвиненията срещу Молев е за блудство със същото това момче, съобщава \"Трафик Нюз\". На влизане в съдебната зала обвиняемият запази пълно мълчание и не отговори на зададените му от журналистите въпроси. От коментар се въздържа и неговата майка, която също бе дошла на делото. Освен тях в съда днес бе и Б. Н. - бащата на потърпевшото момче. По делото е призована и Емилия Рангелова, която е една от съседките на Молев, който бе задържан именно след като беше блудствал, а след това се бе барикадирал в апартамента си. Припомняме ви, че преди да бъде прибран в ареста Молев, съседите му изживяваха истински кошмар. Освен ежедневните оргии в апартамента му, той често посягаше на имуществото, както и на общите части в блока. Последната му изцепка беше барикадирането в апартамента му. Травеститът дори се опитал да избяга през терасата си, въпреки че жилището му е на четвъртия етаж. В крайна сметка пловдивчаните успели да заловят Благовест и го предали на полицията.", "date": "2017.07.19", "title": "Гледат делото срещу травестита Благовест при закрити врата, пазят жертвата"}
{"url": "http://pik.bg/%D0%B5%D0%BA-%D0%BF%D1%80%D0%B8%D0%B7%D0%BE%D0%B2%D0%B0-%D0%BF%D0%BE%D0%BB%D1%88%D0%B0-%D0%B7%D0%B0-%D0%BD%D0%B5%D0%B7%D0%B0%D0%B1%D0%B0%D0%B2%D0%BD%D0%BE-%D0%BF%D1%80%D0%B5%D0%BA%D1%80%D0%B0%D1%82%D1%8F%D0%B2%D0%B0%D0%BD%D0%B5-%D0%BD%D0%B0-%D1%81%D1%8A%D0%B4%D0%B5%D0%B1%D0%BD%D0%B0%D1%82%D0%B0-%D1%80%D0%B5%D1%84%D0%BE%D1%80%D0%BC%D0%B0-news676581.html", "text": "Die Frankfurter Allgemeine Zeitung, цитиран от \"Фокус\". Европейската комисия настоя полското правителство незабавно да прекрати противоречивата реформа в правосъдната система, съобщава германският вестник Вицепредседателят на ЕК Франс Тимерманс предупреди, че не е изключено Брюксел да образува производство срещу Варшава на основание чл. 7 от Договора за ЕС. То предвижда отмяната на право на глас на държава член заради „тежко и продължително нарушаване\" на европейските ценности – най-тежкото наказание, предвидено в договора.", "date": "2017.07.19", "title": "ЕК призова Полша за незабавно прекратяване на съдебната реформа"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D0%BD%D0%B5-%D1%81%D1%82%D0%B8%D1%85%D0%B2%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8-%D0%B8%D1%81%D1%82%D0%BE%D1%80%D0%B8%D0%BA-%D0%B8%D0%B7%D1%80%D0%B8%D0%B3%D0%BD%D0%B0-%D0%B7%D0%B0%D0%B5%D0%B2-%D0%B7%D0%B0-%D0%B5%D0%B4%D0%B8%D0%BD-%D0%BC%D0%B5%D1%81%D0%B5%D1%86-%D1%81%D1%82%D1%80%D0%BE%D1%88%D0%B8-%D0%B3%D1%80%D1%8A%D0%B1%D0%BD%D0%B0%D0%BA%D0%B0-%D0%BD%D0%B0-%D0%B4%D1%8A%D1%80%D0%B6%D0%B0-news676629.html", "text": "„Курир“ (Македония), цитиран от \"Фокус\". Спогодбата за добросъседство от 1999 година не е имала обвързващ характер, което е било отличен начин да се подобрят отношенията между двете държави, според Сръбов. За разлика от спогодбата, подписана от премиерите Любчо Георгиевски и Иван Костов, настоящият Договор за добросъседство има обвързващ характер, който задължава македонската държава да изпълнява клаузите му. Македонският историк Никола Сръбов заяви, че самият старт на обсъждането на такъв важен договор в тайна, създава съмнения сред македонския народ относно ползата, която ще има от това споразумение за македонските национални интереси, предава Той подчерта, че толкова важен договор не може да бъде подписван на затворени врати. Според Никола Сръбов, всеки народ има своя история, което значи, че България и Македония няма как да имат съвместно минало. В Договора се говори за два различни народа, които обаче имат съвместна история. Това унищожава теорията, че българи и македонци са отделни народности, според македонския историк. Той заяви, че с този договор ще се „осъществят сънищата на българските историци, които от векове се опитват да присвоят македонската история“. Целта на България е да се покаже, че във Втората световна война в Македония е имало идеологическа война на един народ, според Никола Сръбов. Сръбов изтъкна, че всяка държава има право на свои национални интереси, и тъкмо с този договор, България е защитила собствените си национални интереси. За него проблемът е, че Македония нямала политици, които да защитават македонските интереси. „Сегашното правителство не гледа интересите на Македония и македонския народ“, каза Сърбов, визирайки правителството на Зоран Заев. Той заяви, че в продължение на 11 години някой е защитавал националните интереси, докато Зоран Заев ги е пречупил „за 1 месец“ чрез въпросния договор, отказвайки се от „македонските национални интереси“. Никола Сръбов заяви,и че отношенията с близки държави като България са важни, но не на цената на държавните и национални интереси на македонските граждани.", "date": "2017.07.19", "title": "СКАНДАЛЪТ НЕ СТИХВА! Македонски историк изригна: Заев за един месец строши гръбнака на държавата с Договора с България!"}
{"url": "http://pik.bg/%D1%84%D0%B8%D0%BA%D0%B8-%D1%81%D1%82%D0%B0%D0%BD%D0%B0-%D0%BC%D1%8A%D0%B6-%D0%BF%D0%BE%D0%B4-%D1%87%D0%B5%D1%85%D1%8A%D0%BB---%D0%B1%D0%B0%D1%89%D0%B0-%D0%BC%D1%83-%D1%82%D0%BE%D0%BD%D0%B8-%D0%B3%D0%BE-%D1%83%D1%87%D0%B8-%D0%BA%D0%B0%D0%BA-%D0%B4%D0%B0-%D0%BA%D1%80%D1%8A%D1%88%D0%BA%D0%B0-news676582.html", "text": "Бъдещият семеен живот вече вкара в капан Фики Стораро. Доскорошният плейбой е станал истински мъж под чехъл и изпълнява всички прищевки на годеницата си Гюлджан. Преди да се залюби с нея, синът на Тони Стораро непрекъснато качваше снимки в социалните мрежи и позираше полугол, провокирайки фенките си. От близо два месеца обаче Фики е станал абсолютен пуритан и публикува предимно реклами за предстоящите си участия, пише седмичник. Запознати с нрава му подозират, че Фики ще е хрисим, докато вдигне сватбата, а след това пак ще тръгне по познатия път. Баща му Тони, който има едно от най-здравите семейства във фолка, винаги е казвал, че мъжът може и да кръшка, но да го прави така, че съпругата му да не разбере. Най-вероятно Фикрет ще се вслуша в съвета на татко си, който е най-големият авторитет в живота му.", "date": "2017.07.19", "title": "Фики стана мъж под чехъл - баща му Тони го учи как да кръшка"}
{"url": "http://pik.bg/%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D1%81%D0%BC%D0%B5%D1%81%D0%B2%D0%B0%D0%B9%D1%82%D0%B5-%D1%82%D0%B5%D0%B7%D0%B8-%D0%BF%D0%BB%D0%BE%D0%B4%D0%BE%D0%B2%D0%B5-news676534.html", "text": "Опитайте се да не смесвате кисели плодове, като например грейпфрути и ягоди, или полукиселинни като ябълки, нарове и праскови, със сладки плодове като банани и сливи. Подобни комбинации затрудняват храносмилането и провокират киселини в стомаха. Можете обаче да смесвате киселинни с полукиселинни плодове. Чели сме хиляди неща и вероятно някои от вас се заблуждават, че купа плодове и/или зеленчуци е най-добрата храна. Затова бързо поглеждате какво има в хладилника и се заемате да го набутате в една чиния. Това е грешка! Киселинни, сладки или неутрални – ако не категоризирате плодовете си така, когато ги комбинирате, то имате нужда от бърз урок преди да стане време за следващото хапване. Важно е да знаете, че не е хубаво да смесвате плодове и зеленчуци. На второ място, не бива дори да комбинирате някои плодове с други. Това основно зависи от скоростта на храносмилане на различните плодове и зеленчуци. Много комбинации, които правите, вероятно затрудняват оптималното храносмилане и асимилиране на полезните съставки. Ето как можете да решите какво да сложите в купата си следващия път. Пъпешите трябва да се консумират самостоятелно. Те се смилат по-бързо от останалите плодове, тъй като съдържат много вода. Не ги смесвайте с диня, дори и с мед. Плодовете и зеленчуците се разграждат по различен начин. Плодовете имат по-бързо темпо на храносмилане и в действителност според много диетолози те вече частично са усвоени от момента, в който достигнат до стомаха. Също така плодовете имат по-голямо съдържание на захар, нещо, което може да попречи на храносмилането на зеленчуците. По същата причина човек не трябва да смесва портокал с моркови, тъй като когато се приемат заедно, те могат да причинят киселини и излишен жлъчен сок. Само няколко плода имат нишестена природа (най-вече банани) и зеленчуци като царевица, картофи, грах. Никога не трябва да ги смесвате с висококачествени протеинови плодове и зеленчуци като стафиди, гуава, спанак и броколи, защото тялото ви се нуждае от киселинна основа, за да смила протеини и алкална основа, за да усвоява нишестето.", "date": "2017.07.19", "title": "Никога не смесвайте тези плодове"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B7%D0%B0%D0%BF%D0%BB%D0%B0%D1%88%D0%B8-%D1%87%D0%B5-%D0%B0%D0%BA%D0%BE-%D0%BD%D1%8F%D0%BC%D0%B0-%D1%8F%D0%B4%D1%80%D0%B5%D0%BD%D0%B0-%D1%81%D0%B4%D0%B5%D0%BB%D0%BA%D0%B0-%D1%89%D0%B5-%D0%B7%D0%B0%D0%BF%D0%BE%D1%87%D0%BD%D0%B5-%D0%B4%D0%B0-%D0%B2%D1%80%D1%8A%D1%89%D0%B0-%D1%80%D0%B0%D0%B4%D0%B8%D0%BE%D0%B0%D0%BA%D1%82%D0%B8%D0%B2%D0%BD%D0%B8%D1%82%D0%B5-%D0%BE%D1%82%D0%BF%D0%B0%D0%B4%D1%8A-news676639.html", "text": "The Guardian, цитиран от \"Фокус\". Великобритания предупреди ЕС, че ще започне да връща радиоактивните отпадъци обратно в страните им на произход, ако по време на преговорите за Брекзит не се стигне до споразумение за ядрената регулация, предава В ход, който в Брюксел считат за тънко прикрита заплаха, британските власти изразиха позицията си, че „ще връщат радиоактивните отпадъци към страните им на произход“, ако преговорите се провалят. Искането на Великобритания е да се продължи бъдещото сътрудничество по ядрените въпроси, след като страната напусне споразумението за Евратом. В момента Обединеното кралство има 126 тона радиоактивен материал най-вече от Германия, Италия и Швеция. „Може това да е просто напомняне, че цяла купчина плутоний може да се озове на пристанището в Антверп, ако не се стигне до споразумение“, заяви ядрен експерт, който е и консултант на британското Министерство за напускане на Европейския съюз.", "date": "2017.07.19", "title": "Великобритания заплаши, че ако няма ядрена сделка ще започне да връща радиоактивните отпадъци на ЕС"}
{"url": "http://pik.bg/%D0%B5%D0%BA%D0%BE%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%80%D1%83%D0%B4%D0%BD%D0%B8%D0%BA-%D0%BE%D1%82%D1%80%D0%BE%D0%B2%D0%B8-%D1%80%D0%B5%D0%BA%D0%B0-%D0%BB%D1%83%D0%B4%D0%B0-%D1%8F%D0%BD%D0%B0-news676622.html", "text": "Авария в рудник замърси река Луда Яна край Панагюрище. Отпадни киселинни води се изтичат от мината. От екоинспекцията препоръчват на хората от близките пазарджишки села да не пият водата от чешмите. Замърсените с тежки метали разтвори от хвостохранилището трети ден продължават да се изтичат в реката и тя тече със синьо-оранжев цвят, съобщава Нова телевизия. Освен от реката, проби са взети и от двата шахтови кладенеца, които осигуряват питейната вода на селата Росен и Цар Асен. При извършеното замерване е установено наличие на мед над допустимите норми. На оператора на хвостохранилището “Еко Медет“ ще бъдат наложени глоби.", "date": "2017.07.19", "title": "ЕКОКАТАСТРОФА! Рудник отрови река Луда Яна"}
{"url": "http://pik.bg/12-%D0%BD%D0%B5%D1%89%D0%B0-%D0%B7%D0%B0-%D0%BA%D0%BE%D0%B8%D1%82%D0%BE-%D0%B2%D1%81%D1%8F%D0%BA%D0%B0-%D0%B6%D0%B5%D0%BD%D0%B0-%D0%BB%D1%8A%D0%B6%D0%B5-%D0%BF%D0%B0%D1%80%D1%82%D0%BD%D1%8C%D0%BE%D1%80%D0%B0-%D1%81%D0%B8-news676593.html", "text": "Някои лъжи са благородни, други не чак толкова... но жените имат навика да послъгват повече. Това са най-често срещаните неща, за които жените не казват истината. Причината за това понякога е неудобство, а друг път просто женски инстинкт. Каквато и да е тя обаче, лъжите са факт. 1. Колко килограма e наистина 2. Бройката на бившите партньори... като някои жени добавят няколко, ако са с по-малък опит 3. Какво прави, когато е сама вкъщи (пица и любимия сериал, например) 4. Колко време е прекарала в шопинг 5. Къде са отишли последните й спестявания, съобщава \"АйУомън\". 6. Колко пъти е разглеждала съобщенията в телефона ти 7. Че вече не ревнува... сякаш това е възможно 8. Че не ревнува по-специално от най-добрата ти приятелка или най-близката колежка 9. Колко деца иска в бъдеще... обикновено бройката е занижена, за да не изплаши мъжа го себе ди 10. Как не завижда на най-добрата си приятелка 11. Колко пъти гледа порно... 12. Дали е доволна от секса", "date": "2017.07.19", "title": "12 неща, за които всяка жена лъже партньора си"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D0%BA%D0%BE%D0%BA%D0%BE-%D0%B4%D0%B8%D0%BD%D0%B5%D0%B2-%D0%B8%D1%81%D0%BA%D0%B0-%D0%B7%D0%B0-10-%D0%B3%D0%BE%D0%B4%D0%B8%D0%BD%D0%B8-%D1%86%D1%8F%D0%BB%D0%B0%D1%82%D0%B0-%D1%81%D0%BF%D0%BE%D1%80%D1%82%D0%BD%D0%B0-%D0%B1%D0%B0%D0%B7%D0%B0-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D1%81%D1%80%D0%B5%D1%89%D1%83-%D0%BD%D0%B0%D0%B5%D0%BC-%D0%BE%D1%82%E2%80%A6-1-%D0%BB%D0%B5%D0%B2-news676591.html", "text": "След шест години популярният като любимец №1 на фолкпевиците санданчанин Коко Динев отново слага ръка на футбола в Сандански, като този път иска цялата спортна база на градския стадион и игрището в село Вълково срещу 1,00 лев наем, съобщава \"Струма.бг\". Куриозното искане на Коко Динев за ползване на градския стадион, тренировъчното игрище, съблекалните в Сандански и игрището в с. Вълково общо срещу сумата от 1.00 лева бе обсъдено на заседание в постоянните комисии към ОбС – Сандански и получи „зелена светлина”. Искането е депозирано от ОФК „Вихрен”, а срокът за отдаване на спортната база под наем е за 10 години. По време на заседанието на комисията по общинска собственост стана известно, че в момента ОФК „Вихрен” се ръководи от вече експрезидента на клуба и бивш съветник в Общинския съвет в Сандански Георги Манолев. Неформален президент обаче е Константин Динев-Коко, който близо 5 години бе начело на футболната управа в Сандански по времето на екскмета Андон Тотев, като и тогава президент на клуба бе именно Георги Манолев. С мнозинство членовете на ПК в състав: председател д-р Георги Панчев и членове Живко Иванов, Димитър Димитров и Янко Ангелов, гласуваха искането да бъде подложено на обсъждане и дебат на предстоящото юлско заседание на ОбС – Сандански. Единствен „против” бе Живко Иванов. За да бъде предоставена цялата спортна база на градския стадион на ОФК „Вихрен” е необходимо мнозинство от 15 гласа от общо 29 съветници в Общинския съвет. Искането е за предоставяне под наем за десет години на терен с площ от 21 150 декара, в който попадат тренировъчно игрище с прилежаща част от 10 550 декара ведно със сгради вляво на входа на стадиона на един етаж със застроена площ от 16.8 кв.м, административна сграда и съблекалня на два етажа. Имотът е публична общинска собственост.", "date": "2017.07.19", "title": "КУРИОЗ! Коко Динев иска за 10 години цялата спортна база в Сандански срещу наем от… 1 лев"}
{"url": "http://pik.bg/%D0%BE%D1%80%D0%B3%D0%B8%D1%8F-%D0%BD%D0%B0-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5%D1%82%D0%BE-%D1%80%D0%B0%D0%B7%D0%B3%D0%BE%D0%BB%D0%B5%D0%BD%D0%B0-%D1%88%D0%BE%D1%82%D0%BB%D0%B0%D0%BD%D0%B4%D0%BA%D0%B0-%D1%82%D0%B0%D0%BD%D1%86%D1%83%D0%B2%D0%B0-%D0%BF%D0%B8%D1%8F%D0%BD%D0%B0-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B8-%D0%BF%D0%BE%D0%BA%D0%B0%D0%B7%D0%B0-news676640.html", "text": "Алкохолният туризъм по Черноморието е в разгара си. За това свидетелстват редица снимки и клипове, които ежедневно се споделят в социалните мрежи. Българските морски курорти са особено любими за чужденците, които често \"изпускат парата\" с алкохолни напитки, танци и купони до зори. Един от клиповете набра особена популярност в социалните мрежи. В него се вижда млада жена, която предизвикателно извива снага в един от баровете на Слънчев бряг. Запознати твърдят, че жената е шотландка и е прилично почерпена. Горещите танци обаче не са най-забележителното нещо в клипа - в разгара на купона туристката прави зрелищна каскада като пада върху съседната маса. От кадрите е видно, че жената има и многобройна публика. На улицата са се събрали много минувачи, а хората в бара са извадили телефоните си и снимат танците й.", "date": "2017.07.19", "title": "ОРГИЯ НА ЧЕРНОМОРИЕТО! Разголена шотландка танцува пияна в Слънчев бряг! Ето какво си показа... (ВИДЕО 18+)"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D0%B8-%D1%80%D1%83%D1%81%D0%B8%D1%8F-%D0%BE%D1%81%D1%8A%D0%B4%D0%B8%D1%85%D0%B0-%D0%BE%D1%81%D0%BA%D0%B2%D0%B5%D1%80%D0%BD%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D1%81%D1%8A%D0%B2%D0%B5%D1%82%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B2-news676638.html", "text": "Интерфакс, цитирана от \"Фокус\". Израелският парламент заяви, че е необходимо да се осъждат „оскверняването“ на паметниците на жертвите от Холокоста, както и на войниците на Червената армия, навсякъде в света, предава Това заяви израелският парламент в спешно обръщение от 19 юли, което бе направено едновременно с изявлението на руския парламент към законодателните органи на Европа. Поводът за тези изявления от израелска и руска страна е, решението на Полша да премахне редица паметници на Червената армия.", "date": "2017.07.19", "title": "Парламентите на Израел и Русия осъдиха \"оскверняването\" на паметниците на Съветската армия в Полша"}
{"url": "http://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BE%D0%B1%D0%B5%D1%89%D0%B0-%D0%B4%D0%B0-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D1%82-%D0%BA%D1%8A%D1%89%D0%B8%D1%87%D0%BA%D0%B0%D1%82%D0%B0-%D0%BD%D0%B0-%D1%81%D0%BF%D0%B8%D1%80%D0%BA%D0%B0-%D0%B2%D0%B8%D1%88%D0%BD%D0%B5%D0%B2%D0%B0-news676584.html", "text": "Любимата на всички софиянци къщичка на спирка „Вишнева“, която пострада от пожар тази сутрин, ще възстановим в най-кратки срокове. Това написа кметът на София Йорданка Фандъкова във Фейсбук. \"Звеното за аварийни дейности на Столична община вече започна разчистване и обезопасяване. Пожарът е засегнал част от покрива и дървената дограма на прозорците. Вече са направени два огледа от пожарната и СДВР и очакваме да научим причините за пожара\", допълва Фандъкова.", "date": "2017.07.19", "title": "Фандъкова обеща да възстановят къщичката на спирка \"Вишнева\""}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D0%BC%D0%B8%D0%BD%D1%81%D0%BA%D0%B8%D1%82%D0%B5-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D1%8F-%D0%BD%D0%B5-%D0%B1%D0%B8%D0%B2%D0%B0-%D0%B4%D0%B0-%D1%81%D0%B5-%D0%BE%D0%B1%D0%B2%D1%8A%D1%80%D0%B7%D0%B2%D0%B0%D1%82-%D1%81-%D0%BD%D0%BE%D1%80%D0%BC%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D0%BC%D0%B5%D0%B6%D0%B4-news676583.html", "text": "ТАСС, цитирана от \"Фокус\" Министърът на външните работи на Русия Сергей Лавров заяви по време на среща с дипломатите на страните от Европейския съюз, както и ръководителите на представителството на Европейския съюз в Русия, че е „абсурдно“ да се обвързва нормализацията на отношенията между Брюксел и Москва, с изпълнението на споразуменията от Минск, предава . „Изказвайки преобладаващото в Русия настроение за възстановяване на сътрудничеството с ЕС, Лавров подчерта, че е абсурдно обвързването на нормализацията на отношенията между Европейския съюз и Русия, с пълното прилагане на минските договорености“, заявиха от Министерство на външните работи на Русия. По време на срещата бе обсъдена и ситуацията в Либия и Афганистан.", "date": "2017.07.19", "title": "Лавров: Минските споразумения не бива да се обвързват с нормализирането на отношенията между ЕС и  Москва"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D0%BC%D0%BB%D0%B0%D0%B4%D0%BE-%D0%BC%D0%BE%D0%BC%D0%B8%D1%87%D0%B5-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B4%D0%B8%D0%B3%D1%80%D0%B0%D0%B2%D0%BA%D0%B8-%D0%B2-%D1%83%D1%87%D0%B8%D0%BB%D0%B8%D1%89%D0%B5-news676571.html", "text": "Младо момиче се самоуби в тоалетните на средното училище в Корнуел. Случаят се гледа в момента от английския съд. По време на делото станало ясно, че Дагмар често споделяла с майка си. Разказвала й, че съученичките й се подигравали, наричали я глупава полякиня и й крещели да се върне в своята си страна. Младото момиче понасяло тежко расистките подвиквания и подигравките. Отчаяна, Дагмар споделила на баща си, че има сериозни проблеми. Той я изпратил на училище, с обещанието, че ще поговорят следобед. В час по математика Дагмар казала, че не се чувства добре и отишла до момичешката тоалетна, където се обесила. Тялото й било открито чак след час и половина. Веднага били извикани лекари, но те не могли да помогнат. Същия ден бащата чакал дъщеря си пред училище, когато му се обадила съпругата му, че детето им вече не е живо. Аутопсията показала, че в тялото на момичето не е имало нито алкохол, нито наркотици. Според родителите на Дагмар проблемите в училище започнали, след като тя влязла в средно училище, където нямала никакви приятели. Вкъщи непрекъснато молила да я преместят в друго училище, но родителите й смятали, че това е най-доброто.", "date": "2017.07.19", "title": "УЖАСЯВАЩО! Младо момиче се самоуби заради подигравки в училище"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%BE%D1%82%D0%BE-%D0%BC%D0%B5%D0%BB%D0%B5-%D0%BA%D1%80%D0%B0%D0%B9-%D0%B1%D1%8A%D0%BB%D0%B3%D0%B0%D1%80%D0%BE%D0%B2%D0%BE-%D1%81-%D0%B2%D1%82%D0%BE%D1%80%D0%B0-%D0%B6%D0%B5%D1%80%D1%82%D0%B2%D0%B0-%D0%BC%D0%BB%D0%B0%D0%B4%D0%B0-%D1%83%D0%BD%D0%B3%D0%B0%D1%80%D0%BA%D0%B0-%D0%B8%D0%B7%D0%BF%D0%B0%D0%B4%D0%BD%D0%B0-%D0%B2-%D0%BA%D0%BE%D0%BC%D0%B0-news676616.html", "text": "Жестоката катастрофа край Българово, за която съобщихме по-рано днес, е на път да вземе втора жертва. В кома е изпаднала 24-годишна унгарка, която е пътувала в една от колите, участвали в автомелето, съобщава \"Флагман\". Лекари от УМБАЛ Бургас правят всичко възможно, за да я спасят, но на този етап не се наемат да дадат прогноза за състоянието й. Следващите часове ще са решаващи за младото момиче. В Спешното отделение на УМБАЛ Бургас са приети и две момчета от свирепото ПТП – единият е унгарец, който има сериозни травми, а другият е млад българин, пътувал в колата с габровска регистрация. Той е с леки наранявания и вероятно ще бъде изписан още тази вечер. Припомняме, че този следобед на АМ „Тракия” край разклона за Българово стана жестока катастрофа, при която на място загина млада жена. Най-вероятно причина за трагедията е висока скорост и неспазване на дистанция. Алфа Ромео, с габровска регистрация, блъска предната кола – Опел Зафира, с унгарска регистрация", "date": "2017.07.19", "title": "Жестокото меле край Българово с втора жертва! Млада унгарка изпадна в кома"}
{"url": "http://pik.bg/%D0%BD%D0%BE%D0%B2%D0%B0-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B8%D1%86%D1%83%D0%B1%D0%B8%D1%88%D0%B8-%D1%81%D0%B5-%D0%BD%D0%B0%D1%86%D0%B5%D0%BB%D0%B8-%D0%B2-%D0%BA%D0%B0%D0%BC%D0%B8%D0%BE%D0%BD-%D0%BA%D1%80%D0%B0%D0%B9-%D0%B2%D1%80%D0%B0%D1%86%D0%B0-%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D1%81%D0%BD%D0%B8%D0%BC%D0%BA%D0%B8-news676614.html", "text": "Жестока  катастрофа стана около 17 ч. на обходния път край Враца, съобщава \"Конкурент\". Тежкото пътно-транспортно произшествие е станало на надлеза при керамичната фабрика, близо до разклона за село Косталево.  Пътуваща от Видин към София лека кола „Мицубиши галант”  по все още неясни причини  се забива с висока скорост челно в идващ от към столицата камион МАН, натоварен със строителни материали. В японската кола пътували трима възрастни и две деца. Сблъсъкът бил толкова силен, че леката кола буквално е смачкана в предната си част, а предният мост на камиона е счупен от удара. Колелетата на тежката машина са на метри от камиона. Според първоначални данни  най-тежко  пострадал е шофьорът на леката кола, който с множество фрактури, вътрешни травми и опасност за живота е приет в спешния център във Враца и препратен в реанимацията. В различна степен са пострадали и другите двама от възрaстните пътници,  на които също е оказана спешна медицинска помощ. Най-леко според лекарите са пострадали пътуващите на задната седалка момче и момиче, които нямат сериозни наранявания. Децата - момче и момиче, бяха натоварени последни на линейките. Полицията все още разследва причините за сблъсъка и ограничава движението в района, в който се е образувала огромно опашка от тирове и в двете посоки. Движението по обходния път се отбива и пренасочва по дублиращи маршрути, за да се избегне тапа на трафика от Видин за София.", "date": "2017.07.19", "title": "НОВА ТЕЖКА КАТАСТРОФА! Мицубиши се нацели в камион край Враца, има пострадали (СНИМКИ)"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BF%D0%B0%D1%82%D1%80%D0%B8%D0%BE%D1%82-%D0%B8%D1%81%D0%BA%D1%80%D0%B5%D0%BD-%D0%B2%D0%B5%D1%81%D0%B5%D0%BB%D0%B8%D0%BD%D0%BE%D0%B2-%D1%81%D1%8A%D0%B7%D0%B4%D0%B0%D0%B2%D0%B0%D0%BC%D0%B5-%D1%83%D1%81%D0%BB%D0%BE%D0%B2%D0%B8%D1%8F-%D0%B7%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-news676615.html", "text": "\"Либерализирането на продажба на българска на чужденци може да се харесва на ЕС, но на нас - не. Не трябва да създаваме условия за опасност за националната сигурност\", каза в \"Още от деня\" на БНТ Искрен Веселинов, заместник-председател на ПГ на Обединените патриоти Искрен Веселинов. Той каза, че патриотите искат ограничението за уседналостта за 5 г. може да се измени, само ако срокът се намали. \"Европа е твърде далеч в либерализма. Ние сме заплашени под етикета европейски граждани да приемем всякакви. И след това няма как да ги изгоним\", поясни Веселинов. Според него в ГЕРБ не се задълбочават към проблема. Въпросът за класът прослужено време не е обсъждан в коалицията и парламентарната група на патриотите, според Веселинов. Той бил консервативен към такива промени. \"Нека не оспорваме на вицепремиера Валери Симеонов да има лично мнение\", уточни Искрен Веселинов.", "date": "2017.07.19", "title": "Депутатът патриот Искрен Веселинов: Създаваме условия за опасност за националната сигурност"}
{"url": "http://pik.bg/%D0%BD%D0%B0%D0%B9-%D1%81%D0%B5%D0%BA%D1%81%D0%B8-%D0%B4%D1%83%D0%BF%D0%B5%D1%82%D0%BE-%D0%B2-%D1%81%D0%B2%D0%B5%D1%82%D0%B0---%D0%B2%D0%B8%D0%B6%D1%82%D0%B5-%D0%BA%D0%BE%D1%8F-%D0%B5-%D0%BF%D1%80%D0%B8%D1%82%D0%B5%D0%B6%D0%B0%D1%82%D0%B5%D0%BB%D0%BA%D0%B0%D1%82%D0%B0-%D0%BC%D1%83-%D1%81%D0%BD%D0%B8%D0%BC%D0%BA%D0%B8-news676564.html", "text": "18-годишната моделка Джейлин Охеда Очоа е притежателка на огромно латиноамериканско дупе, което е обект на желанията на мъже от цял свят. Джейлин става известна благодарение на своя профил в Instagram. В момента нейните последователи са над 6 милиона души. Моделката редовно се занимава с фитнес, за да поддържа своето шикозно тяло в подобаваща форма. След като става известна Очоа има няколко изяви в няколко нощни клуба в Аризона и се снима в няколко клипа. В момента тя е професионален модел и дори има договор с престижна агенция. Момичето е участвал в клипа на Алфредо Оливас \"Tus Lagrimas\". Джейлин има по-малък брат Джони, който също прохожда в модния бизнес. Нейните почитатели се чудят как тя може да има толкова тънка талия с оглед на гърдите и бедрата ѝ. Хората, изморени от обикновените модели, които с нищо не се отличават една от друга, с любопитство разглеждат снимките на пищната красавица.", "date": "2017.07.19", "title": "Най-секси дупето в света - вижте коя е притежателката му! (СНИМКИ)"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D0%BE%D1%82%D0%BA%D1%80%D0%B8%D1%85%D0%B0-%D0%B2%D0%BA%D0%BE%D1%87%D0%B0%D0%BD%D0%B5%D0%BD%D0%B8%D1%82%D0%B5-%D1%82%D0%B5%D0%BB%D0%B0-%D0%BD%D0%B0-%D1%81%D1%8A%D0%BF%D1%80%D1%83%D0%B7%D0%B8-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8-%D0%B2-%D0%B0%D0%BB%D0%BF%D0%B8%D1%82%D0%B5-%D0%BF%D1%80%D0%B5%D0%B4%D0%B8-75-%D0%B3-%D0%B2%D0%B8%D0%B4%D0%B5%D0%BE-news676561.html", "text": "В топящ се ледник бяха открити замръзналите тела на съпрузи, изчезнали преди 75 години в Алпите, съобщава Ройтерс. На 15 август 1942 година швейцарците Марселин и Франсин Дюмулин извели кравите си на паша и така и не се върнали. Телата са намерени близо до ски лифт на височина 2615 метра. Телата лежали едно до друго, облечени с дрехи от времето на Втората световна война, но напълно съхранени от ледника, заедно с вещите, които са носили - раници, метални купички, стъклена бутилка, книга, часовник. Според полицията най-вероятно съпрузите са загинали при падане в дълбок процеп на ледника, откъдето не са могли да излязат. Сега предстои ДНК тестове да потвърдят дали откритите тела наистина са техните. Двамата са били родители на 7 деца. \"Прекарахме целия си живот в търсене. Мислехме, че един ден ще можем да им осигурим погребението, което заслужаваха. След толкова години чакане, тази новина ми дава дълбоко усещане за спокойствие\", коментира най-малката им дъщеря - Удри Дюмулин, която сега е 79-годишна.", "date": "2017.07.19", "title": "ЗЛОВЕЩО! Откриха вкочанените тела на съпрузи, изчезнали в алпите преди 75 г. (ВИДЕО)"}
{"url": "http://pik.bg/%D0%B1%D0%BE%D0%BC%D0%B1%D0%B5%D0%BD%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%B2-%D1%83%D0%BD%D0%B3%D0%B0%D1%80%D0%B8%D1%8F-%D1%81%D0%BF%D1%80%D1%8F%D1%85%D0%B0-%D0%B2%D1%81%D0%B8%D1%87%D0%BA%D0%B8-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8-%D0%B2%D0%BB%D0%B0%D0%BA%D0%BE%D0%B2%D0%B5-news676603.html", "text": "AFP, цитирана от \"Фокус\". Унгарската полиция проведе проверка на всички международни влакове, влизащи в страната, след анонимна бомбена заплаха, предава „Неидентифициран мъж звънна и заяви, че е поставил бомба на международен влак пътуващ през Унгария“, заявиха от полицията в изявление. Близо 20 хиляди унгарски и чуждестранни пътници бяха засегнати от забавянията на влаковете, породени от мерките за сигурност. Повече от 18 влака са претърсени, преди да продължат пътя си. Все още няма намерени опасни предмети. Проверките ще продължат до полунощ.", "date": "2017.07.19", "title": "Бомбена заплаха в Унгария, спряха всички международни влакове"}
{"url": "http://pik.bg/%D0%BF%D0%B0%D1%82%D1%80%D0%B8%D0%BE%D1%82-%D0%BF%D0%BE%D1%81%D0%B5%D1%87%D0%B5-%D0%BB%D0%B8%D0%B4%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B1%D1%81%D0%BF-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D0%B5-%D1%81%D1%8A%D0%B1%D1%83%D0%B4%D0%B8%D0%BB%D0%B0-%D0%B8-%D1%80%D0%B5%D1%88%D0%B8%D0%BB%D0%B0-%D1%87%D0%B5-%D1%89%D0%B5-%D0%B7%D0%B0%D1%89%D0%B8%D1%82%D0%B0%D0%B2%D0%B0-%D0%B1%D1%8A%D0%BB%D0%B3%D0%B0%D1%80-news676596.html", "text": "Трябва да помогнем на нашите земеделски производители да получават по-големи субсидии. И тогава те ще изкупуват българската земя, а не чужденците. Защото си представете момента, в който например република Турция с подставени лица изкупят огромно количество земя и решат да го предоставят като дарение на ислямска фондация. Това заяви пред Би Ти Ви Юлиян Ангелов от \"Обединени патриоти\". Той заяви още, че патриотите искат да предпазят държавата от чужда намеса, повлияна от закупуването на земя от небългарски граждани. \"През годините ние винаги сме били против чужденците да изкупуват българска земя... А в днешно време Корнелия Нинова се събудила и решила, че ще защитава българската земя. Това е парадокс! Това е смешно! Когато политически партии правят определени действия, трябва да си носят последствията\", заяви патриотът. \"Въпросът е как да се намери формулата и начина, за да го предотвратим купуването на българска земеделска земя. Ние трябва да защитим не само националните интереси, но и интересите на българските земеделски производители\", отебляза Ангелов. Запитан какво правят патриотите за интеграцията ан циганското население, той отговори: \"Нещата, които предприемаме, те ще се случат. Няма как първия месец от управлението нерешени проблеми от 27 години да се решат с магическа пръчка. Включително интеграцията... Трябва да има промяна в законодателството. Много е важно да не говорим само за това, че циганчетата не ходят на училище, а да погледнем първите седем години. Ние патриотите предлагаме детската градина да бъде задължителна от 4-годишна възраст. Второ - мислим как да отпаднат таксите за детските ясли и градините - за всички български граждани. По този начин ще помогнем и на българските семейства, които се трудят, а другата цел ще бъде именно интеграцията на всички деца\", заяви Юлиян Ангелов.", "date": "2017.07.19", "title": "Патриот посече лидерката на БСП: Корнелия Нинова се събудила и решила, че ще защитава българската земя!"}
{"url": "http://pik.bg/%D0%B4%D1%80%D0%BE%D0%B3%D0%B8%D1%80%D0%B0%D0%BD%D0%B8%D1%8F%D1%82-%D0%B4%D0%B6%D0%B8%D0%B3%D0%B8%D1%82-%D0%BA%D0%BE%D0%B9%D1%82%D0%BE-%D0%BF%D0%BE%D0%BC%D0%BB%D1%8F-%D0%B1%D0%B5%D0%BD%D1%82%D0%BB%D0%B8-%D0%BD%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D0%B5-%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%82%D0%B5-%D0%B8%D0%BD-%D0%B2%D0%B8%D1%82%D1%80%D0%BE-%D0%BB%D0%B5%D0%BA%D0%B0%D1%80%D0%B8-news676566.html", "text": "Дрогираният и пиян шофьор на БМВ, блъснал „Бентли“ на магистрала „Тракия“ в неделя, е един от най-известните специалисти по ин витро у нас – д-р Иван Сигридов. 40-годишният гинеколог предизвика катастрофата на 190-ия километър. Той е шофирал лекия си автомобил БМВ в аварийната лента на магистралата. Сигридов застигнал и ударил влизащо в паркинга „Бентли“, управлявано от 31-годишен мъж от самоковското село Бели Искър. При удара бентлито се завъртяло и излетяло в отводнителна канавка. Водачът му не е пострадал. Гинекологът обаче бе откаран в Университетската болница в Стара Загора с фрактура на носа, а пробите му за алкохол и наркотици се оказаха положителни. Дрегерът показа 0,79 промила в издишания въздух, а тестът за наркотици показа употреба на кокаин. По случая е образувано досъдебно производство под наблюдението на Районната прокуратура в Чирпан. Назначени са експертизи, съобщиха от държавното обвинение. След излизането на резултатите им, прокуратурата ще решава дали да повдигне обвинение срещу лекаря по разпоредбите на Наказателния кодекс. Още на място обаче пътните полицаи са свалили номерата на БМВ-то на д-р Сигридов. Освен това по Закона за движение по пътищата, трябва да му бъде отнета шофьорската книжка и да му бъде наложена глоба. Иван Сигридов е роден в София. Завършил е Медицинският университет със специалност „Акушерство и гинекология“. Пет години работи в „Майчин дом“, след което стана част от екипите на центровете за репродуктивна медицина „Надежда“ и „Малинов“. От 2015 г. гинекологът е част от екипа на медицински център „Света Петка“. Той е един от най-известните специалисти по ин витро у нас. Във Фейсбук дори има група, озаглавена „За д-р Сигридов с любов“, от благодарни пациентки.", "date": "2017.07.19", "title": "Дрогираният джигит, който помля Бентли на „Тракия“, е един от най-известните ин витро лекари "}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D1%81%D0%B1%D0%BB%D1%8A%D1%81%D1%8A%D1%86%D0%B8%D1%82%D0%B5-%D0%B2-%D1%83%D0%BA%D1%80%D0%B0%D0%B9%D0%BD%D0%B0-news676567.html", "text": "AFP, цитирана от \"Фокус\" Нови сблъсъци в източната част на Украйна доведоха до смъртта на двама войници, предава . Това се случи при сблъсъци, предизвикани от обявяването на Република Малорусия от страна на лидера на непризнатата Донбаска народна република Александър Захарченко. Властите в Киев заявиха, че двама военни са загинали при обстрел от страна на донбаски бунтовници на около 40 километра северно от Донецк, който е столица на непризнатата от международната общност република. „Ситуацията в антитерористичната оперативна зона се влоши сериозно“, заявиха от Въоръжените сили на Украйна в изявление. Още четирима войници и двама цивилни са ранени при стрелба с минохвъргачка, според украинските власти.", "date": "2017.07.19", "title": "Двама загинаха при сблъсъците в Украйна"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D1%82%D0%B0%D0%B7%D0%B8-%D0%B2%D0%B5%D0%B3%D0%B5%D1%82%D0%B0%D1%80%D0%B8%D0%B0%D0%BD%D1%81%D0%BA%D0%B0-%D0%B4%D0%B8%D0%B5%D1%82%D0%B0-%D0%B5-%D0%B2%D1%80%D0%B5%D0%B4%D0%BD%D0%B0-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-news676525.html", "text": "Американски учени идентифицираха вегетарианска диета, която е вредна за здравето , съобщи Лента. Те установили, че консумацията на рафинирани зърнени храни и много продукти, съдържащи захар , е свързана с висок риск от сърдечносъдови болести. До тези заключения учените стигнали, след като анализирали три вида диети. Първата диета включвала продукти с растителен и животински произход , втората - пълнозърнести храни , ягоди , зеленчуци и плодове , а третата - рафинирани зърнени храни , картофи и подсладени напитки . Специалистите следили здравословното състояние на над 200 000 души, които 20 години участвали в специално допитване. Първоначално в изследването не участвали хора, които са засегнати от исхемична болест на сърцето или са прекарали инсулт. В рамките на изследването около 9000 участници били засегнати от исхемична болест на сърцето. Най-добри здравни показатели имали онези, които следвали втората диета, докато консумацията на продукти с растителен и животински произход и вегетарианската диета, включваща рафинирани зърнени храни , картофи и подсладени напитки , се оказали свързани с повишен риск от сърдечносъдови болести. Резултатите от изследването са публикувани в .", "date": "2017.07.19", "title": "Внимавайте! Тази вегетарианска диета е вредна за здравето"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B8%D0%BA%D0%BE%D0%BB%D0%B0%D0%B9-%D0%BD%D0%B0%D0%BD%D0%BA%D0%BE%D0%B2-%D0%B3%D0%BE%D1%82%D0%BE%D0%B2%D0%B8-%D1%81%D0%BC%D0%B5-%D1%81%D1%8A%D1%81-%D1%81%D1%82%D1%80%D1%83%D0%BA%D1%82%D1%83%D1%80%D0%BD%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B0%D0%BF%D0%B8-%D0%B7%D0%B0%D1%80%D0%B0%D0%B4%D0%B8-%D1%82%D0%BE%D0%BB-%D1%82%D0%B0%D0%BA%D1%81%D0%B8%D1%82%D0%B5-news676569.html", "text": "Подготвен е проект за структурни промени в АПИ заради ТОЛ-системата. Това каза министърът на регионалното развитие и благоустройството Николай Нанков по време на изслушването си в Комисията по транспорт във връзка с изграждането и въвеждане в експлоатация на ТОЛ-система за преминаване по републиканските пътища, както и във връзка с актуалността на процедурата по обществена поръчка за системата . Министър Нанков обясни, че относно административната обезпеченост на АПИ е подготвен и внесен проект за структурни промени, изразяващи се в нов устройствен правилник на Агенцията. По думите му целта е укрепването на административния капацитет на АПИ във връзка с реализацията на ТОЛ-системата. Министър Нанков уточни, че е включено създаването на отдел „Електронно таксуване“ към Дирекция „Пътни такси и разрешителни“. „Новото звено се ангажира с редица дейности“, каза регионалният министър. Той поясни, че се очаква новото звено да бъде готово в рамките на месец август. „Същеверемнно в АПИ са предприети и действия за подготовка за обезпечеността на надзора на системата“, каза министър Нанков. По думите му на следващ етап се предвижда създаване на предприятие със специално предназначение, което трябва да отговаря във всички аспекти на пътното таксуване.", "date": "2017.07.19", "title": "Министър Николай Нанков: Готови сме със структурни промени в АПИ заради ТОЛ таксите"}
{"url": "http://pik.bg/%D0%B0%D0%BD%D0%B3%D0%B5%D0%BB-%D0%BD%D0%B0%D0%B9%D0%B4%D0%B5%D0%BD%D0%BE%D0%B2-%D0%BF%D0%BE-%D0%BC%D0%BE%D0%B5-%D0%B2%D1%80%D0%B5%D0%BC%D0%B5-%D0%B8%D0%BC%D0%B0%D1%85%D0%BC%D0%B5-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%BE%D1%82-%D0%B8%D0%B7%D1%80%D0%B0%D0%B5%D0%BB-%D0%B7%D0%B0-%D1%83%D0%BF%D0%BE%D1%82%D1%80%D0%B5%D0%B1%D1%8F%D0%B2%D0%B0%D0%BD%D0%B8-%D1%84-16-news676572.html", "text": "Моите отговорности като министър бяха свързани с това дали вървим в посока на необходимата пълна модернизация за пълна оперативна съвместимост с МИГ 29 и осигуряване на ресурсите за експлоатацията му до края на жизнения му цикъл или вървим към модернизация със старт на проекта на придобиване на нов боен самолет. Това каза Ангел Найденов – министър на отбраната в периода 2013 – 2014 година по време на заседание на Временната комисия за проучване изпълнението на процедурата по избор на нов тип боен самолет . „Моето мнение беше - отделяне на средства за летателната годност на МИГ- 29 и стартиране на проекта за нов боен самолет“, заяви той. „Започнахме оттам откъдето бяха стигнали предишните екипи през втората половина на 2013. Бяха организирани срещи с представителите на тримата участници - Италия, Швеция и САЩ и Португалия с искане за подновяване на предложенията им и стремеж към създаване на основа за по нататъшно стартиране на процедура“, припомни Ангел Найденов. „В края на 2013 началото на 2014 имаше нови обстоятелства- предложение от Израел след посещение на българска делегация за продажба на употребявани F-16 със идеи за модернизация. Подчертано е, че биха дали подробности и цени при изпратено писмо за намерение“, посочи той. „В началото на 2014 беше проведена среща със секретари на САЩ, в резултат на която беше изпратена делегация от ВВС на САЩ, които предложиха употребявани F-16“, обясни бившият министър и уточни, че 800 млн. долара е била стойността на пакета, който е бил предложен. „В началото на 2014 година окончателно беше завършен проектът за придобиване на нов боен самолет и беше внесен след обсъждане в Министерството на финансите и МС“, поясни Ангел Найденов. По думите му изпращането на проекта е било с основната идея той да влезе в списък за финансиране чрез държавен заем или заем с държавна гаранция. „Единствено проекта за самолет отговаряше на всички изисквания и беше внесен“, коментира бившият министър. „Нямаше окончателни решения за финансирането и по мои указания беше разработена сравнителна таблица за експлоатационните разходи на самолетите, с които разполагаме и разчети за тяхната пълна модернизация“, каза още Ангел Найденов.", "date": "2017.07.19", "title": "Ангел Найденов: По мое време имахме предложение от Израел за употребявани Ф-16"}
{"url": "http://pik.bg/%D0%BF%D0%B8%D1%8F%D0%BD-%D0%B1%D0%B0%D1%89%D0%B0-%D0%B7%D0%B0%D0%BF%D0%B0%D0%BB%D0%B8-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D0%BB%D1%8E%D0%B1%D0%BE%D0%B2%D0%BD%D0%B8%D0%BA%D0%B0-%D0%BD%D0%B0-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D1%81%D0%B8-%D1%87%D1%83%D0%BB-%D1%87%D0%B5-%D0%B8%D1%81%D0%BA%D0%B0%D1%82-%D0%B4%D0%B0-%D0%BC%D1%83-%D0%B2%D0%B7%D0%B5%D0%BC%D0%B0%D1%82-%D0%B4%D0%B5%D1%82%D0%B5%D1%82%D0%BE-news676576.html", "text": "Окръжна прокуратура-Пловдив внесе в съда обвинителен акт спрямо 32-годишния Йордан Т. Той е обвинен в това, че запалил сграда, като е имало опасност пожарът да се разпростре и върху други имоти. От огъня са последвали значителни вреди. Мъжът е обвинен и за това, че чрез употреба на сила влязъл в чуждо жилище. Обвиняемият Йордан работел предимно в Гърция като сезонен работник. В южната ни съседка била и съпругата му. Двамата имали едно дете, което живеело при родителите на обвиняемия в Първомай, тъй като той и съпругата му били разделени. В Гърция съпругата на обвиняемия заживяла на съпружески начала с друг мъж, също от Първомай, който бил съсобственик на наследствена къща в града, съобщава \"Трафик Нюз\". В началото на месец декември 2014 г. Йордан се завърнал от Гърция в Първомай, защото съпругата му била завела дело за упражняване на родителските права. По телефона му се обадил негов познат, който му съобщил, че тя разказвала как щяла да наеме адвокат, за да изготви „фалшиви“ документи за къща за живеене в България и това щяло да й помогне да вземе детето им при себе си. Освен това му съобщил, че мъжът, с когото живеела съпругата му, се хвалел, че „както му взел жената, така щял да му вземе детето, което да продаде“. На 7 декември същата година обвиняемият посетил заведение в Първомай, където употребил алкохол. Към 23:40 часа отишъл до наследствената къща на мъжа, с когото живеела съпругата му. В този момент в нея живеели други мъж и жена на квартира. Обвиняемият разбил входната врата на едноетажната постройка и влязъл в къщата. Квартирантите се събудили и го разпознали. Йордан им казал да си събират багажа и да излизат, защото щял да запали къщата. Двамата взели личните си вещи и отишли да спят при свои роднини. След това обвиняемият извадил от джоба си запалка, с която запалил пердетата на прозореца. Изчакал огънят да се разгори и се прибрал в дома си. От пожара частично изгоряла едноетажната жилищна сграда с обща застроена площ 67 кв.м., както и други вещи – легла, гардероб, готварска печка на въглища и дърва, и пари в размер на 170 лева, като последвали значителни вреди в размер на общо 14 054 лева. На 8 декември 2014 г. обвиняемият Йордан Т. сам се явил в Районното управление на МВР-Първомай и признал за извършеното деяние. По делото са били извършени четири експертизи, представени справки и др. документи. Най-тежкото, предвидено от закона наказание, за извършените от обвиняемия престъпления е лишаване от свобода от три до дванадесет години.", "date": "2017.07.19", "title": "Пиян баща запали къщата на любовника на съпругата си, чул, че искат да му вземат детето"}
{"url": "http://pik.bg/%D0%BB%D0%B5%D0%B9%D0%B4%D0%B8-%D0%BA%D0%B5%D0%B9%D1%82-%D0%BE%D0%B1%D0%BB%D0%B5%D1%87%D0%B5-%D0%B5%D0%BA%D1%81%D1%82%D1%80%D0%B0%D0%B2%D0%B0%D0%B3%D0%B0%D0%BD%D1%82%D0%BD%D0%B0-%D1%80%D0%BE%D0%BA%D0%BB%D1%8F-%D0%B2-%D0%BF%D0%BE%D0%BB%D1%88%D0%B0-%D1%81%D0%BD%D0%B8%D0%BC%D0%BA%D0%B8-news676578.html", "text": "Висшето общество във Варшава бе възхитено от тоалета, в който Катрин се появи на събитието. Херцогинята облече оригинална и изискана рокля на дизайнерката Гошя Бачинска, известна като \"царицата на полската модна сцена\". Тя е първият творец от страната, който се включва в Парижката седмица на модата. Партито бе в оранжерията на парк \"Лаженки\", резиденцията на последния крал на Полша Станислав II. Гостите се насладиха на английско бяло вино и сандвичи с пушена сьомга. При заминаването на кралското семейство от Полша Катрин се появи в син шлифер, под който се видяха възкъсата й рокля и стегнатите й крака. Херцогиня Катрин облече вълнуваща рокля на местна дизайнерка по време на градинско парти в Полша, посветено на рождения ден на английската кралица. Първата дама на Полша Агата Корнхаузер-Дуда посрещна Кейт и принц Уилям на парти, посветено на честванията на рождения ден на баба му кралица Елизабет II.", "date": "2017.07.19", "title": "Лейди Кейт облече екстравагантна рокля в Полша (СНИМКИ)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BC%D0%BE%D1%80%D1%8F%D1%86%D0%B8%D1%82%D0%B5-%D0%BD%D0%B0-%D1%82%D1%83%D1%80%D1%81%D0%BA%D0%B8-%D0%B1%D0%BE%D0%B5%D0%BD-%D0%BA%D0%BE%D1%80%D0%B0%D0%B1-%D0%BD%D0%B5-%D0%BE%D1%82%D0%B4%D0%B0%D0%B4%D0%BE%D1%85%D0%B0-%D1%87%D0%B5%D1%81%D1%82-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D0%B0%D0%B4%D0%B5%D0%B2-%D1%81%D0%BD%D0%B8%D0%BC%D0%BA%D0%B8-news676579.html", "text": "Всички кораби в строй на разстояние 750 м минаха край фрегатата \"Дръзки\", от чийто борд президентът и военният министър Красимир Каракачанов наблюдаваха действията в определения ден за ВИП-гости, отбеляза \"Труд\". Със строени екипажи преминаха нашите кораби, начело с флагмана \"Верни\", румънската фрегата REGELE FERDINAND и британският ескадрен миноносец Duncan, чийто екипаж се строи на командния мостик, макар че свръхмодерният кораб да няма палуба. На турския кораб имаше само един офицер.", "date": "2017.07.19", "title": "СКАНДАЛ! Моряците на турски боен кораб не отдадоха чест на президента Радев (СНИМКИ)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BD%D0%B8-%D1%81%D0%B0%D0%BB%D0%B8%D1%87-%D0%B7%D0%B0%D1%80%D1%8F%D0%B7%D0%B0-%D0%B4%D0%B5%D1%86%D0%B0%D1%82%D0%B0-%D1%83%D0%B4%D0%B0%D1%80%D0%B8-%D0%B3%D0%BE-%D0%BD%D0%B0-%D0%B6%D0%B8%D0%B2%D0%BE%D1%82-news675844.html", "text": "Ани Салич съвсем го е ударила на живот след раздялата с мъжа си Бранко. Свободата толкова се усладила на новинарката, че тя потърсила алтернативи кой да се грижи за децата й, за да може да се радва на срещите с приятели. Понеже синът й Лазар вече бил самостоятелен, имал среда и занимания, за които Ани не се тревожела, тя решила да отдели от дома и дъщеря си Хана. Момиченцето вече цяла година посещавало популярна школа за танци в столицата, където майка й плащала по 60 лева такса за посещенията й за седмицата. Ръководителката на студиото намекнала на Салич, че организира летен лагер на Боровец срещу немалка такса и журналистката побързала да впише в списъка името на дъщеря си. Там малката Хана била ангажирана с игри, тренировки и здравословно хапване, а майка й дори забравяла да й се обажда по телефона, за да научи дали всичко е наред. В другата крайност били емоциите на бащата Бранко, който след разтурването на семейното гнездо рухнал и откровено страдал за децата си. Решението на съда за срещите с наследниците му не било в негова полза, но Салич се въздържала от безскрупулност поне в това отношение и не заявила лимит на вижданията с малките. В кулоарите на Нова телевизия усилено шушукат, че разводът се отразил на Ани повече от ободряващо. Освен че новинарката сменила външния си вид, вече не била вулкан от нерви и дори се държала любезно с колегите си – навик, който журналистката загубила още в зората на кариерата си. Телевизионерката се фукала и с нови тоалети, а вече нямала търпение да излезе в отпуск, като по всяка вероятност щяла да се наслаждава на кристалните води и девствените плажове на гръцкото море. В чия компания щяла да летува, Салич не повдигала завесата, но нетърпението й изглеждало подозрително, сякаш в живота й вече присъствала нова тръпка.", "date": "2017.07.19", "title": "САМО В ПИК И \"РЕТРО\"! Ани Салич заряза децата, удари го на живот"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8%D0%BD%D1%82%D0%B5%D1%80%D0%B2%D1%8E-%D0%B7%D0%B0-%D0%B0%D1%84%D0%B5%D1%80%D0%B0%D1%82%D0%B0-%D1%81-%D0%B2%D0%BE%D0%B5%D0%BD%D0%B5%D0%BD-%D0%B8%D0%BC%D0%BE%D1%82-%D0%B2-%D0%BF%D0%BE%D0%BC%D0%BE-news676602.html", "text": "- Това няма как да стане. Общинският съвет не може да решава такъв проблем, той може ли да реши, ако имате къща в Поморие да ви я вземе, защото общината я е дала през 1931 година. Как ще ми вземат къщата. Мераците и лигите, които текат от муцуните на една камара терикати, които искат да откраднат този имот от Министерството на отбраната са отдавна и това няма да стане. Имот на Министерството на отбраната, някой да иска да го открадне по този пладнешки начин - няма да стане, докато аз съм министър. - Не може, разбира се. Кои са те, върховен съд в България ли? И какъв е кметът на Поморие, че ще решава подобно нещо. Общинският съвет на Поморие в миналия век, в далечната 1931 -1932 година е взел решение да предостави имот безвъзмедно на съюза на инвалидите за лечение, след което е построено върху тази земя и разработено от МО, и построеното е собственост на МО. И изведнъж някой решава това нещо да го прибере, как ще стане това?! Това може да стане в мутренските сънища на някой, но е и в правова държава. Ще ви кажа също, че за тези два месеца откакто съм министър на отбраната, се извървяха една редичка тарикати да си правят устата за този имот - няма да стане. - Не съм го избирал аз, че да му я искам. Да му мислят жителите на Поморие, когато са го избирали. Но няма да позволя някой да слага ръка на собственост на МО, собственост която ще се ползва след необходимите инвестиции за рехабилитация и лечение. - Точно така, имотът е дарен на военно-ивалидите в далечната 1931 година, след което става собственост на Министерство на отбраната, всички са инвестирали пари, тази земя е дарена, подчертавам, че е дарена. Това, че 20 години, някой умишлено е водил санаториума към фалит, за да може да сложи ръка върху него е друг въпрос. Защото аргументът на този кмет е, че този имот не се стопанисва правилно. Това, че някой 25 години не се е грижил за военните имоти и те стават обект на тотално разграбване, било през общините след това в частни лица, било през някакви други комерсиални намерения, краят на всичко това дойде преди два месеца. Сега за първи път пред вас ще кажа, че провокиран от този случай ще ме накарат да не дам нито един сантиметър земя и имот - собственост на Министерството на отбраната, на никоя община за каквито и да е нужди. Защото тази практика \"еди кой си военен имот трябва за социални нужди\" е практика от 20 години. При което тази земя, която обикновено е в центъра на дадения град и е много атрактивна за застрояване, или е на брега на морето, или около минерален извор и се взима уж за общински нужда, а после попада в частни ръце. Тази далавера приключи. Г-н кметът ми направи огромна услуга с неговата наглост да ме ядоса до такава степен, че от тук нататък нито една община няма да получи нищо безвъзмездно. Ако искаш имот в даден град ще предложиш компенсация на МО. Значи ние ще подаряваме имоти за частни фирми, за да си пълни някой гушата, няма как да стане. - Точно това казвам. Нали всички говорят за пазарна икономика, ами ето - ако искаш да ползваш земята за градинка, хубаво, даваме я, но, ако й промениш предназначението, я губиш. Защото ние даваме имоти за социални цели, не сме спечелили и стотинка. И ако някой си мисли, че МО е дойна крава и войниците в България ще работят за 600-800 лв., и някой ще краде имотите на министерството, просто не е познал. Докато аз съм министър - няма да стане. И въобще не ме плашат някакви такива селски кметове, които ми се правят на каубой и мислят, че може да ме изнудват, просто човекът е сбъркал адреса. - Средства има, предвиден е 1 млн. лв. за ремонт и то още от правителството на \"Борисов 2\". Тези пари няма да стигнат за възстановяване, но могат да се търсят варианти. Дълго време срещу този имот, срещу който някой си е проточил лигите, се пречи, не се полагат крижи за него, не се поддържа, за да попадне в това незавидно състояние, за да може някой да го вземе. Ако общината е загрижена за военно инвалидите и териториалното дело, да предложи някака формула, чрез която МО и общината да направят нещо съвместно. Ние нямаме нищо против в нашите военни домове и центрове, включително и военно-медицинските заведения, да се лекуват частни лица. Напротив, във ВМА в София над 70 процента от лекарите са цивилни, не са военни. 82 процента от пациентите са цивилни граждани. Общината също може да извади пари плюс ние с нашите възможности и да се направи така, че да е в интерес на хората. - Военните нямат право на протест по закон. Не ми се иска да ги противопоставям, но военните взимат доста по-ниски заплати. И едните и другите са важни за държавата и се борят за сигурността. Истината е, че военните са изключително търпеливи, нямат право на стачки, държат се коректно, но мен ако питате, една политическа сила мъти водата в полицията, това е цялата истина, което е много грозно. Какво ще постигнеш с това, че настряш полицията, ще дойдеш на власт, а проблемите си остават. Истината е, че всичко се решава с диалог и с преразпределение на ресурси и приоритети. Не може от 1 септември да искат увеличение, това просто няма как да стане. Но въпросът дали от 1 януари може да стане, е друго. Аз също искам да повиша заплатите, но трябва честно и почтено да се обясни на хората, че не може да стане сега. От тук нататък трябва да се мисли за въвеждане на нови правила, нова система на икономии в МВР и отбраната, защото има какво да се направи. Ето, например, този имот в Поморие откъде накъде ще го подарявам на някакъв кмет. Аз ако тръгна да го продам на свободния пазар, ще изкарам пари за министерството, с които ще си осигуря 20 процента от необходимите пари за заплати. И аз ще ходя да се моля за пари на финансовия министър, той с абсолютно основание ще ми каже, че има резерви през военните заводи, ако работят на друг принцип и изкарват печалба, ако от имотите, които продавате, а не подарявате, вкарвате парите в бюджета - имате основание да искате. В същото време аз се чудя как да изкарам 5 лв. да вдигна със стотинки заплатите на военните.", "date": "2017.07.19", "title": "САМО В ПИК! Вицепремиерът Каракачанов в ексклузивно интервю за аферата с военен имот в Поморие: Мераците и лигите, които текат от муцуните на една камара тарикати, няма да се изпълнят докато съм министър!"}
{"url": "http://pik.bg/%D0%BF%D1%8A%D1%80%D0%B2%D0%B0%D0%BD-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BE%D0%B1%D1%89%D0%B5%D1%81%D1%82%D0%B2%D0%BE%D1%82%D0%BE-%D1%85%D0%B0%D1%80%D0%B5%D1%81%D0%B2%D0%B0-%D0%B8%D0%B4%D0%B5%D1%8F%D1%82%D0%B0-%D0%B7%D0%B0-%D0%B1%D1%8A%D1%80%D0%B7%D0%BE-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5-news676623.html", "text": "В обществото има търсене за справедливост и дори възмездие, и това предполага активните действия на прокуратурата в последните месеци. Това коментира в предаването „Това е България“ на Радио „Фокус“ политологът Първан Симеонов, директор на агенцията за социални и маркетингови проучвания „Галъп интернешънъл“. Според него обществото гледа с надежда на такива действия, особено, когато те засягат хора по високите етажи на властта. „Обществото харесва всякакви активни действия и особено харесва идеята за бързо правосъдие. Ние много дълго време му обясняваме съдебната реформа, но много сложно. А обществото иска да вижда бързи действия, и то - срещу големите. Във връзка с това, подобни действия като това, че са привиквани министри, че се повдигат обвинения на публични фигури, това, че преди време бяха обвинявани министри – това ще се хареса. Това ще бъде обществената реакция, но обществото ще иска да вижда още такива неща\", посочи политологът. Той допълни, че посоката е в синхрон с обществените нагласи. Първан Симеонов коментира и първите 100 дни на новото правителство като каза, че то е дало силни външнополитически знаци, има проблеми на вътрешнополитическо ниво, но и определено обществено успокояване, без особен ентусиазъм, с известни симпатии.", "date": "2017.07.19", "title": "Първан Симеонов: Обществото харесва идеята за бързо правосъдие"}
{"url": "http://pik.bg/%D0%BE%D1%85-%D0%B3%D0%BE%D1%80%D0%B5%D1%89%D0%BE-%D1%81%D0%B5%D0%BA%D1%81%D0%B0%D0%BF%D0%B8%D0%BB%D0%BD%D0%B8-%D1%82%D0%B2-%D0%B2%D0%BE%D0%B4%D0%B5%D1%89%D0%B8-%D1%83%D1%81%D1%82%D1%80%D0%BE%D0%B8%D1%85%D0%B0-%D0%B3%D0%BE%D0%BB-%D1%80%D0%B0%D0%B7%D0%B2%D1%80%D0%B0%D1%82-%D0%B2%D1%8A%D0%B2-%D1%84%D0%B8%D1%82%D0%BD%D0%B5%D1%81%D0%B0-%D1%81%D0%BD%D0%B8%D0%BC%D0%BA%D0%B8-18-news676546.html", "text": "Тв водещи на популярното в Канада предаване \"Голите новини\" зарадваха зрителите си с поредната порция голота. Този път разкрепостените девойки си правят фотосесия във фитнес залата, облечени само със спортни панталонки. Под ръководството на треньора си те вдигат щанги и се упражняват с гири. Местните медии съобщават, че \"Голите новини\" излизат шест пъти в седмицата. Всяко предаване е 25 минути като водещите остават пред зрителите голи или топлес.", "date": "2017.07.19", "title": "ОХ, ГОРЕЩО! Сексапилни тв водещи устроиха гол разврат във фитнеса (СНИМКИ 18+)"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%BD%D0%B0%D1%81%D0%B0-%D0%B7%D0%B0%D1%81%D0%BD%D0%B5-%D0%BF%D0%BB%D0%B0%D0%BD%D0%B8%D0%BD%D0%B8%D1%82%D0%B5-%D0%BD%D0%B0-%D0%BF%D0%BB%D1%83%D1%82%D0%BE%D0%BD-%D0%B2%D0%B8%D0%B4%D0%B5%D0%BE-news676526.html", "text": "НАСА показа планините на Плутон отблизо. Преди две години космическият апарат \"Нови хоризонти\" премина рекордно близо покрай Плутон. Тогава той направи подробни снимки и анализ, които дадоха ценна информация за състава, процесите и повърхността на планетата-джудже. От НАСА са събрали тази информация в ново видео, което ни отвежда на кратка реалистична разходка над планините на планетата. На него ясно се виждат кратерите и грубият терен.", "date": "2017.07.19", "title": "УНИКАЛНО! НАСА засне планините на Плутон (ВИДЕО)"}
{"url": "http://pik.bg/%D0%BA%D1%8A%D0%B4%D0%B5-%D0%B5-%D0%BD%D0%B0%D0%B9-%D0%B5%D0%B2%D1%82%D0%B8%D0%BD%D0%BE-%D0%B8-%D0%BA%D1%8A%D0%B4%D0%B5-%D0%BD%D0%B0%D0%B9-%D1%81%D0%BA%D1%8A%D0%BF%D0%BE-%D1%82%D0%B0%D0%BA%D1%81%D0%B8%D1%82%D0%BE-news676528.html", "text": "На всеки се е случвало да пътува в чужбина и да се озове в такси. Има места, където цените са сходни с тези в родната държава, има и такива, където това е или доста по-скъпо, или по-евтино. Британската компания Carspring представи своя Индекс на цените на такситата (Taxi Price Index) за 2017 г., който обхваща 80 от най-големите градове в света. Повечето от цените са събирани от сайтовете на таксиметровите компании и е възможно да варират според часа и броя на пътниците, коментират от компанията. Крайното подреждане е направено според цените за 3-километра изминато разстояние, което включва началната такса, цената за 3 км пробег и цена за престой на минута. И така – кои са 10-те градове с най-евтини таксита? А ето и градовете с най-скъпите таксиметрови тарифи:", "date": "2017.07.19", "title": "Къде е най-евтино и къде най-скъпо таксито"}
{"url": "http://pik.bg/%D0%B5%D0%BB%D0%B8%D0%B7%D0%B0%D0%B1%D0%B5%D1%82-%D1%85%D1%8A%D1%80%D0%BB%D0%B8-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B8%D1%80%D0%B0-%D0%BF%D0%B5%D1%80%D1%84%D0%B5%D0%BA%D1%82%D0%BD%D0%BE-%D1%82%D1%8F%D0%BB%D0%BE-%D0%BD%D0%B0-52-%D0%B3-%D0%BF%D1%83%D1%81%D0%BD%D0%B0-%D1%81%D0%B5-%D0%BF%D0%BE-%D0%BC%D0%BE%D0%BD%D0%BE%D0%BA%D0%B8%D0%BD%D0%B8-%D1%81%D0%BD%D0%B8%D0%BC%D0%BA%D0%B0-news676587.html", "text": "Освен перфектно тяло, Хърли има и своя колекция от плажни костюми. Може и да е на 52, но британската актриса Елизабет Хърли има тяло като на 20-годишна. И не се свени да го покаже в \"Инстаграм\", с което да разгорещи летните страсти на своите последователи. Звездата качи кратко видео от своя почивка, полегнала по корем на шезлонг, размахваща крачета във въздуха и без горнище. Клипчето събра над 100 хил. гледания за по-малко от 24 часа. То моментално активира феновете да я засипат с комплименти колко добре изглежда. Хърли не веднъж е качвала свои снимки по бански. Тя демонстрира и завидни йога умения полугола. Освен, че може да се похвали с фантастична фигура, всъщност тя има своя колекция от плажни костюми.", "date": "2017.07.19", "title": "Елизабет Хърли демонстрира перфектно тяло на 52 г., пусна се по монокини (СНИМКА)"}
{"url": "http://pik.bg/%D0%B5%D0%BC%D0%BE%D1%82%D0%B8%D0%BA%D0%BE%D0%BD-%D0%BD%D0%B0-%D0%B6%D0%B5%D0%BD%D0%B0-%D1%81%D1%8A%D1%81-%D0%B7%D0%B0%D0%B1%D1%80%D0%B0%D0%B4%D0%BA%D0%B0-%D1%80%D0%B0%D0%B7%D0%B1%D1%83%D0%BD%D0%B8-%D0%B4%D1%83%D1%85%D0%BE%D0%B2%D0%B5%D1%82%D0%B5-news676540.html", "text": "Ислямът продължава да завоюва позиции и то по инициатива на дами, изповядващи религията на пророка Мохамед. След като вече има барби с хиджаб, мюсюлманките, които се забраждат, вече ще имат и емотикон, който отразява техните културни и религиозни традиции. Първият стикер с хиджаб бе създаден от 16-годишната саудитка Раюф Алхумедхи. Раюф, която живее във Виена, предложи идеята миналата година, а в понеделник на Световния ден на емотикона тя бе официално представена и одобрена от Apple. “Много съм щастлива и доволна от начина, по който изглежда емотиконът”, сподели саудитката. Според Раюф липсата на такъв емотикон до момента била смущаваща Идеята първо хрумнала на Раюф в Берлин – там тя живеела в продължение на 5 години със семейството си, след като се преместила от Саудитска Арабия, пише women.bg. „В Берлин с моите приятели си създадохме чат в WhatsApp и аз осъзнах, че нямам с какво да се представя. Фактът, че няма картинка, която да описва мен и милионите жени като мен, бе много смущаващ“, разказва Раюф. В началото нямала представа точно как ще изглежда емотиконът, но искала да има няколко версии с различни цветове на кожата, защото забрадка носят жени от всякакви раси. Въпреки че много хора я подкрепили, имало и такива, които обявили подобно нововъведение за абсолютно ненужно и за символ на патриархалното общество, което потиска жените. Реакциите в социалните мрежи след обявяването на новината в понеделник също бяха разнопосочни. „Хиджабът е символ на подтисничеството на жените. С включването на такъв емотикон вие подкрепяте гнета на нежния пол“, написа потребител в отговор на решението на Apple. „Вече има емотикони на жени с хиджаб и на жени, които кърмят. Вярата ми в човечеството се завръща“, написа пък друг потребител в подкрепа на новия стикер. Емотиконът с хиджаб - символ на потисничеството на жените или на толерантността? През последните години драстично бе увеличен броят на емотиконите, като те вече изобразяват хора от различни раси, с различен цвят на кожата, знамена и професии. Самата Раюф е наясно, че новият емотикон със забрадка ще предизвика противоречиви реакции, но е доволна, че мюсюлманската общност ще се облагодетелства от него. Тя се надява емотиконът да насърчи толерантността между хората. \"След като жени със забрадки започнат да се появяват на телефоните ви, това ще създаде представата, че ние сме нормални хора, които имат своя начин на живот, също като останалите хора\", убедена е Раюф.", "date": "2017.07.19", "title": "Емотикон на жена със забрадка разбуни духовете"}
{"url": "http://pik.bg/%D1%80%D0%B5%D1%84%D0%BE%D1%80%D0%BC%D0%B0%D1%82%D0%BE%D1%80%D1%81%D0%BA%D0%B8-%D0%B2%D0%BE%D0%B9%D0%BD%D0%B8-%D0%BB%D1%83%D0%BA%D0%B0%D1%80%D1%81%D0%BA%D0%B8-%D1%81-%D1%82%D0%B5%D0%B6%D0%BA%D0%B8-%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8%D1%8F-%D0%BA%D1%8A%D0%BC-%D1%82%D1%80%D0%B0%D0%B9%D0%BA%D0%BE%D0%B2-%D0%B7%D0%B0-%D0%B7%D0%B0%D0%B4%D0%BA%D1%83%D0%BB%D0%B8%D1%81%D0%B8%D0%B5-%D0%B1%D0%B8%D0%B2%D1%88%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-news676588.html", "text": "Бившите единомишленици от десницата Божидар Лукарски и Трайчо Трайков вече са врагове. Във Фейсбук Лукарски заподозря колегата си в политическо лицемерие и участие в задкулисие. Трайков внесъл зад гърба на РБ предложение за приватизация на Общинска банка по партизански, без да каже на никого от групата си в Общинския съвет на столицата. Това накарало Лукарски да си задава въпроси, които публикува и на стената си. Ето какво написа той: 3. Какво ще получи срещу тази „услуга“ ? 4. Как ще обясни, че публично той и Радан тръбят – всички срещу ГЕРБ, а тихомълком действат заедно с ГЕРБ?! 5. Дали публично или на думи е голям борец против задкулисието, а на дела участва в него?! 6. Дали да не очакваме назначения от правителството на Трайчо Трайков и на други лица от „Нова република“ , заради услужливото им поведение в Столичния общински съвет? 7. Защо медиите на г-н Прокопиев тръбяха за сделки в ущърб на софиянци и подкрепата за тях от страна на Стефан Марков и Борислав Бориславов от РБ, но някак уж случайно пропускаха да напишат, че за същите сделки и Трайчо Трайков е гласувал „ЗА“. 8. Ще има ли Трайчо доблестта да излезе и да отговори на тези въпроси публично? Дано не съм лош пророк, но мисля, че скоро ще имаме знакови назначения от страна на правителството на хора от „Нова република“ на апетитни постове! Все пак аз винаги съм вярвал и продължавам да вярвам, че в ДСБ е имало и ще има хора, които са против задкулисието и политическото лицемерие! Новият морал на „Нова република“ нещо се пропуква! Трайчо Трайков, общински съветник от РБ в Столична община, без знанието на групата, без знанието на партиите ДСБ, СДС и ДБГ, е внесъл предложение за приватизация на Общинска банка. Без да каже на никого от РБ, по партизански. Тази постъпка ме кара да му задам няколко въпроса, които ме вълнуват: 1. Откога Трайчо е станал независим общински съветник, та действа самосиндикално и без решение на групата на РБ? 2. Какъв е неговият интерес да повдига този въпрос сега – изпълнява ли поръчка и ако да – чия? И искам да подчертая, че не коментирам дали приватизацията на Общинска банка е правилна или не. Това ще реши Столичният общински съвет. Коментирам политическото лицемерие и задкулисие, срещу което уж се бори самият Трайчо Трайков. Интересно ми е какво мисли по въпроса и неговият лидер в „Нова република“ - Радан Кънев. И как той и Трайчо ще коментират решението на Градската организация на ДСБ в София ( прието с малки изключения – проверете кои са и чии протежета са) - съветниците на партията в СОС да гласуват против предложението за приватизация на Общинска банка?", "date": "2017.07.19", "title": "\"РЕФОРМАТОРСКИ\" ВОЙНИ: Лукарски с тежки подозрения към Трайков за задкулисие! Бившият министър действал зад гърба на РБ, щял да се облажи! "}
{"url": "http://pik.bg/%D0%BF%D0%B5%D1%80%D0%BD%D0%B8%D1%87%D0%B0%D0%BD%D0%BA%D0%B0-%D0%B1%D1%83%D1%82%D0%BD%D0%B0-16-%D0%B1%D0%BE%D0%BD%D0%B0-%D0%BD%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-news676500.html", "text": "77-годишна перничанка е измамена със сумата от 16 000 лева. Използвана е позната схема с провеждаща се полицейска акция. Вчера около обяд, на домашния телефон на самотно живеещата жена се обадил мъж, който се представил за полицейски служител и заявил, че в града се провежда специализирана полицейска операция по залавянето на телефонни измамници. Мнимият полицай поискал всичките пари, които има жената с обещанието, че след края на акцията ще й ги върне. Казал на пенсионерката още, че е възможно и тя да стане жертва на престъпление, след което потърпевшата била заплашена от друг мъжки глас, който всял страх и паника у възрастната. Обърканата и изплашената жена събрала всичките 16 000 лева които имала вкъщи и и ги изхвърлила през терасата. Когато няколко часа никой не я потърсил, подала сигнал на тел. 112. От ОДМВР-Перник информират гражданите, че през последните няколко дни се наблюдава активност от страна на телефонните измамници. Хората да не се доверяват на непознати и под никакъв предлог да не дават пари. Когато получат подобни обаждания, да се свържат със свои близки или познати, преди да предприемат каквито и да било действия. Уместно е веднага да се обадят и на тел. 112, където ще получат информация и съвети какво трябва да направят в конкретния случай. Сигнали на спешния телефон да се подават и при неосъществени опити на измами. От полицията отново припомнят, че в своята работа МВР и всички останали институции не искат пари на ръка и не търсят подобно съдействие от гражданите.", "date": "2017.07.19", "title": "Перничанка бутна 16 бона на ало измамници"}
{"url": "http://pik.bg/%D1%87%D0%B0%D1%81%D0%BE%D0%B2%D0%B5-%D0%BF%D1%80%D0%B5%D0%B4%D0%B8-%D1%80%D0%B5%D0%B2%D0%B0%D0%BD%D1%88%D0%B0-%D1%81-%D1%85%D0%B0%D0%B9%D0%B4%D1%83%D0%BA-%D1%82%D0%B5%D0%B6%D1%8A%D0%BA-%D1%83%D0%B4%D0%B0%D1%80-%D0%B7%D0%B0-%D0%BB%D0%B5%D0%B2%D1%81%D0%BA%D0%B8-news676516.html", "text": "Лоши новини за Николай Митов в навечерието на мача с Хайдук. Малко повече от 24 часа преди срещата-реванш от втория предварителен кръг на Лига Европа между \"сините\" и хърватите, двама твърди титуляри на столичани отпаднаха от двубоя, съобщи \"Спортал\". Става въпрос за Давид Яблонски и Антонио Вутов. Защитникът има разтежение, като вчера въпреки битата му инжекция, не тренира с отбора, докато младежкият национал не може да се възстанови от травмата получена в Черна гора. Това е доста тежък удар за 26-кратните шампиони, тъй като треньорът на Левски ги гласеше за титуляри. Освен това бранителят бе сред най-добрите футболисти на отбора в Дугополие, където се справи с унгарския голмайстор Футаш. Таранът бе точен от дузпа, но през останалото време чехът не му остави възможност да стигне до голово положение. Снажният защитник ще почива около 10 дни, което значи, че е аут за мача с Локомотив (Пловдив), а също така от евентуален първи сблъсък с Брьондби от третия предварителен кръг на Лига Европа. Вутов също игра в първата среща с хърватите, след което не успя да сложи обувка на излизане от съблекалнята. Последните дни Антонио тренира с тима, но чувства силна болка при играта с топка, като дори не успява да нанася удар. Лекарите са казали, че му е необходима едноседмична почивка, за да се възстанови от нелепата травма получена преди мача със Сутиеска, когато стъкла нарязаха левия му крак. Така Георги Ангелов се очаква да замени Яблонски в центъра на защитата, където ще си партнира с Димитър Пиргов, а при отсъствието на Вутов със сигурност Жорди Гомес ще бъде титуляр за първи път за Левски. Както е известно, утре на стадион \"Георги Аспарухов\" \"сините\" няма да може да разчита на най-големия си коз - публиката, тъй като клубът е наказан и стадионът ще остане празен. Освен това столичани са догонващи в резултата, след като отстъпиха с 0:1 в Хърватия. Въпреки всичките препятствия треньорът Митов и момчетата му вярват, че могат да зарадват феновете си с краен успех срещу Хайдук.", "date": "2017.07.19", "title": "Часове преди реванша с Хайдук! Тежък удар за Левски"}
{"url": "http://pik.bg/%D0%BF%D1%80%D0%BE%D0%B4%D0%B0%D0%B2%D0%B0%D1%82-%D1%85%D0%BE%D1%82%D0%B5%D0%BB%D0%B0-%D1%81-%D0%B4%D1%83%D1%85%D0%BE%D0%B2%D0%B5%D1%82%D0%B5-%D0%B2-%D1%80%D1%83%D0%BC%D1%8A%D0%BD%D0%B8%D1%8F-news676501.html", "text": "Румънската данъчна служба (ANAF) е обявила за продан Decebal Hotel, за който се твърди, че е обитаван от духове. Търгът ще се проведе на 25 юли. Хотелът, който по-рано е бил известен като Franz Iosif Hotel, е построен през 1865 г. За сградата се твърди, че е обитавана от духа на жена, пазеща римско съкровище, скрито в сградата. В уебсайта на общината, на територията на която се намира хотелът, също е подчертано, че той има призрачен обитател. Хотелът е в класацията на „10-те призрачни хотела“, направена от America Tours през 2010-2011. Там е описано привидението, което било видяно от туристи. Местните легенди разказват, че в основите на сградата било заровено римско съкровище, а духът го пази от ловци на съкровища. Стартовата цена, която е обявена за предстоящия търг, е € 1,2млн.", "date": "2017.07.19", "title": "Продават хотела с духовете в Румъния"}
{"url": "http://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D0%BB%D0%B0%D0%BC%D0%B1%D0%BE-%D1%81%D1%82%D0%B0%D0%B2%D0%B0-%D0%BB%D0%B5%D0%BA%D0%B0%D1%80-news676530.html", "text": "Влади, синът на Стефан Данаилов, щял да се ожени за приятелката си Виктория миналата година, но отложил сватбата заради третото си висше образование. Наследникът на най-прочутият роден актьор на всички времена ще става лекар, споделя майка му Ирен Кривошиева пред Love style. Венчавката предстои, бебето също. Ламбо обаче ще стане дядо, чак след като Влади вземе дипломата. Двамата се чуват често по телефона. Тези дни Ламбо разказа, че синът му, израснал в Щатите, завършвал всеки разговор с \"Обичам те\" - съвсем по американски тертип, но леко изхабяващо чувствата. Самата Ирен пък се хвали, че бракът й с оператора Николай Николов е изпълнен с любов и екшън. Имали от всичко - от романтика до намръщени мълчания, тъй като Ирен открай време си е доста своенравна и инат и едва сега се учела на търпение. На съпруга й хич не му било приятно, че тя e актриса. Звездата от \"Хотел Централ\", която не крие, че арт средите са доста покварени, се зарича да не повтаря грешките от предишните си връзки.", "date": "2017.07.19", "title": "Синът на Ламбо става лекар"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%80%D1%83%D0%BC%D1%8A%D0%BD%D1%81%D0%BA%D0%B8-%D1%82%D0%B8%D1%80-%D1%81-%D1%86%D0%B5%D0%BD%D0%BD%D0%B0-%D0%BD%D0%B0%D0%BF%D0%B8%D1%82%D0%BA%D0%B0-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BD%D0%B0-%D0%B5-79-%D1%81%D0%BD%D0%B8%D0%BC%D0%BA%D0%B8-news676562.html", "text": "Преди минути е станала тежка катастрофа на международния път Е-79 край Мездра. Румънски ТИР, натоварен с известна марка безалкохолна напитка, се е обърнал на около километър от Турския завой в посока София, съобщава \"БулНюз\". Шофьорът се оправда, че му е гръмнала лява гума, заради което камионът станал неуправляем, свил рязко вляво, ударил идващ насреща турски ТИР, и се преобърнал на пътя. Целият район на инцидента е засипан със строшени стъклени бутилки. Другият камион се е отървал само със счупено предно стъкло и страничното огледало. За да не пречи на трафика, полицаите му разрешиха да се премести на паркинга на мотел, където да изчака следователите. На мястото на катастрофата има пътна полиция, която регулира движението, като на този етап се използва само едната лента.", "date": "2017.07.19", "title": "ОТ ПОСЛЕДНИТЕ МИНУТИ! Румънски ТИР с ценна напитка се обърна на Е-79 (СНИМКИ)"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%B5%D1%82%D0%BE-%D0%BA%D0%BE%D0%B9-%D1%81%D1%82%D0%BE%D0%B8-%D0%B7%D0%B0%D0%B4-%D0%BD%D0%BE%D0%B2%D0%B0%D1%82%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B0-%D0%BF%D0%B0%D1%80%D1%82%D0%B8%D1%8F---%D1%80%D1%83%D1%81%D0%BE%D1%84%D0%B8%D0%BB%D0%B8-%D0%BE%D1%82-%D0%BC%D0%B5%D0%B4%D0%B8%D0%B8%D1%82%D0%B5-%D0%BF%D0%BE%D0%BB%D0%B7%D0%B2%D0%B0%D1%82-news676529.html", "text": "Патриотичното движение с русофилска насоченост \"Иван Вазов\", за чието основаване съобщи първо ПИК миналия петък и в което участват хората от кръга \"А-спекто\", има два двигателя. Припомняме, че то е създадено с цел да прерастне в пропрезидентска партия на следващи или евентуални предсрочни избори. Единият от моторите на новия политически субект е шефът на кабинета на Румен Радев - Иво Христов, който акостира в кампанията на избраника на БСП именно от този кръг. А другият е печално известният шеф на Национално движение \"Русофили\" Николай Малинов, който се прочу с това, че няма непровален медиен проект. Това научи ПИК от отлично информирани източници. Малинов е свързан с Иво Христов и като доскорошен работодател на жена му - журналистката Галя Горанова, която катапултира при него след като напусна в. \"Сега\" в някакъв абсолютно неоткриваем проруски сайт. След като мъжът ѝ обаче стана дясна ръка на президента, Горанова се е скатала от електронното издание. Опитите на кръга \"А-спекто\", в който влизат и журналистът Петър Волгин и международникът Боян Чуков (също присъствали на сбирката в Стара Загора), да завърти натовския генерал Румен Радев в проруската орбита, са отколешни. А Николай Малинов дори ходи при президента да обсъжда отношенията между България и Русия. Като акт на проруска ориентация на държавния ни глава се тълкува и заявката му, че дава споразумението за СЕТА, подписано от България, на Конституционния съд. Фигурата на Малинов е потвърждение и на догадките, че новата обществено-политическа инициатива в лицето на \"Иван Вазов\" се финансира от Цветан Василев, тъй като в един момент той дори бе въдворен от него като шеф на ТВ7 след фалита на банката, бягството на банкера и срива на самата телевизия. Там той се надяваше да реализира схема с покупката на медията от санкционирания от САЩ и ЕС руски олигарх Константин Малофеев. Преди това Малинов бе докарал до клинична смърт партийното издание на БСП \"Дума\", което пое с гръмки обещания да изправи на крака. Впоследствие обаче напусна и него, и БСП, за да отиде в ТВ7 и сега се изживява като свободен русофил, когото не е ясно защо руснаците финансират, ако изобщо го финансират, тъй като авторитетът му у нас е под точката на замръзване и едва ли може да придаде блясък на русофилските идеи. Говори се, че той държи правата и на много руски филми, но очевидно не може да реализира и тази продукция въпреки огромния брой почитатели на руското кино у нас. И тъй и ще си остане като вечния карък за всякакви медийни проекти. В един момент преди последните предсрочни парламентарни избори Малинов се опита да се прикачи и към \"Обединени патриоти\", когато още се говореше, че БСП може да спечели изборите и в такъв случай се очакваше да направи правителство именно с тях, но оттам бързо му разписаха червения картон. Така е стигнал до движение \"Иван Вазов\". Колкото и да е странно, целта на новата лява проруска  формация е същата като на десните протестъри - да се борят за създаването на втора прокуратура, само и само сегашната да не продължава с атаките си срещу родната олигархия и кражбите по високите етажи. В случая с \"иванвазовците\" битката е за спасяването на банкера беглец Цветан Василев, чиито обвинителен акт всеки момент ще бъде снесен в съда. Не е ясно дали президентът Радев съзнателно се поддава на внушенията на родните русофили, но е абсолютно ясно, че българската общественост е напълно глуха за посланията им, тъй като нито едно от тези лица не им вдъхва доверие. Фактът, че на самата учредителна сбирка в Стара Загора са се събрали едва 20-ина души, също потвърждава това.", "date": "2017.07.19", "title": "РАЗКРИТИЕ НА ПИК! Ето кой стои зад новата президентска партия - русофили от медиите ползват Радев за лице на проекта \"Иван Вазов\". Целта е да спасят Цветан Василев"}
{"url": "http://pik.bg/%D0%B3%D1%80%D1%8A%D0%BA-%D0%B8%D0%B7%D0%B4%D1%8A%D1%85%D0%BD%D0%B0-%D0%B2-%D0%B1%D0%B0%D1%80-news676531.html", "text": "Млад грък е починал в бар. Трагичният инцидент е станал в понеделник привечер в град Трикала, съобщават местни медии. 19-годишният младеж бил с приятели, но изведнъж се е почувствал зле. Малко по-късно е припаднал.", "date": "2017.07.19", "title": "Грък издъхна в бар"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%BF%D0%BE%D0%B4%D0%BF%D0%B8%D1%81%D0%B0-%D1%81-%D0%BD%D1%8E-%D0%B9%D0%BE%D1%80%D0%BA-%D1%80%D0%B5%D0%B9%D0%BD%D0%B4%D0%B6%D1%8A%D1%80%D1%81-%D0%B2-%D0%BD%D1%85%D0%BB-news676532.html", "text": "Вратарят на младежкия национален отбор на Русия по хокей Александър Георгиев, който е с българско гражданство, сключи договор с клуба от Националната хокейна лига (НХЛ) Ню Йорк Рейнджърс. Той ще трупа опит зад гърба на Хенрик Лункдквист и Онджей Павелец, но по-голямата част от сезона вероятно ще бъде в Хартфорд Улвс - филиала на Рейнджърс, където е практика грандът да обиграва талантите си в паралелна Лига. Новината за подписването на договора дойде неочаквано, тъй като младият вратар не беше избран в драфта от нито един отбор. Ню Йорк Рейнджърс обаче го взе за три сезона, като той ще получи $793 хиляди на сезон, а от бонуси хокеистът може да вземе още 132 хиляди долара. Александър Георгиев стана световен вицешампион при младежите със Сборная през миналата година. 21-годишният хокеист е с българско гражданство, но от малък живее в Русия. Георгиев е един от най-интересните млади вратари в Русия, като това се отнася както до игровата му характеристика, така и до съдбата му, пише Газета.Ру. Роден е в град Русе в смесено българо-руско семейство, но от едногодишна възраст живее в Москва, където и започва да тренира хокей. Първите си стъпки прави в хокейната школа на Пингвините в Москва, а 13-годишен преминава в Химик, Воскресенск, в който израства до Младежката хокейна лига. Като юноша играе във финландския ТПС (Турку).", "date": "2017.07.19", "title": "СЕНЗАЦИЯ! Българин подписа с Ню Йорк Рейнджърс в НХЛ"}
{"url": "http://pik.bg/%D1%82%D1%80%D1%83%D1%81%D0%BE%D0%B2%D0%B5-%D0%B2%D1%8A%D0%B2-%D0%B2%D0%BB%D0%B0%D1%81%D1%82%D1%82%D0%B0-%D0%B2-%D1%82%D1%83%D1%80%D1%86%D0%B8%D1%8F-%D0%B5%D1%82%D0%BE-%D0%BA%D0%BE%D0%B8-%D1%88%D0%B5%D1%81%D1%82%D0%B8%D0%BC%D0%B0-%D0%BA%D0%BB%D1%8E%D1%87%D0%BE%D0%B2%D0%B8-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%B8%D0%B7%D0%B3%D0%BE%D1%80%D1%8F%D1%85%D0%B0-news676545.html", "text": "Турският премиер Бинали Йълдъръм днес обяви промени в кабинета след среща в двореца Бештепе с президента Реджеп Тайип Ердоган, която не бе обявена предварително, съобщи турската телевизия НТВ. Промените в кабинета бяха очаквани от май, когато Ердоган зае отново председателския пост в управляващата Партия на справедливостта и развитието. Избирането му за председател стана възможно в съответствие с одобрена на референдума на 16 април 2017 г. конституционна поправка, която позволява на президента да бъде партийно ангажиран. Според промените в кабинета влизат шест нови имена. 15 министри запазват постовете си, а няколко министри са сменени, сред които министърът на правосъдието; министърът на храните, земеделието и животновъдството; министърът на културата и туризма; министърът на здравеопазването; министърът на труда и социалната сигурност. Сменени са четирима от петимата вицепремиери. Съставът на новия кабинет е следният: Заместник министър-председатели: Бекир Боздаг, Мехмет Шимшек, Фикри Ъшък, Реджеп Акдаг, Хакан Чавушоглу. Министри на: - външните работи: Мевлют Чавушоглу - вътрешните работи: Сюлейман Сойлу - енергетиката и природните ресурси: Берат Албайрак - за Европейския съюз: Йомер Челик - здравеопазването: Ахмет Демирджан - икономиката: Нихат Зейбекчи - културата и туризма: Нуман Куртулмуш - младежта и спорта: Осман Ашкън Бак - националната отбрана: Нуреттин Джаникли - националното образование: Исмет Йълмаз - околната среда и градоустройството: Мехмет Йозхасеки - науката, промишлеността и технологиите: Фарук Йозлю - правосъдието: Абдюлхамит Гюл - развитието: Лютфи Елван - семейството и социалната политика: Фатма Бетюл Саян Кая (ж.) - транспорта, мореплаването и съобщенията: Ахмет Арслан - труда и социалната сигурност: Жюлиде Саръероглу - търговията и митниците: Бюлент Тюфенкчи - финансите: Наджи Агбал - храните, земеделието и животновъдството: Ахмет Ешреф Факъбаба", "date": "2017.07.19", "title": "Трусове във властта в Турция! Ето кои шестима ключови министри изгоряха"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B6%D0%B5%D0%BD%D0%B0-%D0%BF%D1%80%D0%B5%D0%B4-%D0%BC%D0%B0%D0%B3%D0%B0%D0%B7%D0%B8%D0%BD-%D1%83%D0%B4%D0%B0%D1%80%D0%B8%D1%85%D0%B0-%D1%8F-%D0%BF%D0%BE-%D0%B3%D0%BB%D0%B0%D0%B2%D0%B0%D1%82%D0%B0-%D0%B8-%D0%BD%D0%B0%D1%81%D0%B8%D0%BB%D0%B0-%D1%8F-%D0%BD%D0%B0%D1%82%D0%B8%D0%BA%D0%B0%D1%85%D0%B0-%D0%B2-%D0%BA%D0%BE%D0%BB%D0%B0-news676533.html", "text": "пресцентъра на МВР Досъдебно производство е образувано след случай на нападната и насила отведена жена, съобщиха от . Към 14:55 часа във Второ Районно управление „Полиция” – Плевен е получен сигнал от тел.112. Според информацията, на паркинг пред магазин в града, двама неизвестни нападнали жена, нанесли й удари по главата и със сила я вкарали в лек автомобил, след което се оттеглили в неизвестна посока. В хода на организираните незабавни оперативни действия е установен единият от извършителите – 47-годишен от село Търнене, който е задържан за срок до 24 часа. С него е установена потърпевшата - 40-годишна от село Комарево. Изяснен е поводът за инцидента – конфликтни отношения между тримата. Работата по случая продължава в рамките на образуваното досъдебно производство по чл.142, ал.1 от НК. Уведомен е дежурен прокурор в ОП-Плевен.", "date": "2017.07.19", "title": "Двама нападнаха жена пред магазин, удариха я по главата и насила я натикаха в кола "}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82%D0%BF%D1%80%D0%B0%D0%B2%D0%B8-%D0%BF%D1%80%D0%B8%D0%B7%D0%B8%D0%B2-%D0%BF%D1%83%D1%88%D0%B5%D1%82%D0%B5-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news676535.html", "text": "Хората, които се намират в сградите на британския парламент, да пушат марихуана. Такъв призив отправи депутатът от лейбъристите Пол Флин, предаде Скайнюз. Членът на Камарата на общините (долната камара на органа на законодателната власт на Обединеното кралство) апелира пред колегите си за либерализирация на режима за притежание и употреба на леки наркотици. Според нормите на британското право марихуаната се третира като опиат със средна тежест и за употребата му се предвижда наказание лишаване от свобода до седем години. \"Нека тези, които пушат марихуана, да запалят по една цигара. Нека дойдат полицаи и да ни и арестува, Само по този начин ние ще привлечен ние ще привлечем вниманието на правителството към несправедливия на статут на марихуаната\", каза още Флин.", "date": "2017.07.19", "title": "Британски депутат отправи призив: Пушете марихуана в парламента"}
{"url": "http://pik.bg/%D0%B2%D0%BE%D0%BB%D1%8F-%D0%BE%D0%B1%D0%B2%D0%B8%D0%BD%D0%B8-%D1%86%D0%B0%D1%86%D0%B0%D1%80%D0%BE%D0%B2-%D0%B2-%D0%BF%D1%80%D0%B8%D0%BB%D0%B0%D0%B3%D0%B0%D0%BD%D0%B5-%D0%BD%D0%B0-%D0%B4%D0%B2%D0%BE%D0%B9%D0%BD%D0%B8-%D1%81%D1%82%D0%B0%D0%BD%D0%B4%D0%B0%D1%80%D1%82%D0%B8-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BF%D0%B8%D1%82%D0%B0-%D0%BC%D0%B0%D1%80%D0%B5%D1%88%D0%BA%D0%B8-%D0%B7%D0%B0-%D0%B8%D0%BC%D0%B5%D0%BD-news676570.html", "text": "Партия \"Воля\" излезе с позиция след разпита на Веселин Марешки в спецпрокуратурата днес. От политическата сила обвиняват главния прокурор в двоен стандарт. Ето какво се казва в позицията им: Последните изявления на главния прокурор Сотир Цацаров недвусмислено показват двоен стандарт в поведението му. По повод изнесена информация от нашия лидер и заместник председател на НС Веселин Марешки за оказван натиск върху него, г –н Цацаров го призова да каже имената, заявявайки следното: „Ако твърдиш, че това е така, трябва да имаш смелостта, достойнството и ако щете разбирането за граждански дълг, да го кажеш не само пред телевизионните камери общо и безадресно, а да го кажеш, когато бъдеш призован за снемане на обяснение”. Вчера обаче, главният прокурор призна пред медиите, че е замесен в т.нар. случай ЦУМ гейт от „крупни икономически интереси в областта на доставката на енергия\". Той нарече случая „огромен сценарий”, но също остави обвинението си безадресно и отказа да назове имената на тези, които стоят зад този сценарий. Лидерът на ВОЛЯ Веселин Марешки заяви публично, че не разкрива кой го е притискал, защото няма никакво доверие в прокуратурата, след черната пиар кампания, в която тя участва, срещу него и други двама депутати от ПГ на ВОЛЯ. Излиза, че и самият главен прокурор няма доверие на собствената си институция, защото не прояви смелост, достойнство и граждански дълг да посочи кой стои зад ЦУМ гейт или да направи разследване, за да разкрие истината за това задкулисие. Нашият народ мъдро е казал „ Не гледай сламката в окото на другия, а виж първо гредата в своето”.", "date": "2017.07.19", "title": "\"Воля\" обвини Цацаров в прилагане на двойни стандарти: Главният прокурор пита Марешки за имена, а сам той не казва такива по \"ЦУМгейт\""}
{"url": "http://pik.bg/%D1%81%D1%83%D0%BF%D0%B5%D1%80-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%BA%D0%BE%D1%8F-%D0%B5-%D0%BD%D0%B0%D0%B9-%D0%BF%D0%BE%D0%BF%D1%83%D0%BB%D1%8F%D1%80%D0%BD%D0%B0%D1%82%D0%B0-%D0%BF%D0%B5%D1%81%D0%B5%D0%BD-%D0%B2-%D1%81%D0%B2%D0%B5%D1%82%D0%B0-%D0%B2%D0%B8%D0%B4%D0%B5%D0%BE-news676502.html", "text": "Парчето \"Despacito\" на пуерториканския певец Луис Фонси превзе земното кълбо и беше обявено за най-слушаната песен за всички времена. В оригиналната и ремиксираните си версии песента е достигнала до 4,6 милиарда посещения в различни социални мрежи и платформи. Пуерториканското парче детронира песента на Джъстин Бийбър \"Sorry\" от 2015 г., която е била слушана общо 4,38 милиарда пъти. \"Despacito\", което означава \"бавно\" на испански, беше 10 седмици като сингъл № 1 в американската класация, което я прави първата песен на испански език, достигнала до такава позиция след \"Macarena\" през 1996 г.", "date": "2017.07.19", "title": "СУПЕР ПРОУЧВАНЕ! Коя е най-популярната песен в света? (ВИДЕО)"}
{"url": "http://pik.bg/%D1%80%D0%B0%D0%B7%D0%B1%D0%B8%D1%85%D0%B0-%D0%B3%D0%BE%D0%BB%D1%8F%D0%BC-%D0%BA%D0%B0%D0%BD%D0%B0%D0%BB-%D0%B7%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D1%86%D0%B8%D0%B3%D0%B0%D1%80%D0%B8-%D0%B2-%D0%B3%D1%8A%D1%80%D1%86%D0%B8%D1%8F-%D0%BF%D0%BB%D0%B0%D1%81%D0%B8%D1%80%D0%B0%D0%BB%D0%B8-%D0%B3%D0%B8-%D0%B8-%D1%83-%D0%BD%D0%B0%D1%81-news676518.html", "text": ", като те са , съобщава кореспондентът на БНР в Атина. Износът е извършван в и в Румъния. Повече от година гръцката полиция е следяла организаторите на престъпната група, които и Румъния. . . Техни собственици са несъществуващи лица или дори . Транспортът е извършван с 30 ТИР-а, регистрирани на български и румънски фирми, както и с 15 леки автомобила. ТИР-овете са товарени със строителни панели или с тръби и в тях са поставяли тонове нелегални цигари. Повдигнато е обвинение срещу 40 лица, но гръцката полиция не посочва тяхната националност. Голям канал за производство на незаконни цигари в Гърция е бил разбит пласирани на черния пазар в няколко европейски страни, сред които и България тайници на ТИР-ове, собственост на \"кухи\" фирми, регистрирани в България често са пътували до България Опаковката и цигарената хартия е внасяна от България Нелегалният износ на цигари се е осъществявал чрез фирми регистрирани в България неподозиращи нищо хора с откраднати лични данни", "date": "2017.07.19", "title": "Разбиха голям канал за незаконни цигари в Гърция, пласирали ги и у нас"}
{"url": "http://pik.bg/%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%B8-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D1%88%D0%B5%D1%84%D0%B0-%D0%BD%D0%B0-%D1%84%D1%80%D0%B5%D0%BD%D1%81%D0%BA%D0%B8%D1%8F-%D0%B3%D0%B5%D0%BD%D1%89%D0%B0%D0%B1-%D0%BC%D0%B0%D0%BA%D1%80%D0%BE%D0%BD-%D0%BD%D0%B0%D0%B7%D0%BD%D0%B0%D1%87%D0%B8-%D0%B3%D0%B5%D0%BD-%D1%84%D1%80%D0%B0%D0%BD%D1%81%D0%BE%D0%B0-%D0%BB%D1%8C%D0%BE%D0%BA%D0%BE%D0%B5%D0%BD%D1%82%D1%80--news676541.html", "text": "Генерал Франсоа Льокоентр бе назначен за нов началник на генералния щаб на френските въоръжени сили, съобщи говорителят на правителството Кристоф Кастанер, цитиран от Асошиейтед прес. Льокоентр е член на екипа на премиера Едуар Филип. Той заменя генерал Пиер дьо Вилие, който днес подаде оставка след остър спор с президента Еманюел Макрон заради орязването на бюджета за отбрана с 850 милиона евро. Макрон е потвърдил целта си бюджетът за отбрана да достигне 2 процента от БВП до 2025 г., посочи Кастанер. Франсоа Льокоентр е служил в Сараево по време на войните в Югославия през 90-те години, а неотдавна командваше френската военна мисия в Мали за борба с ислямистките екстремисти.", "date": "2017.07.19", "title": "След скандала и оставката на шефа на френския Генщаб: Макрон назначи ген. Франсоа Льокоентр на поста"}
{"url": "http://pik.bg/%D0%BD%D0%B5%D0%BB%D0%B5%D0%BF%D0%BE-%D0%BC%D0%B0%D1%88%D0%B8%D0%BD%D0%B8%D1%81%D1%82-%D0%B2-%D1%82%D0%B5%D0%B6%D0%BA%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-%D0%BF%D0%B0%D0%B4%D0%BD%D0%B0-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%BE%D1%82-%D0%BB%D0%BE%D0%BA%D0%BE%D0%BC%D0%BE%D1%82%D0%B8%D0%B2-%D0%BA%D1%80%D0%B0%D0%B9-%D0%BA%D0%B0%D1%80%D0%BD%D0%BE%D0%B1%D0%B0%D1%82-news676586.html", "text": "Инцидентът е станал около 13,20 часа, докато 44-годишният машинист Михаил Томов и помощникът му са правили маневра с локомотива, съобщава Канал 3. Томов е паднал в движение. Той е закаран първоначално от екип на Спешна помощ в болницата в Карнобат, но впоследствие е транспортиран в УМБАЛ-Бургас. Мъжът е с черепно-мозъчна травма, но е в съзнание, съобщиха от МВР. Машинистът ще бъде прегледан на скенер, за да се установи тежестта на нараняването. Все още не е ясна причината за инцидента. Предполага се, че Михаил Томов е проверявал пантографа на локомотива, надвесил се е през отворената врата на кабината и се е ударил в стълб, изпуснал се е и паднал. 44-годишният машинист на бързия влак Варна-Бургас е пострадал тежко, след като е паднал от локомотива на жп гарата в Карнобат.", "date": "2017.07.19", "title": "НЕЛЕПО! Машинист в тежко състояние! Падна в движение от локомотив край Карнобат"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D0%B0%D0%B3%D1%80%D0%B5%D1%81%D0%B8%D1%8F-%D0%BD%D0%B0-%D0%BF%D1%8A%D1%82%D1%8F-%D0%BF%D0%BE%D0%B1%D0%BE%D0%B9-%D0%BD%D0%B0%D0%B4-%D0%BC%D1%8A%D0%B6-%D0%B8-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D0%B6%D0%B5%D0%BD%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%82%D1%80%D1%8A%D0%B3%D0%BD%D0%B0%D0%BB-%D0%B7%D0%B0%D1%80%D0%B0%D0%B4%D0%B8-%D0%B7-news676563.html", "text": "Полицията задържа двама мъже, нанесли побой на мъж и млада жена на АМ \"Тракия\", съобщиха от пресцентъра на ОД на МВР в Пловдив. Около 9.00 часа на телефон 112 постъпил сигнал за възникнал конфликт заради засичане между водачи на два автомобила в района на Карловски надлез на АМ \"Тракия\" по посока София. Веднага след това шофьорът на \"Фолксваген\" със софийска регистрация препречил пътя на лек автомобил \"Опел\" с бургаска регистрация и го принудил да спре. Двама столичани излезли от колата и нападнали с удари 31-годишния шофьор на Опел-а и 20-годишната му бременна приятелка, след което побързали да се оттеглят. Младата жена е откарана в болница за обстойни прегледи - по данни на лекарите няма опасност за нея и за плода. Медицинска помощ е оказана и на мъжа. Екип от криминалисти на ОДМВР - Пловдив е започнал издирване на извършителите и с помощта на столични полицаи малко по-късно автомобилът бил спрян и пътуващите в него мъже - задържани. Спрямо по-младия е взета 24-часова полицейска мярка за неотклонение. По случая е образувано досъдебно производство. Установена е самоличността им - 57-годишен криминално проявен и 59-годишният му брат, който е настанен в болница за лечение със счупена челюст.", "date": "2017.07.19", "title": "ПОРЕДНА АГРЕСИЯ НА ПЪТЯ! Побой над мъж и бременна жена на \"Тракия\"! Скандалът тръгнал заради засичане "}
{"url": "http://pik.bg/24-%D0%B3%D0%BE%D0%B4%D0%B8%D1%88%D0%BD%D0%B0-%D0%B5-%D1%88%D0%BE%D1%84%D0%B8%D1%80%D0%B0%D0%BB%D0%B0-%D1%80%D0%B0%D0%B7%D1%86%D0%B5%D0%BF%D0%B8%D0%BB%D0%B0%D1%82%D0%B0-%D1%81%D0%B5-%D0%BA%D1%80%D0%B0%D0%B9-%D0%B4%D0%BE%D0%B1%D1%80%D0%B8%D1%87-%D0%BA%D0%BE%D0%BB%D0%B0-%D0%BC%D0%BE%D0%BC%D0%B8%D1%87%D0%B5%D1%82%D0%BE-%D0%B5-%D0%B2-%D1%82%D0%B5%D0%B6%D0%BA%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-news676551.html", "text": "24-годишна жена е пострадалата при тежката катастрофа Добрич – Балчик, съобщава \"Флагман\", позовавайки се Добруджа ТВ. Тя е настанена в реанимацията на добричката болница в критично състояние, лекарите се борят за живота й. 24-годишната шофьорка на бургаския Опел Вектра предприела опасно изпреварване. Най-вероятно не е видяла, че след нея има кола, която също е тръгнала да изпреварва, или не е преценила скоростта, с която се движи автомобилът.", "date": "2017.07.19", "title": "24-годишна е шофирала разцепилата се край Добрич кола! Момичето е в тежко състояние "}
{"url": "http://pik.bg/%D0%BD%D0%B5%D1%87%D0%BE%D0%B2%D0%B5%D1%88%D0%BA%D0%B8-%D0%BA%D1%80%D1%8F%D1%81%D1%8A%D1%86%D0%B8-%D0%BD%D0%B0-%D0%BF%D0%BB%D0%B0%D0%B6%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D1%80%D1%83%D1%81%D0%BD%D0%B0%D1%87%D0%B5-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0-%D0%BD%D0%B0-%D0%BA%D0%BE%D1%81%D1%8A%D0%BC-news676513.html", "text": "Спасители на плажа в Бургас спасиха русначе в 10,30 часа днес. Детето се плацикало на плиткото срещу спасителен пост до Бункера, но там било засмукано от мощно подводно течение. Близките му се разкрещяли. Спасителите видели детото, което пада и за малко да потъне, и скочили да го измъкнат от лапите на мъртвото вълнение. За щастие русначето е невредимо. Флагът на ивицата обаче продължава да е червен. От миналия петък „мъртвакът” е сграбчил залива и не го пуска.", "date": "2017.07.19", "title": "Нечовешки крясъци на плажа в Бургас! Русначе се размина на косъм"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D1%87%D1%83%D0%B6%D0%B1%D0%B8%D0%BD%D0%B0-%D0%B8%D0%B7%D1%80%D0%B8%D0%B3%D0%BD%D0%B0%D1%85%D0%B0-%D0%BB%D0%B5%D0%B2%D1%81%D0%BA%D0%B8-%D1%81-%D0%B1%D0%BE%D0%BC%D0%B1%D0%B0%D1%81%D1%82%D0%B8%D1%87%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80---%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D0%BB%D1%8F%D1%82%D0%BE%D1%82%D0%BE-%D1%81%D0%BD%D0%B8%D0%BC%D0%BA%D0%B8%D0%B2%D0%B8-news676462.html", "text": "Левски е на път да нанесе колосален удар на трансферния пазар. А само часове преди важния за \"сините\" реванш с Хайдук в Лига Европа, новината добива популярност на Балканите. \"Новспорт\" цитира популярен чуждестранен сайт, отразяващ спортните събития на целия Балкански полуостров. \" \", отбелязва чуждестранното издание. Ако Обертан парафира със \"сините\", таванът на заплатата на \"Герена\" явно ще бъде преминат. Визира се, че от клуба му предлагат 3-годишен договор. Срещата на родния тим с Хайдук е утре от 20:00 часа. Първият мач завърши при резултат 1:0 за отбора от Сплит. При краен успех \"сините\" най-вероятно ще играят с Брьондби в следващия квалификационен кръг на Лига Европа. Габриел Обертан може да се включи за Левски във въпросната фаза на надпреварата. До часове от \"Герена\" се очаква да осъществят сделка - визирана дори за трансфер номер 1 на полуострова за лятото, според чуждестранен източник. При трансфера в Ман Юнайтед, Обертан е считан за един от най-обещаващите таланти в световен мащаб. Сега 28-годишният футболист не се намира в най-звездните моменти от кариерата си, ще тръгне ли отново към футбола на най-високо ниво с фурор с Левски?", "date": "2017.07.19", "title": "ИЗВЪНРЕДНО! В чужбина изригнаха: Левски с бомбастичен трансфер - сделката на лятото? (СНИМКИ/ВИДЕО)"}
{"url": "http://pik.bg/%D0%BC%D0%B0%D1%80%D1%82%D0%B8%D0%BD-%D0%BA%D0%B0%D0%BC%D0%B1%D1%83%D1%80%D0%BE%D0%B2-%D0%BE%D1%82%D0%BA%D0%B0%D0%B7%D0%B0-%D0%BD%D0%B0-%D1%86%D1%81%D0%BA%D0%B0-1948-%D0%B8-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D0%B5-news676514.html", "text": "Доскорошният голмайстор на Локомотив (Пловдив) Мартин Камбуров няма да продължи кариерата си в ЦСКА 1948. Легендата на \"смърфовете\" е заявил пред червените, че желае да играе в Първа лига, за да има възможност да увеличи головия си актив в елита на българския футбол, съобщи \"Спортал\". Друг вариант пред ветерана бе да сложи край на кариерата си, но това засега се отлага. Към момента Камбуров има 189 попадения, а само на пет пред него е иконата на Ботев (Пловдив) Динко Дерменджиев. Престижното второ място се държи от героя от САЩ'94 Наско Сираков, който има 196 гола на сметката си. Рекордьорът Петър Жеков обаче изглежда недостижим за \"Императора на Пловдив\" - носителят на \"Златната обувка\" на Европа за 1969 година е вкарал цели 253 попадения.", "date": "2017.07.19", "title": "Мартин Камбуров отказа на ЦСКА 1948 и причината е..."}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D1%8A%D0%B6%D1%8A%D1%82-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D1%81%D0%BC%D1%8A%D1%80%D1%82%D1%82%D0%B0---%D1%82%D0%B5%D0%B6%D0%BA%D0%B0-%D0%B7%D0%B0%D1%80%D0%B0%D0%B7%D0%B0-%D0%BF%D0%BE%D0%B2%D0%B0%D0%BB%D1%8F-%D0%B0-news676196.html", "text": "Щастливо омъжената Екатерина Захариева едва не овдовяла, след като нечувана по нашите географски ширини болест мигновено срива съпруга й. Нещастието застигнало външната ни министърка и мъжа й Ангел на хиляди километри от България, в подножието на Хималаите, където двамата отиват, за да се запознаят с местната култура и да се отдадат на общата си страст – катеренето. Тъкмо пристигнали в свещения индуистки град Ришикеш, когато Ангел се почувствал зле, въпреки че допреди часове не давал никакви индикации на болен и изнемощял човек. Екатерина запазила самообладание, но истински се уплашила, когато съпругът й започнал рязко да вдига температура, да се тресе и да халюцинира. Местните жители на града се притекли веднага на помощ и обяснили на Захариева, че Ангел е повален от рядка амебна зараза. Хванал я чрез храната, която консумирал, и инфекцията се настанила в дебелото му черво. Като съвестни туристи, министърката и съпругът й носели в себе си цяла торба европейски лекарства за всякакви критични ситуации. Болният архитект опитал от всички с надеждата да се спаси, но в рамките на седмица нито един от медикаментите не му помогнал. Вместо да се подобрява, изнемощявал все повече. Министър Захариева се сринала психически и дори започнала да организира спешното им прибиране у нас, като направила гореща връзка с лекари, които консултирали състоянието на Ангел дистанционно. Местните обаче предложили да дадат на съпруга й билкови хапчета тяхно производство, които впоследствие спасили тежко заразения архитект. Оттогава Екатерина вярвала в силата на хималайската медицина и в семейството й се лекували само с такива продукти. Дори при най-леката настинка довереницата на бившия президент Росен Плевненлиев се обръщала към индуистките хапчета. Само след месец Екатерина и Ангел ще празнуват 11-ата годишнина от сключването на брака си. Двамата нямат наследници, но отглеждат нейните племенници, които често им гостуват, като свои деца. Откакто заела поста на външен министър, пътуванията и ангажиментите й драстично се увеличили и все по-рядко имала възможност да прекарва личното си време в компанията на мъжа си. За пръв път това лято двамата нямало да почиват заедно, а най-вероятно Ангел щял да отпътува за Рила и Родопите, където традиционно с жена му правят дълги планински походи заедно с техни семейни приятели. На вечеря със съпруга си и с единия си племенник", "date": "2017.07.19", "title": "САМО В ПИК И \"РЕТРО\"! Мъжът на министър Захариева на косъм от смъртта - тежка зараза поваля архитекта Ангел, цяла седмица се борят за живота му"}
{"url": "http://pik.bg/%D1%85%D0%B8%D1%82-%D0%BE%D0%B1%D1%8F%D0%B2%D0%B0-%D0%B7%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B0-%D0%BD%D0%B0-%D0%BC%D0%B0%D0%B3%D0%B0%D1%80%D0%B5-%D0%B2%D0%B7%D1%80%D0%B8%D0%B2%D0%B8-%D0%BC%D1%80%D0%B5%D0%B6%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B0-news676495.html", "text": "За часове тя набра популярност. Мъж пусна обява, че си продава магарето, но за са примами купувачи, използвал нетрадиционен текст.  Снимка на разлепената обява бе публикувана и във Фейсбук. \"Продава се 4х4 пасиларка\", пише собственикът и твърди, че се грижел за магарето \"като за собствената си жена\". Много от потребителите съжаляват животинчето, а други допускат, че все пак това може и да е шега. l", "date": "2017.07.19", "title": "ХИТ! Обява за продажба на магаре взриви мрежата (СНИМКА)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D0%B5-%D1%80%D0%B0%D0%B7%D0%B3%D0%B0%D1%80%D1%8F-%D1%86%D0%B0%D1%86%D0%B0%D1%80%D0%BE%D0%B2-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BF%D0%BE%D0%B4%D0%BE%D0%B1%D0%B0%D0%B2%D0%B0%D1%89%D0%BE-%D0%BD%D0%B0-%D0%BC%D0%B0%D1%80%D0%B5%D1%88%D0%BA%D0%B8-%D0%B0%D0%BA%D0%BE-%D0%B5-%D1%80%D0%B5%D1%88%D0%B8%D0%BB-%D0%B4%D0%B0-%D1%85%D0%B2%D1%8A%D1%80%D0%BB%D1%8F-%D0%BA%D0%BB%D0%B5%D0%B2%D0%B5%D1%82%D0%B8--news676508.html", "text": "\"Недостойно е поведението на г-н Марешки към наблюдаващия прокурор. Ако е решил да хвърля клевети, сбъркал е институцията. Аз като главен прокуор заставам изцяло зад действията на прокурор Виолета Радева\", заяви главният прокурор Сотир Цацаров във ВСС по повод сутришнете обвинения на лидера на \"Воля\" към обвинението срещу него. \"Ясно е че всеки човек има право да защитава себе си. Той казва \"искат да ми вземат бизнеса, изнудват ме и, когато следва снемане на обяснение да играем театъра не помня, не зная, не искам да кажа\", заяви Цацаров. Той допълни, че днес в 14 часа Марешки трябва да се яви и да каже, кой го притиска да се откаже от петролния бизнес. \"Ако и този път се повтори същата сценка, сами може да си направите изводите\", допълни обвинител номер едно в държавата. Цацаров призова Марешки да спре да хвърля чернилка върху колегите му и определи като комплимент думите от тази сутринт на Марешки, че няма никакво доверие на главния прокурор, дори щял да се притесни, ако беше противното. \"Не знам обвиняем, който е хвали прокуратурата. И аз мога да прочета няколко думи от изявленията на пострадали или негови думи за пострадали от протоколи при разпити\", каза още Цацаров и допълни, че СРС-та по делотото е повече в полза на обвинението, отколкото на Марешки.", "date": "2017.07.19", "title": "СКАНДАЛЪТ СЕ РАЗГАРЯ! Цацаров отговори подобаващо на Марешки: Ако е решил да хвърля клевети, сбъркал е институцията"}
{"url": "http://pik.bg/%D1%85%D0%B8%D1%82-%D0%BA%D0%BE%D0%BB%D0%B0-%D0%BD%D0%B0-%D0%B2%D0%B8%D0%B2%D0%B0%D0%BA%D0%BE%D0%BC-%D0%B1%D0%BB%D0%BE%D0%BA%D0%B8%D1%80%D0%B0-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D1%81%D0%BD%D0%B8%D0%BC%D0%BA%D0%B8-news676537.html", "text": "Виваком освен със сметки ни цакат и с градския... 3 линии закъсняха с по 15 мин\". Интересен казус се е случил днес в центъра на София. Нагло паркирана кола на \"Виваком\" е спряла движението на три трамвая. Докато чакали собственика на служебния автомобил да се появи, трябвало да чакат поне 15 минути. За това алрмира очевидец във фейсбук, който освен снимките е написал и гневен пост: \"", "date": "2017.07.19", "title": "ХИТ! Кола на \"Виваком\" блокира градския транспорт (СНИМКИ)"}
{"url": "http://pik.bg/%D0%B2%D0%B5%D1%87%D0%B5-%D0%BD%D0%B0%D0%B2%D1%81%D1%8F%D0%BA%D1%8A%D0%B4%D0%B5-%D1%89%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%BF%D0%BB%D0%B0%D1%89%D0%B0-%D0%B8-%D1%81-%D0%BA%D0%B0%D1%80%D1%82%D0%B0-news676494.html", "text": "С промени в Наредбата за административно обслужване се улеснява достъпът на гражданите до картови плащания към бюджетни организации Правителството одобри промени в Наредбата за административно обслужване, с което се разширява обхватът на общите правила за административно обслужване по отношение начините за плащане на административните услуги и се въвежда изискване за информиране и насърчаване на потребителите при осигурена възможност за картово плащане на заявените услуги. Това става ясно от решенията, които са взети днес на заседание на Министерски съвет. Широкото прилагане в публичния сектор на картовите плащания е с цел намаляване на финансовата тежест за потребителите при извършването на плащания на дължимите такси или цени на административните услуги, оптимизиране на безналичните плащания в публичния сектор и намаляване на разходите, свързани с обслужването на плащания в брой. То е и една от приоритетните инициативи на правителството. Във връзка с продължаваща практика и допускани слабости в някои бюджетни организации, пораждащи основателни оплаквания и недоволство сред гражданите, и за постигане на очакваните резултати от широкото прилагане на картови плащания в публичния сектор, е необходимо изрично регламентиране в НАО на изисквания за прилагане и насърчаване на картовите плащания, периодичен преглед на ефективността от тяхното използване, осъществяване на контрол на тези дейности, което е неразделна част от процеса на административно обслужване и цели повишаване качеството на предоставяните услуги. Наредбата предвижда гражданите да бъдат информирани за осигурените начини на плащане и да бъдат насърчавани за прилагането на картови плащания на заявените услуги при инсталирани терминални устройства ПОС. Освен това съответните администрации ще извършват периодичен анализ за необходимостта или ефективността от прилагането на картови плащания или други начини за плащане и ще осъществяват контрол на тези дейности в съответствие с предвидени за това процедури, като това ще стане част от техните вътрешни правила за организация на административното обслужване.", "date": "2017.07.19", "title": "Вече навсякъде ще може да се плаща и с карта"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B1%D0%BD%D1%82-%D0%B2-%D0%B5%D0%BA%D1%88%D1%8A%D0%BD-%D1%81-%D0%BF%D0%BE%D1%80%D0%BD%D0%BE-%D0%BF%D1%80%D0%B5%D0%B4%D0%B8-%D1%81%D1%8A%D0%BD%D1%87%D0%BE---%D0%B8%D0%B7%D0%B2%D0%B8%D0%BD%D1%8F%D0%B2%D0%B0%D1%82-%D1%81%D0%B5-%D0%B7%D0%B0-%D1%88%D0%BE%D0%BA%D0%B8%D1%80%D0%B0%D1%89%D0%B8%D1%8F-%D0%B3%D0%B0%D1%84-%D1%81%D0%BD%D0%B8%D0%BC%D0%BA%D0%B8-18-news676568.html", "text": "Съветът за електронни медии (СЕМ) е започнал проверка на БНТ заради излъчването на анимационен филм със сексуално съдържание точно преди „Лека нощ, деца“. Това съобщи бившият председател, а сега член на СЕМ Мария Стоянова. Мониторинговият отдел на регулатора се е самосезирал, а отделно са получени сигнали от граждани. Става дума за издание на „Лачените обувки на българското кино“ по БНТ, излъчено тази неделя от 19:05 ч. В него са показани анимационни филми, като последен е „Вятър работа“ на режисьора Анри Кулев. Той започва в 19:34 ч. и продължава до началото на традиционната детска рубрика, показа предаването „Господари на ефира“ по Нова телевизия. Във филма медицинска сестра се съблича и започва да прави секс с ранен войник, като кадрите са съвсем директни, макар и нарисувани. „Експертите на СЕМ все още работят, изчакваме тяхната преценка точно кой член от Закона за радиото и телевизията е нарушен и какви санкции трябва да бъдат наложени“, уточни Мария Стоянова. След като заключението им бъде готово, БНТ ще бъде запозната с него и ще има възможност да изрази своята позиция. Процедурата предвижда едва след това казусът да бъде внесен за обсъждане на заседание на СЕМ, на което да бъде обсъдено как и с каква глоба да бъде наказана телевизията. „Колегите от БНТ се професионалисти и очевидно става дума за грешка, в това няма никакво съмнение. А на какво се дължи и как е допусната, трябва да бъде изяснено от тях“, добави Стоянова. Тя изрази съжаление, че инициативата на СЕМ и на Асоциацията на радио и телевизионните оператори за точкова система, която да отличава неподходящо съдържание за младите, така и не беше реализирана въпреки готовността на самите телевизии да я въведат. „Дори и да имаше точкова система, показаното съдържание нямаше да бъде освободено от отговорност, телевизиите нямат право да излъчват такова съдържание преди 24 часа, но ако имаше такава система, щяха да се осъзнаят още преди да го пуснат, защото трябваше да преценят каква точка да сложат“, каза още Стоянова. БНТ поднесе извинения, ще има наказания „Българската национална телевизия най-искрено съжалява за допуснатото излъчване на анимационен филм на 16.07.2017 година, с нерегламентирано съдържание за слота, непосредствено преди традиционната рубрика „Лека нощ, деца“. БНТ поднася своите извинения към аудиторията. Обществената медия изключително високо цени най-младите си зрители и затова винаги е била безкомпромисна към съдържанието, насочено към тях. БНТ изказва своята благодарност към всички, които проявиха внимание към професионализма на обществената телевизия и подадоха сигнал за допуснатото нарушение, за което са предвидени строги административни наказания“. От пресцентъра на медията уточниха пред Дир.бг, че още в понеделник са изискани писмени обяснения от продуцента на предаването и ще бъдат наложени съответните наказания. Проверка показва, че въпросното предаване не може да бъде видяно на сайта на БНТ. Междувременно БНТ излезе с позиция, в която се казва:", "date": "2017.07.19", "title": "СКАНДАЛ! БНТ в екшън с порно преди \"Сънчо\" - извиняват се за шокиращия гаф (СНИМКИ 18+)"}
{"url": "http://pik.bg/%D0%BF%D1%80%D0%B5%D0%B4%D0%B8-%D0%B4%D0%B5%D1%80%D0%B1%D0%B8%D1%82%D0%BE-%D1%81-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B4%D0%BE%D0%B1%D1%80%D0%B8-%D0%BD%D0%BE%D0%B2%D0%B8%D0%BD%D0%B8-%D0%B2-%D1%86%D1%81%D0%BA%D0%B0-news676507.html", "text": "Тази събота ЦСКА домакинства на Лудогорец. Дербито от 2-ия кръг на шампионата е с начален час 21:00, а треньорът на \"армейците\" Стамен Белчев се радва на добри новини. Фернандо Каранга, който имаше проблеми с адукторите и рамото ще е на линия за важния мач на \"червените\". Голаджията е в добро физическо състояние и се очаква да поведе атаката на ЦСКА. Кирил Десподов също имаше болки в рамото, но травмата му не е сериозна и той се готви на пълни обороти. Контузиите на Антон Недялков и Пламен Гълъбов също отшумяват. Връщането на Недялков в титулярния състав е много важно за Белчев, защото Антон е сред лидерите в отбраната на ЦСКА. Така без сериозни кадрови проблеми \"армейците\" се готвят за срещата с Лудогорец. На \"орлите\" предстои и ключов мач в квалификациите на Шампионска лига. Тази вечер от 21:00 часа разградчани играят с Жалгирис в среща-реванш от 2-ия кръг на пресявките. Първия мач в Литва завърши при резултат 2:1 за съперника на \"зелените\". В герой за Жалгирис се превърна бившият играч на ЦСКА Серж Нюанджи, който реализира гол и даде асистенция за второто попадение във вратата на Лудогорец на литовска земя. Очаква се Серж да стартира като титуляр в реванша.", "date": "2017.07.19", "title": "Преди дербито с Лудогорец! Добри новини в ЦСКА"}
{"url": "http://pik.bg/%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B2%D1%8F%D1%80%D0%B2%D0%B0%D1%82%D0%B5-%D0%B5%D1%82%D0%BE-%D0%B7%D0%B0-%D0%BA%D0%B0%D0%BA%D0%B2%D0%BE-%D0%B5-%D0%BF%D0%BE%D0%BB%D0%B5%D0%B7%D0%B5%D0%BD-%D0%BF%D1%8A%D0%BF%D0%B5%D1%88%D1%8A%D1%82-news676450.html", "text": "Пъпешът е сред предпочитаните плодове за разхлаждане през лятото. Той и динята се консумират почти всеки ден в горещините. Има различни видове, произлизащи от семейство Тиквови, които са сладки на вкус и с много силен аромат. Плодът се продава по пазарите от април до август и освен освен освежаващия си вкус, има много ползи за организма. Високото съдържание на каротеноиди в пъпешите може да предотврати рака и да намали риска от образуването на рак на белите дробове. Редовната консумация на плода помага на организма да се изчисти от токсините, затова е хубаво да похапваме по-често пъпеш през лятото. Антикоагулант, наречен аденозин, се съдържа в плода. Той може да спре съсирването на кръвни клетки, което причинява инсулт или заболявания на сърцето. Отличните диуретични свойства на пъпеша са полезни при лечение на бъбречни заболявания. Комбинацията от пъпеш и лимон е ефективна при лечение на подагра. Така редовната консумация на пъпеш всяка сутрин спомага за здравето на нашите бъбреци. Около 95% от пъпеша е вода, която облекчава киселините в стомаха и подпомага храносмилането. Ако имаме проблеми със стомаха, можем да похапваме по-често плода между храненията, са което ще улесним движението на храната по червата. Водата в пъпеша помага и в стартирането на дефекацията, докато минералното съдържание в него елиминира киселинността, което често води до затруднения в храносмилането. Повечето пъпеши съдържат витамини от вида B, които ни дават енергия в големите горещини. Например витамин В6 ни зарежда с нужната енергия от въглехидрати, които поемаме. Можем да се храним с пъпеш цял ден и въпреки това да сме сити. Калории: 36; Протеин: 0.54 г; Мазнини: 0.14 г; Въглехидрати: 9.09 г; Фибри:0.8 г; Захари: 8.12 г; Сукроза: 2.48 г.; Глюкоза: 2.68 г.; Фруктоза: 2.96 г.; Минерали: Калций: 6 мг; Магнезий: 10 мг; Фосфор: 11 мг; Калий: 228 мг; Натрий: 16 мг. Подобно на повечето други плодове, пъпеши са идеални за диети, отслабване и въобще здравословно хранене. Тези плодове са с ниско съдържание на натрий и калории, както и на мазнини и холестерол. Естествената сладост пъпеша ограничава желанието ни за похапване на по-висококалорични храни.", "date": "2017.07.19", "title": "НЯМА ДА ПОВЯРВАТЕ! Ето за какво е полезен пъпешът"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B7%D0%B0-%D0%B1%D1%80%D0%B8%D0%B7-2017-%D1%82%D0%BE%D0%B2%D0%B0-%D0%B5-%D0%BC%D0%B0%D1%89%D0%B0%D0%B1%D0%BD%D0%BE-%D1%83%D1%87%D0%B5%D0%BD%D0%B8%D0%B5-%D0%BA%D0%B0%D1%82%D0%BE-%D1%81%D0%BB%D0%BE%D0%B6%D0%BD%D0%BE%D1%81%D1%82-%D0%BD%D0%B0-%D1%81%D1%86%D0%B5%D0%BD%D0%B0%D1%80%D0%B8%D0%B8%D1%82%D0%B5-%D0%B8-%D0%B1%D0%BE%D0%B9-%D1%83%D1%87%D0%B0%D1%81%D1%82%D0%BD%D0%B8%D1%86%D0%B8-news676548.html", "text": "Българските Военноморски сили демонстрираха способности днес по време на националното военноморско учение с международно участие „Бриз 2017“. „Едно мащабно учение, не само като брой участници, но и като брой решавани задачи и сложност на сценариите“, така определи провеждащия се тази година „Бриз 2017“ президентът и върховен главнокомандващ на Въоръжените сили Румен Радев. В отговор на журналистически въпрос за модернизацията на Военноморските сили министърът на отбраната Красимир Каракачанов посочи, че корабостроителната програма ще бъде факт, но освен за нови кораби, трябва да бъдат отделени средства и за частичната модернизация на плавателни съдове, които в момента са на въоръжение във ВМС. „Мое категорично убеждение е, че построяването на нови кораби трябва да стане с категоричното участие на нашата индустрия“, заяви още министър Каракачанов, който присъства на ВИП-деня на учението. „За пореден път българските военни моряци показаха професионализъм и демонстрираха своите способности“, каза командирът на ВМС контраадмирал Митко Петев. В първия епизод от заключителния етап на националното военноморско учение с международно участие „БРИЗ 2017“ гостите наблюдаваха действия на съвместни групи за специални операции на ВМС на Република България и Кралската морска пехота на Великобритания. Този епизод отработва бойни способности по неутрализиране на терористи, които са завладели кораб и подготвят голям терористичен акт по критичната инфраструктура на страната. В операцията участва хеликоптер „Пантер“, който прелята на 3-5 метра над водата и стовари екипа от командоси, които извършиха операцията по обезвреждането на терористите. Ликвидирането на пожар на търговски кораб в пристанище беше извършено от военнослужещи от ВМС, съвместно с представители на различни държавни, областни и регионални организации. С този епизод и с операцията по противодействие на нелегален трафик на мигранти и спасяване на голям брой бедстващи хора на море се отработват необходими способности за действия при кризи от невоенен характер, в които участват и граждански структури. С операцията по отразяване на асиметрични заплахи на море бяха демонстрирани способности, чието придобиване се определя от съвременните заплахи за сигурността. Гостите имаха възможност да наблюдават и бойните способности на военноморските ни сили, свързани с отразяване на атака от въздушен противник, атака на подводница от корабна поискова група с използване на противоподводни бомби, както и артилерийска стрелба по въздушна цел. Демонстрациите завършиха с отдаване на чест на построените кораби, участващи в учението: фрегата „Верни“, фрегата „Смели“, корвета „Решителни“, румънската фрегата „REGELE FERDINAND“, турската фрегата „YILDIRIM“ и ескадрен миноносец „DUNCAN“ от Обединено кралство Великобритания и Северна Ирландия. На ВИП-деня на военноморското учение „БРИЗ 2017“ присъстваха и председателят на Комисията по отбрана в Народното събрание Константин Попов, началникът на отбраната генерал-лейтенант Андрей Боцев, висши офицери, депутати и представители на областната и общинската власти.", "date": "2017.07.19", "title": "Румен Радев за \"Бриз 2017\": Това е мащабно учение като сложност на сценариите и бой участници"}
{"url": "http://pik.bg/%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BF%D0%B5%D0%BD%D1%81%D0%B8%D0%B8%D1%82%D0%B5-%D0%B7%D0%B0%D0%B2%D0%B8%D1%81%D1%8F%D1%82-%D0%BE%D1%82-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%B8%D0%BD%D0%B2%D0%B0%D0%BB%D0%B8%D0%B4%D0%B8-news676522.html", "text": "Oт резултата от актуализацията на инвалидните пенсии зависи в най-голяма степен и нашият предизборен ангажимент за пропорционално индексиране на останалите пенсии освен минималните. Това каза вицепремиерът Валери Симеонов в Народното събрание по време на среща на ПГ на „Обединени патриоти“ с министъра на здравеопазването проф. Николай Петров . „Въпросът за актуализацията на инвалидните пенсии е един от най-важните за нас като политическа сила. По наше настояване е заложен в стратегическите приоритети 2017-2021 година, по които вече е подготвена програмата за управление“, посочи той. „Трябва да има финансово отражение, което да даде възможност за съответната преработка на бюджета. Времето е малко и това ще бъде трудноизпълнима задача, така или иначе сме я поели като ангажимент и трябва да реализираме с успех това мероприятие“, обясни вицепремиерът. „В противен случай ще можем да разчитаме само на излишъците от бюджета за индексирането на останалите пенсии. Никой не може да предвиди какви ще бъдат те, до момента вървим добре, обаче никой не знае какво ще стане до края на годината“, коментира Валери Симеонов и уточни, че има наказателни процедури от ЕК, които могат да доведат до някои нежелани последици за бюджета. „Даже да допуснем, че тази година ще има достатъчно излишъци, те са един променлив показател, не се знае дали догодина ще ги имаме, за да разчитаме на тях“, посочи вицепремиерът. „Когато се поеме ангажимент за индексиране на пенсиите - това са разходи, които ще бъдат всяка година, не само 2018 година, а и 2019, 2020, 2021 година. Живот и здраве до следващото коалиционно споразумение, което предполагам, че с активната подкрепа на ПГ на „Обединени патриоти“ ще бъде реализирано успешно“, каза още Валери Симеонов.", "date": "2017.07.19", "title": "Валери Симеонов: Пенсиите зависят от парите за инвалиди"}
{"url": "http://pik.bg/%D0%BD%D0%B5-%D1%81%D0%BC%D0%B5-%D0%B8%D0%B7%D0%BF%D1%8A%D0%BB%D0%BD%D0%B8%D0%BB%D0%B8-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D0%B5%D0%B4%D0%BD%D0%B0-%D1%82%D1%80%D0%B5%D1%82%D0%B0-%D0%BE%D1%82-%D0%BC%D0%B5%D1%80%D0%BA%D0%B8%D1%82%D0%B5-%D0%BF%D1%80%D0%BE%D0%B8%D0%B7%D1%82%D0%B8%D1%87%D0%B0%D1%89%D0%B8-%D0%BE%D1%82-%D1%87%D0%BB%D0%B5%D0%BD%D1%81%D1%82%D0%B2%D0%BE%D1%82%D0%BE-%D0%BD%D0%B8-%D0%B2-%D0%B5%D1%81-news676524.html", "text": "правителствената информационна служба Правителството прие доклад за изпълнението на Плана за действие за 2017 година с мерките, произтичащи от членството на Република България в Европейския съюз, към 30 юни 2017 година. Това съобщиха от . Общо 148 мерки са със срок за изпълнение до края на месец юни, като от тях са изпълнени 90 мерки. Неизпълнените мерки са 58, което представлява 39,2 % неизпълнение. От неизпълнените мерки 32 са законопроекти, като 16 от тях са свързани с отстраняване на допуснати нарушения на правото на Европейския съюз. От неизпълнените мерки 21 са свързани със стартирали процедури за нарушения по чл. 258 от Договора за функционирането на Европейския съюз. Към доклада са посочени и 22 директиви на ЕС в областта на Вътрешния пазар с изтекъл или изтичащ срок за транспониране края на месец ноември 2017 г. В Информационното табло за Вътрешния пазар издание месец ноември 2017 г., което включва директиви, чиито срок на въвеждане беше 31 май 2017 г., резултатът за България е 14 невъведени директиви от общо 1036. Министерският съвет прие доклада и възложи на министрите съобразно своята компетентност да предприемат необходимите действия за изпълнението на неизпълнените мерки.", "date": "2017.07.19", "title": "Не сме изпълнили повече от една трета от мерките, произтичащи от членството ни в ЕС "}
{"url": "http://pik.bg/%D0%BD%D0%B5%D1%89%D0%BE-%D1%81%D0%B5-%D0%BC%D1%8A%D0%B4%D1%80%D0%B8-%D0%B2-%D1%82%D1%83%D1%80%D1%86%D0%B8%D1%8F-%D0%B5%D1%80%D0%B4%D0%BE%D0%B3%D0%B0%D0%BD-%D0%B8%D0%B7%D0%B2%D0%B8%D0%BA%D0%B0-%D0%BD%D0%B0-%D1%81%D0%BF%D0%B5%D1%88%D0%BD%D0%B0-%D1%81%D1%80%D0%B5%D1%89%D0%B0-%D0%B9%D1%8A%D0%BB%D0%B4%D1%8A%D1%80%D1%8A%D0%BC-news676523.html", "text": "Започна изненадващата среща на турския министър-председател Бинали Йълдъръм с държавния глава Реджеп Тайип Ердоган в Президентския дворец „Бештепе” в Анкара, предава Доган хабер ажансъ. По сведения от източници в Президентството, веднага след нея Бинали Йълдъръм ще направи изявления за медиите в резиденцията на държавния глава „Бештепе”, уточнява още ДХА.", "date": "2017.07.19", "title": "Нещо се мъдри в Турция! Ердоган извика на спешна среща Йълдъръм "}
{"url": "http://pik.bg/%D1%81%D0%BF%D0%BE%D0%BC%D0%B5%D0%BD%D0%B8-%D0%BE%D1%82-%D1%81%D0%BE%D1%86%D0%B0-%D0%B4%D0%B0-%D0%BF%D0%BE%D0%B8%D1%81%D0%BA%D0%B0%D1%88-%D1%87%D0%B0%D1%88%D0%B0-%D1%81%D1%8A%D1%81-%D0%B7%D0%B0%D1%85%D0%B0%D1%80-%D0%BE%D1%82-%D1%81%D1%8A%D1%81%D0%B5%D0%B4%D0%BA%D0%B0%D1%82%D0%B0-%D0%B0-%D0%BF%D0%BE%D1%81%D0%BB%D0%B5-%D0%B4%D0%B0-%D0%B9-%D0%B7%D0%B0%D0%BD%D0%B5%D1%81%D0%B5%D1%88-%D0%BF%D0%B0%D1%80%D1%87%D0%B5-%D0%BA%D0%B5%D0%BA%D1%81-news676527.html", "text": "Днес животът е забързан и напрегнат, а хората стават все по-отчуждени и се затварят в черупките си и най-близкият им приятел е компютърът. Младите дори не могат да си представят как техните родители са могли да живеят без интернет, мобилен телефон и таблет. Пазаруват в хипермаркети, където им поднасят всичко наготово. Вкъщи са оборудвани със супермодерна техника и битът им е изключително улеснен. С умиление си спомням миналото, когато животът беше много по-простичък, но пък пазя толкова много любими спомени. Едно време например, за да пуснеш телевизора, трябваше да отидеш да го включиш от копчето на стабилизатора. Купувахме си кисело мляко в стъклени бурканчета и после ги връщахме в бакалията. Варяхме прясното мляко, след като го купим, за да не вкисне. Носехме лентите от фотоапарата във фотото да ни ги проявяват и после чакахме да си вземем снимките, за да ги видиш за пръв път. Помня още как след работа бързахме да се приберем вкъщи, защото ще ни “звъннат” по телефона. Сега хората в жилищните комплекси дори не се познават. А преди беше съвсем нормално да позвъниш на съседката в неделя сутрин с молба да ти услужи с чаша със захар, понеже магазинът не работи, а после в знак на благодарност да й занесеш 3-4 парчета кекс. Кафето го пиехме, след като го смелим с ръчна кафемелачка. Печахме чушки на чушкопек на терасата и се питахме със съседката от долния етаж коя колко има още да пече. Най-големите магазини, които бяхме виждали, бяха Централните хали и ЦУМ. Плетяхме си блузи по образец от списание “Бурда”. Децата колекционираха салфетки и станиоли от шоколадови яйца. Слагаха индиго между два листа и пишеха доклад по биология в 2 екземпляра. Ходеха в читалнята в библиотеката да търсят материали, защото нямаше “Гугъл”. За Нова година си разменяха скромни подаръци – старателно надписани книги и грамофонни плочи. Свиркахме им от балкона да се прибират за вечеря, а не защото е тъмно или страшно. Доста от нас имаме куп носталгични спомени от \"онова\" време, когато ходехме до ”Домашни потреби” за тиган, до ”Плод-зеленчук” - за чушки и домати, до ”Млад техник” - за детски играчки, до Битовия комбинат - на фризьор.", "date": "2017.07.19", "title": "Спомени от соца: Да поискаш чаша със захар от съседката, а после да й занесеш парче кекс  "}
{"url": "http://pik.bg/%D0%B3%D1%80%D0%B8%D1%88%D0%BE-%D0%B8-%D0%BD%D0%B8%D0%BA%D0%BE%D0%BB---%D0%BB%D0%B5%D1%82%D0%B5%D0%BD-%D0%B1%D1%83%D0%BA%D0%B5%D1%82-%D0%BE%D1%82-%D0%BD%D0%B5%D0%B6%D0%BD%D0%BE%D1%81%D1%82-%D0%B2%D0%B8%D0%B4%D0%B5%D0%BE-news676497.html", "text": "Кадрите от близостта между Никол Шерцингер и Григор Димитров на уединен плаж в Капри добиват все по-голяма популярност. Шерци и Гришо са на романтична ваканция в Италия. А известността им не позволява да избягат напълно от обективите на папараци. Ето компилация от пикантни кадри между известната певица и тенисист номер 10 в тенис-ранглистата при мъжете.", "date": "2017.07.19", "title": "Гришо и Никол - летен букет от нежност (ВИДЕО)"}
{"url": "http://pik.bg/%D1%80%D0%B0%D0%B1%D0%BE%D1%82%D1%8F%D0%B3%D0%B8-%D0%BE%D0%B1%D1%89%D0%B8%D0%BD%D0%B0%D1%80%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BD%D0%B8%D1%89%D1%8F%D1%82-%D0%B2%D0%B0%D0%B6%D0%B5%D0%BD-%D0%B2%D1%8A%D0%BF%D1%80%D0%BE%D1%81---%D0%B8%D0%BC%D0%B0-%D0%BB%D0%B8-%D0%B7%D0%BD%D0%B0%D1%87%D0%B5%D0%BD%D0%B8%D0%B5-%D1%80%D0%B0%D0%B7%D0%BC%D0%B5%D1%80%D1%8A%D1%82-%D1%81%D0%BD%D0%B8%D0%BC%D0%BA%D0%B8-news676489.html", "text": "С честитки, почерпка и подаръци тръгна извънредната сесия за работата на фондация „Пловдив 2019“ в Общинския съвет тази сутрин. Рожденичката Гергана Стоянова бе поздравена от Савина Петкова и получи красив букет, а в отговор тя благодари,  почерпи с бонбони и си пожела много щастие. След веселата част съветниците гласуваха дневния ред, като третата точка в него за актуализацията на състава на Контролния съвет на фондацията отпадна, а първите две – за отчета на кмета за свършената работа и взаимодействието с Брюксел бяха обедидени в едно. Директорът на фондацията Кирил Велчев презентира накратко концепцията за Европейска столица на културата, след което артистичният директор Светлана Куюмджиева представи в детайли както пловдивската програма, така и ефектите за градовете домакини до тази година. Думата взеха и двама от членовете на Управителния съвет на фондацията. Всички съветници бяха посрещнати в залата с торбички, в които имаше тениски с логото на „Пловдив2019“. При раздаването на подаръците между Иван Тотев, Савина Петкова и Николай Радев възникна любопитен диалог. Радев попита градоначалника: „Г-н Тотев, защо ми дадохте размер L, за да не мога да я облека ли?“ Кметът веднага му отговори шеговито: „Така е за този, който свиква извънредна сесия“. Тогава в размяната на реплики се включи и Савина Петкова, която предложи на радев да си разменят фланелките, защото нейната била размер М, а тя така или иначе растяла.", "date": "2017.07.19", "title": "РАБОТЯГИ! Общинарите в Пловдив нищят важен въпрос - има ли значение размерът? (СНИМКИ)"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D0%BB%D0%B8-%D0%BD%D0%BE%D0%B2-%D0%B1%D1%83%D0%BC-%D0%B2-%D0%BF%D0%BE%D1%82%D1%80%D0%B5%D0%B1%D0%BB%D0%B5%D0%BD%D0%B8%D0%B5%D1%82%D0%BE-news676504.html", "text": "С 6,5% на годишна база расте крайното потребление на домакинствата през първото тримесечие. Икономисти смятат, че е възможен нов бум в потреблението. Това показва анализ на Института за пазарна икономика. Покупките на редица стоки за дълготрайна употреба нарастват чувствително. Това показва, че дълго отлагани разходи за стоки с дълготрайна употреба, от които домакинствата се въздържаха след кризата от 2009 г., отново започват да се правят. При някои от стоките се стига до рекордно високи стойности от 2004 г. насам – хладилници, бойлери, телевизори. Това се дължи както на след-кризисното възстановяване на потреблението, така и на трайното повишаване на доходите на българските домакинства и съответно възможността им постоянно да подобряват битовите си условия, отбелязват икономистите. За това говори и все по-малкия дял на разходите в храна в общите разходи на домакинствата, по данни на НСИ. За първи път от кризата през 2009 г. темпът на нарастване на кредитирането се ускорява, като през май 2017 г. се вижда ръст от 5,8% на годишна база. С изключение на овърдрафтите, всички групи кредити към домакинствата бележат ръст последните месеци – потребителски, жилищни, други кредити. Обяснението за този ръст, според анализаторите, може да се търси в цялостното икономическо оживление и неговото отражение върху заетостта и доходите. Домакинствата загърбват консервативността си от кризисния период и все по-смело пазаруват стоки за дълготрайна употреба и дори нови жилища. За това спомагат и изключително ниските лихвени равнища по депозитите в момента. Предвид положителните сигнали за икономиката и през 2017 г., най-вероятно възходящата тенденция при потреблението ще се засилва в следващите месеци. Все пак, обаче, потреблението още е далеч от бумa, на който бяхме свидетели преди рецесията от 2009 г., заключава анализът.", "date": "2017.07.19", "title": "Започва ли нов бум в потреблението?"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%B8%D0%BB%D0%B5%D0%BD-%D1%86%D0%B2%D0%B5%D1%82%D0%BA%D0%BE%D0%B2-%D0%BD%D0%B0-%D0%BC%D0%BE%D1%80%D0%B5-%D1%81%D1%8A%D1%81-%D1%81%D0%B5%D0%BA%D1%81%D0%B8-%D0%B1%D0%BB%D0%BE%D0%BD%D0%B4%D0%B8%D0%BD%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news676493.html", "text": "Милен Цветков не е бил на море само със сина си Боян, но и в компанията на умопомрачително сексапилна блондинка, видя ПИК. Водещият от Нова телевизия е плажувал до стройното тяло на Даниела Анадолийска. Красавицата и Милен, който от няколко дни се сдоби с веселяшкия прякор \"Татко Смърф\" заради побелялата си брада, са изкарали незабравими моменти на къмпинг Градина. Миг от летните им спомени сподели самата Даниела в социалната мрежа. Между блондинката и Милен обаче няма и грам пикантерия, разясняват от нюзрума на Нова. Анадолийска е редактор в екипа на предаването на Цветков.", "date": "2017.07.19", "title": "ПЪРВО В ПИК! Милен Цветков на море със секси блондинка (СНИМКИ)"}
{"url": "http://pik.bg/%D0%BA%D1%83%D0%BB%D1%82%D0%BE%D0%B2-%D1%87%D0%B8%D1%87%D0%BE-%D0%BC%D0%B8%D1%82%D0%BA%D0%BE-%D1%80%D0%B0%D0%B7%D0%B1%D0%B8-%D0%B5%D0%B4%D0%B8%D0%BD%D0%B8%D1%8F-%D1%86%D1%81%D0%BA%D0%B0-%D0%B7%D0%BB%D0%B0%D1%82%D0%BD%D0%B8-%D0%B1%D0%B8%D1%81%D0%B5%D1%80%D0%B8-news676487.html", "text": "Легендата на българския футбол Димитър Пенев говори пред \"Тема Спорт\". Чичо Митко с култови изрази описва случващото се на \"Армията\", а и е категоричен по отношение спора между ЦСКА от елита и \"червените\" от трета дивизия относно \"армейската\" идентичност. \"Не може играчите на ЦСКА да гледат таблото на \"Армията\" в нервно очакване и да се чудят дали ще вкарат гол. Трябва да се бележи отрано и после само да броиш общата бройка на попаденията\", коментира Пенев преди срещата, която се задава между \"червените\" и Лудогорец. Мачът е в събота от 21:00 часа, домакини са \"армейците\" \"Физически и тактически отборът е подготвен добре, но трябва да го покаже и на терена. Много са важни колективните действия, с които ЦСКА се отличи в контролите и в голяма част от пролетните мачове. Като че ли срещу Славия те се изгубиха. Особено през второто полувреме, не знаехме кой накъде бяга и гледа\", е мнението на Стратега за дербито между \"белите\" и \"армейците\" от първия кръг на шампионата. Двубоят завърши при резултат 1:1, с попадение на \"червените\" през първото полувреме и на Славия през втората част на мача. \"Но според мен трябва да се потърси отговорност на старите ръководства защо така пропаднахме до трета дивизия. Като асансьор без въже се строполихме\", казва още Димитър Пенев за ЦСКА. \"Не ги следя откъм мачове, но от време на време чувам какво коментират. Те нямат собствена база и централа, нямат стадион. Обиколиха цяла София. Не им ли е неудобно после да коментират, че те са ЦСКА? Неприятно е да чуваш такива неща. Всичко е толкова фалшиво там. Не може да се правят каквито и да било сравнения между ЦСКА и тази формация\", е категоричното мнение на Пенев за ЦСКА 1948.", "date": "2017.07.19", "title": "Култов! Чичо Митко разби единия ЦСКА (ЗЛАТНИ БИСЕРИ)"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D1%82%D1%83%D1%80%D0%B8%D0%B7%D0%BC%D0%B0-%D0%B1%D1%80%D0%BE%D0%B8---%D0%B3%D1%80%D1%8A%D0%BA-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B3%D1%80%D1%8A%D0%BA-%D0%B1%D1%8A%D0%BB%D0%B3%D0%B0%D1%80%D0%B8%D0%BD-news676492.html", "text": "До няколко дни Министерството на туризма ще получи конкретни данни за броя на българите, които са решили да откажат своите резервации за Гърция, заради потопа, който заля южната част на страната. \"Изключително неприятна ситуация. Министерство на външните работи, особено нашето генерално консулство в Солун следят в детайли всичко, което се случва и са на разположение на всеки един български гражданин, който се обръща към тях за съдействие. Чух, че ситуацията започва да се нормализира и се надявам това да се случи бързо, за да се върнат хората към обичайния си ритъм. Все още нямаме конкретни данни - дали има откази от резервации и как това ще се отрази като цяло на българите, които са решили да прекарат своята ваканция в Гърция и къде може би ще се пренасочат. До няколко дни ще имаме анализи и информация по отношение на това\", заяви пред България он ер министърът на туризма Николина Ангелкова. На въпрос по-евтини ли са чадърите на гръцките плажове, тя отговори: \"Няма място за сравнение, защото плажната ивица в Гърция е в пъти по-голяма, а оттам и регламентът за плажните цени е различен\". \"В Гърция крайбрежието е 15 хиляди километра. Там може да има безплатна сянка навсякъде, защото има за всички хотели. Нашето крайбрежие е 400 км., от което плажовете са не повече от 200 км., така че е изключително трудно да се организира и да се даде, образно казано, плаж на всеки един хотел, като материалната база в пъти надвишава плажовете\", посочи Ангелкова. \"За миналата година само за периода юни-септември около 500 000 гърци са посетили България и 570 000 българи са посетили Гърция. Виждате, че разликата е изключително малка\", добави тя. По данни на Министерството на туризма за първите пет месеца на 2017 г. - от януари до май - около 470 хиляди гърци са посетили България, а 490 хил. българи са посетили Гърция. Във връзка със спора между нудисти и туристи на плаж \"Делфин\", Ангелкова заяви, че ведомството й не може да вземе отношение по въпроса, тъй като в закона няма ясна регламентация. \"Единствената законова регламентация, която може да се търси в случая, е когато има наредба, която съответната община, на чиято територия се намира дадения плаж, има наредба, която е свързана с опазването на обществения ред и със забрана за неморално поведение, съответно нарушаване на благоприличието и така нататък... Не можем да вземем отношение, виждате, че има две гледни точки - има хора, на които това им е абсолютно неприятно, има хора, които искат това да правят. Нямаме регламент, не можем на тази основа да санкционираме когото и да било\", коментира Ангелкова.", "date": "2017.07.19", "title": "Министърът на туризма брои - грък, българин, грък, българин..."}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81%D1%83%D0%BB%D1%82%D0%B0%D0%BD%D0%BA%D0%B0-%D0%BF%D0%B5%D1%82%D1%80%D0%BE%D0%B2%D0%B0-%D1%80%D0%B0%D0%B1%D0%BE%D1%82%D0%B8%D0%BC-%D0%B7%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B0-%D0%B3%D1%80%D0%B0%D0%B4%D0%B8%D0%BD%D0%B0-news676464.html", "text": "\"Ние искаме да направим разрез на самите региони, за да видим къде се крие проблемът. Това може да стане единствено чрез политики, насочени към съответните общини\", допълни още Петрова. За дискриминацията при започване на работа тя каза: \" Ние трябва да имаме санкции към такива работодатели, които дискриминират българската жена. Това е изключително голям проблем. Ние трябва да гарантираме работа поне на един от двамата родители при семейство с повече деца. България наистина има нужда от голяма мощна кампания, защото е време да се събуди българското общество. Относно нетрадиционното образование и социалното предприемачество говори Пламен Попов от кампания „Аз събуждам България” \"Ние се занимаваме с неформално образование в България близо 2 години като частен бизнес и вждаме какви са ефектите от обучение за ефективна комуникация, презентационни умения, онлайн маркетинг, лични финанси и неща, които могат да повишат качеството и на живот дори да се продадеш добре на работа\", допълни на свой ред Пламен Попов. Кампанията е абсолютно безплатна. Предстои да се проведе в Южния парк с лектори, музиканти. Има подкрепа от българите, живеещи във Великобритания. \"Надяваме се чрез добрите практики хората наистина да намерят своето място. Тя сподели още, че Министерството на труда и социаланата политика се е ангажирало до края на 2017 година да има закон за социалната икономика в България. \"Има идея да се подпомагат семейства с най-вече трето дете с безплатна детска ясла, градина, дрехи, помагала за училище, да се мотивират децата да ходят на училището. Това е приоритет на правителството на г-н Борисов. Това каза  Султанка Петрова, зам.-министър на труда и социалната политика, пред БНТ. \"Този акцент, който поставихме на кръглата маса в СУ на 9 юли, разглежда в по-голяма аспект проблемите на демографската криза. Регионалното различие вече е изключително тежко. Това ще бъде наш акцент.", "date": "2017.07.19", "title": "ИЗВЪНРЕДНА НОВИНА ЗА РОДИТЕЛИТЕ! Зам.-министър Султанка Петрова: Работим за безплатна градина за семейства с трето дете"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BF%D1%80%D0%B8%D0%B5-%D0%BD%D0%B0-%D0%BF%D1%8A%D1%80%D0%B2%D0%BE-%D1%87%D0%B5%D1%82%D0%B5%D0%BD%D0%B5-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D1%81%D1%8A%D0%B4%D0%B5%D0%B1%D0%BD%D0%B0%D1%82%D0%B0-%D0%B2%D0%BB%D0%B0%D1%81%D1%82-news676469.html", "text": "Депутатите приеха на първо четене промени в Закона за съдебната власт. Промените бяха приети с 116 гласа „за“, 6 „против“ и 52 гласа „въздържал се“. Според тях се въвежда отстраняване от длъжност на магистрати във всички случаи на обвинение за тежко умишлено престъпление от общ характер. Според промените всички магистрати, а не само новоназначените, трябва да подават декларация, в която да се разкриват техните дейности и членства, което цели да се гарантира независимостта и равнопоставеността на магистратите. Въвеждат се гаранции за свободата на професионално сдружаване на магистратите и се предвижда съсловните организации да не могат да упражняват дейност различна от тази, насочена към защитата на професионалните им интереси, както и се предлага в такива организации да членуват единствено лица, които са действащи магистрати. Предвиждат се промени във финансирането и в начина на формиране на имуществото на сдруженията с идеална цел, създадени от съдии, прокурори и следователи, както и на професионалните организациите на съдебните служители. С оглед особеностите на тяхната професия се предвижда източници на финансиране да бъдат само членски внос, имуществени вноски и дарения от техните членове. От доклада на правна комисия стана ясно, че ПГ на ГЕРБ ще направи предложение между първо и второ четене относно финансирането на съсловните магистратски организации по проекти по европейски програми и фондове на ЕС и на Европейското икономическо пространство.", "date": "2017.07.19", "title": "Парламентът прие на първо четене промените в Закона за съдебната власт"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D1%82%D0%B0%D0%B7%D0%B8-%D0%B6%D0%B5%D0%BD%D0%B0-%D1%83%D0%BC%D0%B8%D1%80%D0%B0-%D0%BE%D1%82-%D0%B3%D0%BB%D0%B0%D0%B2%D0%BE%D0%B1%D0%BE%D0%BB%D0%B8%D0%B5-%D1%81%D0%B0%D0%BC%D0%BE-%D0%B7%D0%B0-2-%D0%B4%D0%BD%D0%B8-%D0%BB%D0%B5%D0%BA%D0%B0%D1%80%D0%B8%D1%82%D0%B5-%D1%81%D1%8A%D0%B2%D0%B5%D1%82%D0%B2%D0%B0%D1%82-%D0%BD%D0%B5-%D0%BF%D1%80%D0%B5%D0%BD%D0%B5%D0%B1%D1%80%D0%B5%D0%B3%D0%B2%D0%B0%D0%B9%D1%82%D0%B5-%D1%82%D0%B5-news676457.html", "text": "Ние се сблъскваме със здравословни проблеми като грип, възпаления и главоболия всеки ден. Обикновено се борим с тези проблеми, като приемаме хапчета сами, като почти никой не мисли за рисковете, които този навик може да донесе. Понякога хората просто игнорират проблема, докато не изчезне, което може да има сериозни последици за здравето ни. Шарлот Бродуей от Северна Каролина и нейният съпруг Ерик имат 4 деца и тяхното присъствие за отглеждането им беше необходимо през цялото време. Шарлот страда от главоболие от ранна възраст и във времето се е научила как да се справи с него. Този път отишла в болницата заедно със съпруга си. И двамата смятали, че се нуждае от по-силно хапче, но ситуацията всъщност се оказва живото застрашаваща! Тя е диагностицирана с церебрален аневризъм, сериозно заболяване, което се случва поради слабост на кръвоносните съдове в мозъка. Това може да доведе до малко мехурче в съдовете, което може да окаже прекалено голям натиск върху мозъка и разкъсване, ако не бъде лекувано навреме, причинявайки кръвоизлив, който може д аима смъртоносни резултати. Това е била точната причина за сериозната мигрена, която Шарлот е имала. За съжаление Шарлот умира два дни по-късно. Съпругът й Ерик споделя ужасното си преживяване, за да напомни на всички, че главоболието е много опасно и не трябва да се третира и лекува без наблюдение на лекар. Ето симптомите на аневризма на мозъка, които трябва да знаете, за да го разпознаете навреме: Загуба на усещане в лицето Изпотяване и повръщане Замайване или загуба на съзнание Слабост в крайниците Тежко силно главоболие Ако симптомите се разпознаят навреме и посетите медицински специалист аневризмата може да се излекува. Ето защо Ерик съветва всеки, който изпитва силно болезнено главоболие, да отиде на лекар – в края на краищата състоянието ви може да е доста сериозно!", "date": "2017.07.19", "title": "СТРАШНО! Тази жена умира от главоболие само за 2 дни! Лекарите съветват: Не пренебрегвайте тези симптоми"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D0%B3%D0%BE%D1%82%D0%BE%D0%B2%D0%B8-%D1%81%D1%8A%D1%81-%D0%B7%D0%B0%D0%BA%D0%BE%D0%BD%D0%BE%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D0%BD%D0%B5%D0%B1%D0%BE%D1%81%D1%82%D1%8A%D1%80%D0%B3%D0%B0%D1%87%D0%B8%D1%82%D0%B5-news676468.html", "text": "Предлагаме промени в Закона за устройство и застрояване на София, който надявам се ще бъде внесен в следващите седмици. Това каза на брифинг в парламента Александър Ненков от ГЕРБ . „Огромните инвестиции, които бяха направени в София, доведоха до това да има все повече желание от страна на инвеститорите да строят високи сгради небостъргачи. Една от причините за внасянето на законопроекта е именно регламентирането къде може да бъдат направени такива сгради и къде -не“, обясни той. „Законопроектът ще предвижда 3 зони, където да могат да бъдат правени високи сгради над 125 метра“, заяви Александър Ненков. „Едната зона ще бъде около 7-ми километър на бул. Цариградско шосе“, където и до този момент има сериозен инвеститорски интерес и вече има реализирани такива проекти“, поясни той и допълни, че втората зона ще бъде в район „Люлин“, където е връзката с Околовръстен път. „Третата зона, където се предвижда да се правят високи сгради, ще бъде в района около и зад Централна гара, където според главния архитект високите сгради няма по никакъв начин да затруднят живущите около тях и няма да нарушат гледката“, посочи Александър Ненков. „Изискването в закона ще бъде категорично, че всяка сграда над 75 метра, която има разгъната застроена площ над 20 хил. кв. м., трябва да има т. нар. транспортна симулация, която показва, че когато сградата бъде построена няма да наруши трафика в квартала“, обясни народният представител от ГЕРБ. „Със законопроекта много точно дефинираме какво е зелена система, разширяваме обхвата. Там където един имот, междублоково пространство или място с детска площадка попадат в обхвата няма как да бъдат с промяна на предназначението именно за строителство. Собствениците на тези имоти ще бъдат отчуждавани по предвидените в закона срокове“, поясни Александър Ненков. „Важно е законопроектът да бъде разработен с помощта на всички гилдии, парламента, граждани. Трябва да търсим баланс между неспирането на инвеститорския интерес и това да запазим облика, зелената система в полза на гражданите на София“, каза още той.", "date": "2017.07.19", "title": "ЕКСКЛУЗИВНО В ПИК TV! ГЕРБ готови със законопроект за небостъргачите"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B4%D0%BE%D0%BA%D0%B0%D1%82%D0%BE-%D0%B3%D1%80%D0%B8%D1%88%D0%BE-%D1%81%D0%B5-%D1%86%D0%B5%D0%BB%D1%83%D0%B2%D0%B0-%D1%81-%D0%BD%D0%B8%D0%BA%D0%BE%D0%BB-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%BD%D0%B0-%D1%84%D0%B5%D0%B4%D0%B5%D1%80%D0%B5%D1%80-%D1%81%D0%BD%D0%B8%D0%BC%D0%BA%D0%B8-news676456.html", "text": "Григор Димитров беше разбит на корта от Роджър Федерер в 1/8-финалите на Уимбълдън. В последствие Фед спечели титлата без да загуби сет - уникален триумф. След турнира Гришо е на Карпи. Григор е на романтична ваканция с любимата си Никол Шерцингер в Италия. Всички фенове на Димитров се надяват красивите моменти в личния му живот да доведат до импулс и в тениса и Гришо да направи силен завършек на сезона. Докато Григор се отдава на хубави мигове с известната певица, ето какво казва Маестрото от Базел за конкуренцията в спорта. \"Всяко поколение е различно. След моето и това на Рафа Надал, следващото не е достатъчно силно, за да ни изтласка. Това помага да сме наоколо и да печелим още\", откровен е Роджър, който в неделя прибави 19-и Мейджър трофей във витрината си. Също рекорден осми от Уимбълдън. Тежки думи за вече не чак толкова младата вълна тенисисти в тура. Любопитно е, че в класацията по спечелени точки за годината досега Милош Раонич е на 15-о място. Кей Нишикори е 14-и. Григор се представя по-добре от тях, но е девети. 23-годишният Доминик Тийм е трети, а 20-годишният Александър Зверев е шести. Така най-младата генерация асове изпреварва към момента за сезона поколението на Димитров. И сега е по-близо до водачите във въпросното подреждане Федерер и Надал. Джокович и Мъри са съответно седми и осми. Очаква се подобно на Роджър и Рафа, двамата да преодолеят моментен спад във формата, за да са доминанти през следващия сезон.", "date": "2017.07.19", "title": "ЕКСКЛУЗИВНО! Докато Гришо се целува с Никол! Тежки думи на Федерер (СНИМКИ)"}
{"url": "http://pik.bg/%D0%B8%D1%82%D0%B0%D0%BB%D0%B8%D0%B0%D0%BD%D1%86%D0%B8-%D1%85%D0%B2%D0%B0%D0%BB%D1%8F%D1%82-%D0%BA%D0%B8%D1%82%D0%B0%D0%BD%D0%BE%D0%B2-%D0%B8%D0%BC%D0%B0-%D0%BA%D0%BE%D1%82%D0%B5%D1%88%D0%BA%D0%B8-%D1%80%D0%B5%D1%84%D0%BB%D0%B5%D0%BA%D1%81-%D0%B8-%D0%BA%D1%83%D1%80%D0%B0%D0%B6-%D0%B2-%D0%B8%D0%B7%D0%BE%D0%B1%D0%B8%D0%BB%D0%B8%D0%B5-news676474.html", "text": "Италианска медия засипа с похвали вратаря на ЦСКА Георги Китанов. Според Tuttomercatoweb.com той е \"талантът на деня\", а изданието му предрича бляскаво бъдеще. \"Георги Китанов е следващият вратар на националния отбор на България. Той има рефлекс на котка и кураж в изобилие. Лицето му е сурово и издава твърд човек, а талантът му е очевиден. Той е в списъка на всички български клубове за трансфер, но привличането му няма да е никак лесно, защото той има договор с ЦСКА, които го привлякоха, докато играеше за младежкия национален отбор. Китанов продължава растежа си и вече е сред големите звезди на Първа лига\", пише италианската медия, цитирана от \"Нов спорт\". Изданието дори сравнява вратаря на червените със стража на Борнемут - Артур Боруц, който е един добрите вратари във Висшата лига на Англия.", "date": "2017.07.19", "title": "Италианци хвалят Китанов: Има котешки рефлекс и кураж в изобилие"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B8%D1%8F-%D0%B8-%D0%B1%D0%BE%D0%B9-%D0%B2-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D1%86%D1%8A%D1%80%D0%BA%D0%BE%D0%B2%D0%B5%D0%BD-%D1%85%D0%BE%D1%80-news676463.html", "text": "Шокиращи разкрития бяха направени за германски църковен хор, в който в продължения на десетилетия е имало физически и психически тормоз, а в някои случаи – и сексуален. Най-малко 547 млади членове на момчешкия хор „Регенсбургер Домшпатцен“ са били обект на физическо насилие в период от 60 години, се казва в нов доклад. В него 49 членове на католическата църква са обвинени, че са нанасяли бой на младите момчета между 1945 година и началото на 90-те години на миналия век. „Затвор, ад, концентрационен лагер“ - по този начин жертвите описват пребиваването си в църковния хор, съобщи Би Би Си. Предполагаемите извършители е малко вероятно да бъдат подведени под наказателна отговорност. Юристът Улрих Вебер беше натоварен да разследва посегателствата срещу момчетата в хора. Някои от тях са били изнасилвани, други – бити до кръв. Униженията и побоищата са били неразривна част от обучението на хористите. Юристът разкритикува „културата на мълчанието“, която е продължила няколко десетилетия. Учители и духовници са запушвали устата на учениците, които са се страхували да споделят какво се случва в църковния хор. Улрих Вебер посочи, че предполагаемите насилници са идентифицирани, но не се очаква да бъдат повдигнати обвинения срещу тях. Престъпленията са станали твърде отдавна, за да бъдат законово издържани нови обвинения. Град Регенсбург се намира в провинция Бавария.", "date": "2017.07.19", "title": "ШОКИРАЩИ РАЗКРИТИЯ! Изнасилвания и бой в германски църковен хор"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D1%80%D0%B0%D0%B4%D0%B8%D0%BD%D0%B0-%D0%BA%D1%8A%D1%80%D0%B4%D0%B6%D0%B8%D0%BB%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B0-%D1%82%D0%B0%D0%B9%D0%BD%D0%B0-%D0%B7%D0%B0-%D0%B1%D0%B5%D0%B1%D0%B5%D1%82%D0%BE---%D0%BC%D0%B0%D0%BB%D0%BA%D0%B8%D1%8F%D1%82-%D1%85%D1%80%D0%B8%D1%81%D1%82%D0%BE-%D0%B1%D0%B8%D0%BB-%D0%BD%D0%B0-%D0%BA%D0%BE-news676460.html", "text": "Синът на Деян Донков и Радина Кърджилова е преживял опасен инцидент преди да навърши 1 годинка. Един ден бебето Христо и майка му били сами у дома си. \"Къпахме се с малкия заедно, но на излизане от банята не си бях обула чехлите и паднах с него на плочките. Деян беше на едно събитие, върна се моментално. След този случай решихме да кръстим по-бързо Христо. И го направихме на 4 юни, още преди да беше навършил 1 годинка\", призна в \"На кафе\" Радина. За майчинството тя разкри, че я е направило по-улегнала и по-смирена, но страхът й да не се случи нещо с детето й се е превърнал в ужас. Първите 3 месеца след раждането на детето били най-трудните, а на някои тънкости в майчинството я научил самият Донков, който вече има един син от актрисата Анастасия Ингилизова. \"Деян хранеше мен, аз хранех Христо, повиваше го, показваше ми някакви неща. Много трудно се възстанових от секциото. Три месеца ме болеше кръстът и добре, че Деян беше до нас. Кърмих бебето до десетия месец, но се наложи да го отбия за 3 дни\", допълни Кърджилова.", "date": "2017.07.19", "title": "БОМБА В ЕФИР! Радина Кърджилова разкри ужасяваща тайна за бебето - малкият Христо бил на косъм от фатален инцидент"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D1%88%D0%BE%D1%88-%D1%81-%D0%BF%D1%8A%D1%80%D0%B2%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%81%D0%BB%D0%B5%D0%B4-%D1%80%D0%B0%D0%B7%D0%BF%D0%B8%D1%82%D0%B0-%D0%B2-%D1%81%D0%BB%D0%B5%D0%B4%D1%81%D1%82%D0%B2%D0%B8%D0%B5%D1%82%D0%BE---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0-%D0%BE%D0%B1-news676483.html", "text": "Мирослав Боршош коментира лаконично, че е бил привлечен като обвиняем на излизане от следствието, където беше привикан днес. \"Повдигнаха ми обвинение за нецелесъобразно разходване на средствата в НДК\", заяви той. Бившият директор на НДК заяви, че не са му представени никакви доказателства и не знае на каква база са му повдигнати обвинения. \"Във вторник пред временната комисия в парламента ще бъда изслушан. Категорично заявявам, че заставам зад действията си в НДК през тези 2 години и няма от какво да се притеснявам\", каза още той. Междувременно от прокуратурата съобщиха, че специализирано звено „Антикорупция“ – СГП е привлякло в качеството на обвиняем Мирослав Боршош за нецелево разходване на средства/ чл. 254 А, ал.2 от НК/ и в умишлена безстопанственост / чл. 219 ал.3 вр. с ал.1 от НК/. Обвинението е по разследване на СЗА, образувано на 08.06.2017 г. по материали от извършена от ДАНС проверка.", "date": "2017.07.19", "title": "ИЗВЪНРЕДНО В ПИК TV! Боршош с първи коментар след разпита в следствието - ето какво каза обвиняемият по аферата \"НДК\" (ОБНОВЕНА)"}
{"url": "http://pik.bg/%D0%B7%D0%B0%D1%80%D0%B8%D1%85%D0%B0-%D1%87%D0%B8%D1%81%D1%82%D0%BE%D1%82%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D1%81-%D0%B1%D0%B8%D0%B4%D0%BE%D0%BD%D0%B8-%D1%82%D0%B5%D0%BB%D0%B5%D0%B2%D0%B8%D0%B7%D0%BE%D1%80%D0%B8-%D0%B8-%D0%B3%D1%83%D0%BC%D0%B8-%D1%81%D0%BD%D0%B8%D0%BC%D0%BA%D0%B8-news676491.html", "text": "Все повече пловдивчани носят непотребни вещи от домовете си на специализираната площадка в ОП „Чистота“, съобщи директорът на общинското предприятие Иван Стоянов. Само за два месеца тук са предадени близо 5 тона отпадъци. Най-много – 3600 кг, са обемните вещи, сред които стари дивани, шкафове, маси, столове, матраци и др., следвани от стъклените опаковки – 190 кг, текстил – 170 кг, излезли от употреба гуми – 160 кг, замърсени опаковки/опасни вещества – 150 кг, полиетилен/пластмаса – 140 кг, плоско стъкло – 120 кг, хартия – 100 кг, картон – 70 кг, луминисцентни тръби и други отпадъци, съдържащи живак – 25 кг. „Сред предадените вещи има дори уникати като първия български телевизор „Опера“, стари радиоприемници и видеоплейъри, които днес трудно могат да се видят в съвременните домакинства“, каза Иван Стоянов. Според него с популяризирането на специализираната площадка нерегламентираното изхвърляне на нетрадиционни отпадъци като мебели, дюшеци, гуми и др. край контейнерите за смет намалява значително. Същото важи и за останалите след домашни ремонти строителни материали, тъй като нараства броят на гражданите, които ги носят и изхвърлят в съдовете тип „Лодка“, разположени пред предприятието, съобщава \"Марица\".", "date": "2017.07.19", "title": "Зариха \"Чистота\" Пловдив с бидони, телевизори и гуми (СНИМКИ)"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%BA%D1%8A%D0%BC-%D0%B8%D1%80%D0%B5%D0%BD%D0%B0-%D1%83%D0%B7%D1%83%D0%BD%D0%BE%D0%B2%D0%B0-%D0%B7%D0%B0-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%B5%D0%BB%D0%BE-%D0%B1%D0%B8%D1%81%D0%B5%D1%80-news676473.html", "text": "Районната прокуратура – Пловдив е внесла в съда в Харманли обвинителен акт спрямо Ирена Узунова. Тя е обвинена за това, че в качеството си на областен управител не е изпълнила служебните си задължения, като не е предприела действия за защита на с. Бисер от бедствия.  Не е имало поддръжка и ремонтно- възстановителните работи на съоръженията, като диги, реки, дерета и други хидротехнически и защитни съоръжения, което е довело до наводнение и скъсване на язовирна стена на язовир “Иваново”. С тези си действия Узунова е изложила на опасност живота на хората. При наводнението в с. Бисер починаха и 8 души,  И. Карамфилова, 80 г., Г. Сираков, 69 г., Х. Христов, 92 г., А. Стоянов, 77 г., Л. Делева, 56 г., К. Николова, 65 г., Ж. Христов, 68 г. и В. Делев, 59 г. Според обвинителния акт, стената на язовир “Иваново” се разрушила на 6 февруари 2012 г., около 7,40 часа, в резултат на което огромни маси вода тръгнали към с. Бисер. От преливната вълна били повредени повечето от жилищните сгради в селото. Водните маси отнесли животни, различен селскостопански инвентар, голяма част от покъщнината на живущите в селото. Незабавно на място пристигнали екипи за евакуиране и оказване помощ на пострадалите. За около 30 минути прииждащата вода от язовир „Иваново“ заляла цялото село Бисер. Към момента на скъсване на язовирната стена, по пътя между село Иваново и моста към гр. Харманли, в лек автомобил пътували В. Делев и Л. Делева. Водната стихия обърнала колата по таван, тя се напълнила с вода и двамата се удавили. В резултат на преливната вълна в дома си в с. Бисер загинал А. Стоянов, който се връщал от съседите си с чувал с пясък, за да го постави за защита пред вратата на къщата си. В пристройка към дома си в селото от водната стихия загинал и Г. Сираков, който бил трудноподвижен. По време на наводнението на 6 февруари 2012 г. К. Николова и Ж. Христов били в дома си в с. Бисер. Вълната, идваща от язовира,  съборила оградата на имота им, заляла целия първи етаж на жилището и около 50 см от височината на втория. Двамата не успели да излязат от къщата и се удавили. Преливната вълна отнесла автомобила им в съседния имот. В резултат на наводнението в дома си в с. Бисер загинал и Х. Христов, който също не успял да се спаси от прииждащите водни маси. На 6 февруари 2012 г. 80-годишната И. Карамфилова била с внучката си в къщата си в с. Бисер. След скъсването на язовирната стена и наводнението на селото, много бързо нивото на навлязлата вода в първия жилищен етаж от къщата им се покачило на 220-230 см. Двете жени не могли да отворят вратата, за да стигнат до втория етаж Внучката на И. Карамфилова успяла да се качи на задния перваз на прозореца на едната от стаите в първия етаж, а възрастната жена се хванала за горната част на вратата в същата стая, но не успяла да се спаси и се удавила. Внучката останала два часа на перваза на прозореца, след което била спасена от аварийни екипи. В обвинителния акт е посочено, че преди и към момента на наводнението между община Харманли и Министерство на отбраната е имало „отрицателен“ спор за собствеността на язовир “Иваново”. Един от парцелите под язовира бил актуван като собственост на Министерството на отбраната, а другите два - на община Харманли. От извършените по делото осем съдебно-медицински експертизи става ясно, че смъртта на осемте лица - И. Карамфилова, 80 г., Г. Сираков, 69 г., Х. Христов, 92 г., А. Стоянов, 77 г., Л. Делева, 56 г., К. Николова, 65 г., Ж. Христов, 68 г., и В. Делев, 59 г. , е настъпила от удавяне.", "date": "2017.07.19", "title": "Прокуратурата с обвинение към Ирена Узунова за наводнението в село Бисер "}
{"url": "http://pik.bg/%D0%B4%D0%BF%D1%81-%D0%B8%D1%81%D0%BA%D0%B0-%D0%B4%D0%B0-%D0%BF%D1%80%D0%BE%D0%B4%D0%B0%D0%B2%D0%B0%D0%BC%D0%B5-%D0%B7%D0%B5%D0%BC%D0%B5%D0%B4%D0%B5%D0%BB%D1%81%D0%BA%D0%B8-%D0%B7%D0%B5%D0%BC%D0%B8-%D0%BD%D0%B0-%D1%87%D1%83%D0%B6%D0%B4%D0%B5%D0%BD%D1%86%D0%B8-%D0%B7%D0%B0%D1%80%D0%B0%D0%B4%D0%B8-%D0%B3%D0%BB%D0%BE%D0%B1%D0%B8%D1%82%D0%B5-%D0%BE%D1%82-%D0%B5%D1%81-news676479.html", "text": "ДПС е за продажадата на земеделски земи на чужденци без ограничения заради договора, коойто България е подписала с ЕС. Ако въведем оограничения по тази процедура, както искат от БСП, страната ни ще бъде глобена да плати 836 евро и по 600 евро на ден за всяко просрочване на отмяната на обратното решение, след като осъдителното решение влезе в сила. Това заяви Бюрхан Абазов от ДПС, който е бивш зам.-министър на земеделието и сегашен зам.-председател на земеделската комисия в парламента. Той се мотивира, че партията му е против нарушаването на основните принципи на ЕС за свободно движение на стоки и капитали и посочи, че 5-те европейски страни, в които има ограничения за продажбата на земеделски земи вече са осъдени да ги отменят. Малко преди това лидерът на БСП Корнелия Нинова обяви, че е провела консултации с всички парламентарно представени политически сили за налагането на ограничения за продажбата наа земеделски земи, което социалистите предлагат, и е получила подкрепата на колегите си с иззключение на ДПС.", "date": "2017.07.19", "title": "ДПС иска да продаваме земеделски земи на чужденци заради глобите от ЕС"}
{"url": "http://pik.bg/%D1%84%D1%80%D0%B0%D0%BD%D1%86%D1%83%D0%B7%D0%B8%D1%82%D0%B5-%D0%BF%D1%80%D0%B0%D0%B2%D1%8F%D1%82-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%B8-%D0%BE%D0%B1%D0%B8%D1%81%D0%BA%D0%B8-%D0%B8-%D0%B7%D0%B0%D1%82%D0%B2%D0%B0%D1%80%D1%8F%D1%82-%D0%B4%D0%B6%D0%B0%D0%BC%D0%B8%D0%B8-%D1%81%D1%8A%D1%81-%D0%B7%D0%B0%D0%BA%D0%BE%D0%BD-news676451.html", "text": "Президентът на Франция Еманюел Макрон удръжа на обещанието си и вчера с голямо мнозинство бе приет законопроект за борба с тероризма, съобщава \"Дойче Веле\". На първо четене документът бе приет с подкрепата на 229 сенатори, 106 гласуваха „против“. През октомври ще се проведе вотът и в долната камара на парламента – Националното събрание. равозащитни организации като „Амнести Интернешънъл“ и „Хюман Райтс Уоч“, които призоваха Париж да отхвърли закона, който - съгласно твърденията им, ограничава основните граждански свободи. Според текстовете в закона трябва да създадат условия за отмяна на режима на извънредно положение, въведен във Франция след терористичните нападения от 13 ноември 2015 г. Срокът му на действие остава в сила до 1 ноември тази година. Новият закон трябва да запази в ръцете на правоохранителните органи инструментите за борба с терористичната заплаха. В частност, той цели опростяване на процедурите за провеждане на обиски в жилищата на заподозрените, предвижда разрешение за временно закриване на джамии и молитвени домове, ако са налице съмнения, че в тях се разпространява терористична пропаганда. Не закъсняха и реакциите на п", "date": "2017.07.19", "title": "Французите правят изненадващи обиски и затварят джамии със закон"}
{"url": "http://pik.bg/%D1%88%D0%BE%D0%BA-%D0%BA%D0%B0%D0%BC%D0%B5%D0%BB%D0%B8%D1%8F-%D1%81%D0%B8-%D1%80%D0%B0%D0%B7%D0%BA%D0%BB%D0%B0%D1%82%D0%B8-%D0%B1%D0%BE%D0%BC%D0%B1%D0%B8%D1%82%D0%B5-%D0%BF%D0%BE%D0%B4-%D0%BD%D0%BE%D1%81%D0%B0-%D0%BD%D0%B0-%D0%B3%D0%B0%D0%BB%D0%B0-%D0%B8-%D1%81%D0%B5%D0%BC-%D1%81%D0%BD%D0%B8%D0%BC%D0%BA%D0%B8-18-news676480.html", "text": "Мъжката аудитория на Нова телевизия трудно издържа на гледката в студиото на Гала тази сутрин. Скандалната чалга дива Камелия пристигна за интервю при водещата във вид, който е по-подходящ за малките часове, не и за национален ефир и то в този часовия диапазон. Но СЕМ по традиция спи то това време. Скромното бюстие, с което блондинката от Чипровци цъфна, беше поне с два номера по-малко и бюстът й щедро извираше в ефира на Нова. В този си вид Камелия отговаряше на Гала на въпроси, свързани с кончината на баща й. Таткото на певицата се спомина ненадейно точно преди концерта на Лепа Брена в началото на април в Пловдив. \"Предния ден се чухме, звучеше супер. Беше много щастлив, че ще пея на една сцена с Лепа Брена. На следващата сутрин, в деня на концерта, бил кафе и издъхнал в ръцете на майка ми. Излязох да пея в негова памет, но слизайки от сцената се сринах.... \", разказа полуголата Камелия.", "date": "2017.07.19", "title": "ШОК! Камелия си разклати бомбите под носа на Гала и СЕМ (СНИМКИ 18+)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%81%D1%82%D0%B0%D0%B2%D0%B0-%D0%B3%D0%BE%D1%80%D0%B5%D1%89%D0%BE-%D0%BF%D0%BE-%D0%B0%D1%84%D0%B5%D1%80%D0%B0%D1%82%D0%B0-%D0%BD%D0%B4%D0%BA-%D0%B1%D0%BE%D1%80%D1%88%D0%BE%D1%88-%D0%B2%D0%BB%D0%B5%D0%B7%D0%B5-%D0%B1%D0%B5%D0%B7-%D0%B4%D0%B0-%D0%BE%D0%B1%D0%B5%D0%BB%D0%B8-%D0%B4%D1%83%D0%BC%D0%B0-%D0%BD%D0%B0-%D1%80%D0%B0%D0%B7%D0%BF%D0%B8%D1%82-%D0%B2-%D1%81%D0%BB%D0%B5%D0%B4-news676461.html", "text": "Мирослав Боршош влезе на разпит за скандала НДК, съобщи репортер на ПИК TV. Бившият директор на двореца ще бъде разпитан в Следствената служба и да му бъде повдигнато обвинение за начина, по който са разходвани парите за ремонта на двореца във връзка с бъдещото председателство на Европейския съвет. На влизане той остана безмълвен пред журналистите не пожела да коментира. През следващите дни по избухналия скандал предстои да бъдат разпитани и министрите Лиляна Павлова, Томислав Дончев и бившият министър на културата Вежди Рашидов. От прокуратурата съобщиха, че по разследването за злоупотреби с бюджетни средства са пристигнали около 4000 договора сключени с НДК.", "date": "2017.07.19", "title": "ПЪРВО В ПИК TV! Става горещо по аферата \"НДК\"! Боршош влезе без да обели дума на разпит в следствието (ОБНОВЕНА)"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B4%D1%8A%D0%BA-%D1%81%D0%BB%D0%B5%D0%B4-3-%D1%87%D0%B0%D0%BB%D0%B3%D0%B0-%D0%B4%D0%B8%D0%B2%D0%B8-%D0%BA%D0%BE%D0%BA%D0%BE-%D0%B4%D0%B8%D0%BD%D0%B5%D0%B2-%D0%B2-%D0%B3%D0%BE%D1%80%D0%B5%D1%89%D0%B0-%D0%B2%D1%80%D1%8A%D0%B7%D0%BA%D0%B0-%D1%81-%D0%B0%D0%B4%D0%B2%D0%BE%D0%BA%D0%B0%D1%82%D0%BA%D0%B0-news676470.html", "text": "Бизнесменът Коко Динев се е впуснал в нова гореща връзка с адвокатка след раздялата си с Емилия. Не е ясно дали именно аферата му с юристката е причина за краха в отношенията му с пайнерката. Факт е обаче, че връзката му се задълбочава и все по-често е засичан с новата жена, твърди столичен седмичник. Според наши източници, тя е на около 35 години, доста привлекателна и секси блондинка, от добро семейство и изцяло по вкуса на Динев. Двамата се познават отдавна, тъй като адвокатката се е грижила за някои от юридическите му проблеми. Всъщност, именно през нея е минала сделката по покупко-продажбата на столичния ресторант на Динев. През пролетта на миналата година бизнесменът се раздели с култовата си кръчма в кв. \"Лозенец\", която сега е собственост на бащата на Георги Станоев-Бирмата. Емилия била наясно с връзката на Динев и не се трогвала особено от факта. Певицата също има човек до себе си, миналия месец с него бе на почивка в Дубай, а както ПИК съобщи .", "date": "2017.07.19", "title": "НАПРЕДЪК! След 3 чалга диви, Коко Динев в гореща връзка с адвокатка"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%B5%D0%BD%D0%B5%D1%80%D0%B3%D0%B8%D0%B5%D0%BD-%D0%BF%D0%BE%D1%80%D1%82%D0%B0%D0%BB-%D0%BF%D0%BE%D0%B3%D0%BB%D1%8A%D1%89%D0%B0-%D0%BD%D0%BB%D0%BE-%D0%B2%D0%B8%D0%B4%D0%B5%D0%BE-news676420.html", "text": "Портал към други светове в небето над Северна Каролина погълна неидентифициран летящ обект, съобщи esoreiter.ru. Американец разказа как докато пътували по магистралата, видял НЛО и накарал жена си да го снима. Тя успяла да направи клип. На кадрите се вижда как в небето започва да трепти нещо като врата и летящият обект изчезва за миг, преминавайки през нея.", "date": "2017.07.19", "title": "НЕВЕРОЯТНО! Енергиен портал поглъща НЛО (ВИДЕО)"}
{"url": "http://pik.bg/%D0%BD%D0%BE%D0%B2%D0%BE-20-%D0%B3%D1%8A%D0%B1%D0%B0%D1%80%D0%B8-%D0%B7%D0%B0%D1%81%D0%B5%D0%BA%D0%BB%D0%B8-%D0%BA%D1%80%D0%B8%D1%81%D1%82%D0%B8%D1%8F%D0%BD-%D0%B2-%D1%80%D0%BE%D0%B4%D0%BE%D0%BF%D0%B8%D1%82%D0%B5-news676467.html", "text": "За първи път от началото на издирването на 16-годишния Кристиян, който блъсна туристи в Триград , хора сигнализираха, че момчето било забелязано в района.  Претърсването обаче не дало положителен резултат. Две жени съобщили на кмета на родопското село Цветан Славков , че забелязали момче с бяла тениска, което избягало, когато почнали да го викат. Жените били на гъби в местността \"Ажиларска река\" . Доброволци, заедно с гранични полицаи и следово куче, претърсваха до късно снощи посочения от жените район, но така и не бе открита следа от Кристиян. В селото хората вече започват да губят надежда, че момчето ще бъде открито и единственото, за което се молят, е то да бъде живо и здраво. Местите разказват, че семейството на момчето е отчаяно, а косите на бащата са побелели от стреса. Днес е 11-ият ден от издирването на ученика, който малко след полунощ на 8 юли блъсна туристи в Триград и избяга.", "date": "2017.07.19", "title": "НОВО 20! Гъбари засекли Кристиян в Родопите"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%B2%D0%BE%D0%B9%D0%BD%D0%B0%D1%82%D0%B0-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-news676422.html", "text": "Тази вечер жителите на тези и други градове в страната ще излязат на Очаква се протестът да започне в 17.30. В протестните действия ще се включат и близки и приятели на хора, загинали при катастрофи, съобщава БНТ. В София шествието ще започне от храм-паметника \"Св. Александър Невски\". Очаква се протестиращите да продължат към магистрала \"Хемус\". Протестиращите в страната ще настояват за изготвянето на , както и за създаването , който да бъде отговорен София, Пловдив, Варна, Бургас, Русе и Мездра протестират срещу войната по пътищата. национален протест \"Да спрем убийствата на пътя\". План за действие за ограничаване жертвите на пътя на държавен орган за управлението на риска от транспортните произшествия.", "date": "2017.07.19", "title": "България на протест срещу войната по пътищата "}
{"url": "http://pik.bg/%D0%BE%D0%B1%D1%80%D0%B0%D1%82-%D0%B5%D0%BA%D1%81%D0%BF%D0%B5%D1%80%D1%82-%D0%BE%D1%82-%D0%BF%D0%BB%D0%B5%D0%B2%D0%B5%D0%BD-%D1%81-%D1%80%D0%B0%D0%B4%D0%BE%D1%81%D1%82%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B0%D0%BD%D0%B8%D1%82%D0%B0-%D0%BC%D0%B5%D0%B9%D0%B7%D0%B5%D1%80-%D1%81%D1%8A%D0%BF%D1%80%D1%83%D0%B3%D1%8A%D1%82-%D0%B9-%D1%81%D0%B0%D0%BC-%D1%81%D0%B5-%D0%B7%D0%B0%D0%B4%D1%83%D1%88%D0%B8%D0%BB-%D1%81%D1%8A%D1%81-%D1%81%D0%B2-news676428.html", "text": "Културистът Николай Димов се е самозадушил със свинските опашки, пише всекидневник. Според експерт от Плевен, който е дал показания пред съд във Варна в понеделник, съпругът на Анита Мейзер е издъхнал от задушаване. Мейзер по-рано призна, че е стегнала пет от най-дебелите свински опашки на врата и крайниците на своя партньор по негово искане. В този момент той е започнала да се мята, но Анита помислила, че движенията са били част от играта му. \"Димов сам си е дръпнал опашките, за да се освободи на примките. Всички вещи лица потвърдиха това\", заяви новият адвокат на Мейзер – Петър Чалъмов. Тялото на културиста беше намерено във варненски апартамент на 14 август. Мейзер беше осъдена на три години затвор. По-късно Варненският апелативен съд върна делото за преразглеждане заради процесуални нарушения.", "date": "2017.07.19", "title": "ОБРАТ! Експерт от Плевен с радостна новина за Анита Мейзер! Съпругът й сам се задушил със свинските опашки"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D1%81%D0%B5-%D1%81%D1%82%D1%8F%D0%B3%D0%B0%D1%82-%D0%B7%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D0%B2%D0%B8%D0%B6%D1%82%D0%B5-%D0%BA%D1%8A%D0%B4%D0%B5-%D0%B8-%D0%BA%D0%BE%D0%B3%D0%B0-news676426.html", "text": ". След втория протест на полицаите в столицата, който се проведе вчера, 18 юли, шествия се организират и в други големи градове в страната. На 20 юли полицаите ще протестират във , на 25 юли - в , а на 27 юли - в . Предвидено е протестните действия да продължат и в други големи градове в страната - , , , както и в по-малки населени места. Вчерашният протест в столицата събра стотици служители на МВР в градинката при църквата \"Св. Седмочисленици\", в чието съседство се намира и Министерство на вътрешните работи. На шествието заместник-председателят на Синдикалната федерация на служителите в МВР (СФСМВР) Илия Кузманов заяви, че искането им е за Серията от регионалните протести идва близо две седмици след провеждането на националния протест от 5 юли. Припомняме, в деня на стотици полицаи се събраха пред паметника на \"Цар Освободител\" пред Народното събрани в знак на протест. На митинга от 5 юли служителите в системата на МВР също протестираха срещу ниските си възнаграждения. Тогава се акцентира и върху проблема с униформите на полицаите. Органите на реда посочиха, че задълженията на полицаите не спирали да се увеличават, но възнагражденията си оставали същите. Служителите в системата на МВР започват серия от регионални протести срещу ниските възнаграждения Варна Добрич Гоце Делчев Бургас Благоевград Перник минимално увеличение на заплатите с 15% от 1-ви юли тази година. професионалния празник на МВР", "date": "2017.07.19", "title": "Полицаите се стягат за протести в цялата страна! Вижте къде и кога"}
{"url": "http://pik.bg/%D0%B4%D0%BE%D0%B1%D1%80%D0%BE%D0%B2%D0%BE%D0%BB%D1%86%D0%B8%D1%82%D0%B5-%D1%83-%D0%BD%D0%B0%D1%81-%D0%B8%D0%B7%D1%87%D0%B5%D0%B7%D0%BD%D0%B0%D1%85%D0%B0-%D0%B8%D0%BC%D0%B0-%D0%B3%D0%BE%D0%BB%D1%8F%D0%BC-%D0%BD%D0%B5%D0%B4%D0%BE%D1%81%D1%82%D0%B8%D0%B3-news676425.html", "text": "У нас има сериозен недостиг на доброволци. Над 2800 души помагат при кризисни ситуации, но има нужда от повече спасители. Според Службата по пожарна безопасност доброволците са най-необходими в малките населени места, където няма пожарни, съобщава Би Ти Ви. „Често пъти, за да отиде пожарна кола до някое отдалечено място, са нужни 20 – 30 минути – т.е. необходимо е там да има изнесени сили, които да могат сами да поемат част от нещата“, обяснява главен комисар Николай Николов, директор на ГД „Пожарна безопасност и защита на населението“. От миналата година в населените места с до 20 хил. жители се създават доброволни отряди. В около 30 общини обаче все още няма такива структури. За доброволец може да кандидатства всеки, които е здрав, има чисто съдебно минало и кураж да помага.", "date": "2017.07.19", "title": "Доброволците у нас изчезнаха, има голям недостиг"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%B3%D0%BE-%D0%BE%D0%B1%D0%B2%D0%B8%D0%BD%D0%B8%D1%82%D0%B5%D0%BB%D0%BD%D0%B8%D1%8F-%D0%B0%D0%BA%D1%82-%D0%BD%D0%B0-%D0%B1%D0%BE%D1%80%D1%88%D0%BE%D1%88---%D0%B1%D0%B8%D0%B2%D1%88%D0%B8%D1%8F%D1%82-%D1%88%D0%B5%D1%84-%D0%BD%D0%B0-%D0%BD%D0%B4%D0%BA-%D1%81-%D0%BC%D1%8F%D1%80%D0%BA%D0%B0-%D0%BF%D0%BE%D0%B4%D0%BF%D0%B8%D1%81%D0%BA%D0%B0-%D0%BE%D1%89%D0%B5%D1%82%D0%B8%D0%BB-news676482.html", "text": "Специализирано звено „Антикорупция“ – СГП привлече в качеството на обвиняем Мирослав Боршош – бивш изпълнителен директор на „НДК- КСЦ“ ЕАД за нецелево разходване на средства/ чл. 254 А, ал.2 от НК/ и в умишлена безстопанственост / чл. 219 ал.3 вр. с ал.1 от НК/. Обвинението е по разследване на СЗА, образувано на 08.06.2017 г. по материали от извършена от ДАНС проверка. От извършените до момента действия по делото - разпити на свидетели и изготвена съдебно- счетоводна експертиза е установено следното: С решение на Министерски съвет от 03.08.2016 г. е увеличен бюджетът на Националния дворец на културата със 17 млн. лева, като средствата са били с целево предназначение – за преустройството, модернизацията и адаптирането на основната сграда на НДК за нуждите на българското председателство на Съвета на Европейския съюз през 2018 година. От събраните до момента доказателства е установено, че след получаването на средствата, в периода от 23.08.2016 г. до 31.01.2017 г. в нарушение на Закона за публичните финанси, Мирослав Боршош е разпоредил част от целевите средства – в размер на 1 718 243 лева да бъдат изразходвани за заплащане на разходи, които не са свързани с дейностите, за които са били отпуснати.  От това са настъпили вредни последици за държавата в размер на 1 718 243 лв. , което обоснова ангажиране на наказателната му отговорност за престъплението по чл. 254А, ал.2 от НК. В хода на разследването е установено, че в периода 18.09.2015г. – 27.09.2016 г.  Мирослав Боршош умишлено не е положил достатъчно грижи за управлението на повереното му имущество и от това са последвали значителни вреди за „НДК - КСЦ“ ЕАД в размер на 28 399 лв. – престъпление по чл. 219 ал.3 във вр. с ал.1 от НК. На 09.09.2015г. Мирослав Боршош е отправил искане до Министерски съвет за предоставяне на моторни превозни средства за служебни цели. В същото време НДК е разполагало с лек автомобил м. „Ситроен С4“ и с микробус м.“ Хюндай“. Въпреки това и преди да изчака решението на МС, на 18.09.2015г. Боршош като изпълнителен директор на НДК е сключил  договор при условията на оперативен лизинг за отдаване на автомобил м.“Лексус ЛС 600“ за срок от 12 месеца, за което е заплатена сумата от 14 199 лв. На 16.10.2015г. Министерският съвет е уважил искането на Мирослав Боршош от 09.09.2015г. и на „НДК-КЦС“ ЕАД е  предоставен за временно ползване и стопанисване автомобил м. „Пежо 607“. Изпълнителният директор не е прекратил договора за оперативен лизинг, а на следващата година /на 27.09.2016г./ отново е сключил договор при условията на оперативен лизинг за автомобил м.“Лексус ЛС 600“, за което отново са заплатени средства в размер на 14 199 лв. На Мирослав Боршош е взета мярка за неотклонение „Подписка“. Повдигнатите днес обвинения са начални работни обвинения. Продължава събирането на нови доказателства и анализ на целия събран доказателствен материал. Продължава анализът на плащания с бюджетни средства не за целта, за която те са били отпуснати, както и анализът на договорите с външни изпълнители, които Боршош като изпълнителен  директор е сключвал. Посоченият по – горе договор за оперативен лизинг на лек автомобил м. „Лексус ЛС 600“ е само един от тези договори. До настоящия момент са изискани всички такива договори, сключени от изпълнителния директор до месец юни 2017 година –  над 4 000 на брой. Веднага след приключването на финансовата инспекция от АДФИ, ще бъде изискан докладът от тази инспекция с оглед констатациите и изводите,  касаещи законосъобразността на проведените обществени поръчки за строителство и ремонт на сградата на НДК за нуждите на предстоящото  председателство на  Р България на Съвета на Европейския съюз през 2018 година.", "date": "2017.07.19", "title": "ПЪРВО В ПИК! Ето го обвинителния акт на Боршош - бившият шеф на НДК с мярка \"подписка\", ощетил държавата с 1,7 млн. лева! Вижте аферите с пари, коли и власт"}
{"url": "http://pik.bg/%D0%B3%D0%BD%D1%83%D1%81%D0%BD%D0%BE-%D0%BC%D1%80%D1%8A%D1%81%D0%BD%D0%BE%D1%82%D0%BE-%D0%BC%D0%BE%D1%80%D0%B5-%D0%B4%D0%BE%D0%BA%D0%B0%D1%80%D0%B2%D0%B0-%D0%B0%D0%BB%D0%B5%D1%80%D0%B3%D0%B8%D0%B8-%D0%B8-%D0%B2%D0%B8%D1%80%D1%83%D1%81%D0%B8-news676419.html", "text": "Мръсното море и излагането на слънце без защитен крем докарват алергии на хиляди туристи по плажовете ни. Диарии, алергии и летен грип също морят плажуващите, като често попадналите на някой вирус си го отнасят и долекуват у дома, като почивката им тотално се проваля, разказват самите пострадали на опашка за преглед при джипито, съобщава \"Монитор\". Причините, освен опасните слънчеви лъчи са в това, че повечето плажове по Черноморието нямат отходни санитарни места. Изливането на фекални води в морето също причинява колити, обриви и диарии, особено при по-малките туристи, чийто организъм е по-неукрепнал. „Върнахме се от морето, а дъщеря ми е цялата на петна - когато я прегледа лекар-дерматолог се разбра, че детето ми е получило алергия от мръсотията, сподели 45-годишната Наталия Петрова. Басейните, особено в по-малките хотелчета, които по-рядко се дезинфекцират, също крият рискове от обриви на къпещите се. Бяхме на почивка по Южното Черноморие и синът ми още на първия ден в басейна направи алергия - целият гръб и гърдите му се покриха със ситни пъпчици и много го сърбеше, оплака се препатила майка. „Наскоро цяло семейство дойде при мен. Вместо с тен хората се прибраха с пъпки по цялото тяло. Децата им бяха в ужасно състояние. Имаха обриви по гръбчето, шията и врата. Не можеха да търпят дрехи върху себе си“, обясняват медици и в Кюстендил. Причината най-вероятно е или мръсната вода, или слънцето. С точност не може да се каже, но не са един или двама потърпевшите. В същото време пациенти се оплакват, че джипита лекуват морски инфекции на сляпо. Хората масово се връщат от почивка с диарии, висока температура и обриви. Независимо че заразите са със сходна симптоматика, те се причиняват от различни адено-, пара- и ентеровируси, но джипитата ги церят по един и същи начин. Личните лекари не изпращат проби за микробиологични изследвания, а системата на районните здравни инспекции беше разбита от реформи и не може да осъществява пълен мониторинг върху тези неща. Така коментира проблема националният консултант по микробиология проф. Тодор Кантарджиев. Едни от тях, освен с висока температура се проявяват и с обриви по ръцете, дланите и краката, допълни водещият специалист. Като особено опасни той посочи салмонелозите и ротавирусния ентерит, в резултат на които организмът може да се обезводни много. 54 човека са се заразили и развили салмонела, ентероколити и колиентерити във Варна само за последните пет дни, показва справка на регионалната здравна инспекция. По думите на инспекторите обаче това е само малка част от инфектираните, тъй като за по-леките случаи личните лекари не изпращат биологичен материал от пациентите за микробиологични изследвания. Подобна е картината и в Бургас. Там регионалната здравна инспекция е регистрирала 27 случая с остри стомашни проблеми за по-малко от седмица. Софийската регионална здравна инспекция пък е засякла 65 чревни инфекции, от които 51 са ентероколит, 4 ротавирусен ентерит, 4 салмонелози, 5 кампилобактериоза, един е случаят на йерсиниоза. Близо половината от заболелите са хора, върнали се наскоро от морето. При стомашно-чревни неразположения трябва да се внимава за обезводняване, да се приема повече вода и течности, посъветва общопрактикуващият лекар д-р Атанас Пелтеков. Оказва се, че наред със стомашно-чревните инфекции по морето там кърлежи масово хапят по плажовете. Близо 50 са ухапаните и потърсили лекарска помощ. Членестоногите попадат там от кучетата, чайките и гларусите, крият се в пясъка и инфектират отпускарите с тежки зарази, алармираха лекари. Популацията им е завишена, тъй като естествените плажове рядко се дезинфекцират срещу членестоноги, предупредиха медиците. Шест са случаите на лаймска болест в София сред столичани, които са се върнали наскоро от море. Те са причинени след ухапване от кърлежи. Кърлежът да се извади незабавно, като се внимава да не остане част от него в тялото, посъветва д-р Атанас Пелтеков. Той препоръча на хората, които се съмняват, че могат да свършат това сами, да потърсят незабавно лекарска помощ. Три нови случая на пациенти със сифилис, един с гонорея и девет с хламидийни инфекции са регистрирани през месец юни във Варна, показват данните на РЗИ, цитирани в доклад на Националния център по обществено здраве и анализи. За щастие няма нито един случаи на СПИН/ХИВ на фона на всичките 10 за страната. За сравнение през май във Варна са регистрирани единствено няколко души с хламидийни инфекции. Практиката на здравната инспекция в морската столица сочи, че обикновено по-висок ръст на заболелите от сифилис се регистрира след летните месеци. Жертви стават както по-млади хора, така и мъже и жени между 40 и 50 години.", "date": "2017.07.19", "title": "ГНУСНО! Мръсното море докарва алергии и вируси"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%BF%D0%BE%D1%81%D0%BB%D0%B0%D0%BD%D0%B8%D1%86%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%89%D0%B5-%D0%BE%D1%82%D1%81%D1%82%D0%BE%D1%8F%D0%B2%D0%B0-%D0%B3%D0%B0%D0%B7%D0%BE%D0%B2-%D1%85%D1%8A%D0%B1-%D0%B1%D0%B0%D0%BB%D0%BA%D0%B0%D0%BD-%D0%BE%D0%B1%D0%BD%D0%BE%D0%B2%D0%B5-news676486.html", "text": "\"Тези, които се занимават по отдавна с дипломация знят, че е почти непостижимо в един ден да се направи среща с президента на Франция и в същия ден с президента на Германия. На следващия ден с канцлера на Германия\". Това заяви министър-председателят Бойко Борисов по време на срещата с посланиците у нас. Борисов допълни, че е голям оптимист по отношение на това, че берлинския процес няма да остане само на карта, а ще се реализира. По отношение на Турция, премиерът заяви, че не можем да се месим във вътрешните дела на никоя страна, но се стараем да бъдем в добри и балансирани отношения с всяка страна. \"За България споразумението с Турция за бежанците говори много добре, днес на оперативката с вътрешня министър, доклада показва, че има нула натиск на границата ни\". \"Разбрахме се с Ципрас, ако всичко върви добре, октомври да направим първа копка за интерконектора с Гърция. Тук искам добре да ни чуете че газов хъб \"Балкан\" - той е разковничето на ЕС. Изпълнява абсолютно всички изисквания на ЕС, ние бяхме най-лоялния член на ЕС, дори понякога до глупост, защото когато спряхме \"Южен поток\" всички ни притиснаха - и Путин, и Лавров. А Италия, Гърция и Турция подписаха \"Посейдон\". А ние \"Набуко\", който беше изгоден за нас беше хвърлен в канала, а никой не обясни защо\", каза още той. Той уточни, че така се е спряла диверцификацията с азерски газ. \"Турски поток\" не е случаен и е точно толкова, който поема от Русия през Украйна и България. Трябва да си си заврял главата в пясъка, за да не разбереши, че щом тръгне \"Турски поток\", спира газовия поток през България и 5-6 млрд. инвестиции в газопреносна система, отиват на вятъра и ставаме само клиент. Затова съм благодарен, че Брюксел разбра, че трябва да се направи \"Балкан\", за да си взимаме транзитните такси и съм го заявил публично пред колегите на Европейския съвет\", каза Борисов. \"80 на сто от всички компресори на Балканите са в България, американски и най-добрите, затова трябва да запазим ролята си в транзита и ще имаме успех\", посочи още Борисов и каза на посланиците да знаят това и да обясняват, когато ги попитат защо държим на газов хъб \"Балкан\". За \"Брекзит\" той посочи, че се усеща огромно напрежение с великобританските колеги. \"Като при развод на среща на двете фамилии. Не съм си го представял, но основа цел за нас е да запазим правата на българите, които са там и сме говорили с Борис Джонсън и Тереза Мей. Оттам нататък като при развод става въпрос за пари. Дано не съм лош пророк, но са много пари и мисля, че няма да се разберат\", прогнозира премиерът. „Нашите предложния са такива в ЕС, които са в абсолютен унисон и с това, което Брюксел желание, това, което е добре за Западните Балкани и разбира се, в интерес на България“, посочи Борисов и уточни, че Берлинският процес касае оста север-юг и шестте държави в Западните Балкани. Според него всяка една държава от Балканите трябва да има излаз към другите, а не да е капсулирана. Борисов посочи, че е щастлив за транспортния коридор № 8. „Още веднага бяха дадени авансите и за връзката София – Белград, имаме София–Солун, имаме София-Истанбул, имаме София – Бургас“, допълни Борисов. Той посочи, че след България председателството се поема от Австрия, а след това Румъния. По думите му тук България е важен участник в Дунавската и Черноморската стратегия. Премиерът уточни, че в началото на септември във Варна ще има смесено заседание между България и Румъния. Според него става една много добра програма за свързаност на целите Балкани\", каза още той.", "date": "2017.07.19", "title": "ПЪРВО В ПИК TV! Борисов на среща с посланиците: България ще отстоява газов хъб \"Балкан\" (ОБНОВЕНА)"}
{"url": "http://pik.bg/%D1%82%D0%BE%D0%B2%D0%B0-%D0%B5-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%BF%D0%BE%D0%BB%D0%BE%D0%B2%D0%B8%D0%BD%D0%B0%D1%82%D0%B0-%D0%BE%D1%82-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B8%D1%82%D0%B5-%D1%81%D0%B5-%D0%BA%D1%83%D0%BF%D1%83%D0%B2%D0%B0%D1%82-%D1%81%D1%8A%D1%81-%D1%81%D0%BF%D0%B5%D1%81%D1%82%D0%B5%D0%BD%D0%B8-%D0%BF%D0%B0%D1%80%D0%B8-news676431.html", "text": "Всеки втори апартамент се купува със спестени пари, пише \"Монитор\", който се позовава на представители от бранша. В същото време ипотечните кредити са изключително изгодни и дори потребители, които имат лични средства избират да изтеглят заеми. Хората предпочитат свободните средства да бъдат инвестирани на друго място, а не само в покупка на жилище. Данните на експертите показват още, че около 60-70% от клиентите са на възраст между 30 и 50 години Обикновено са семейства с деца, търсещи по-голямо жилище. Избират апартамент с поне две спални, а втората баня е задължително условие при избора им. Много от клиентите подобряват качеството на живот, като се местят в по-добро жилище.", "date": "2017.07.19", "title": "Това е истината! Половината от апартаментите се купуват със спестени пари"}
{"url": "http://pik.bg/%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%BE%D0%BF%D1%80%D1%8F%D0%BD-%D0%B4%D0%BE-%D1%81%D1%82%D0%B5%D0%BD%D0%B0%D1%82%D0%B0-news676430.html", "text": "Лудогорец Светослав Дяков Георги Дерменджиев Клаудиу Кешерю Кафу Игор Пластун Ренан Марселиньо Вандерсон Днес в 21:00 часа българският шампион приема Жалгирис в мач-реванш от втория предварителен кръг на Шампионската лига. “Орлите” загубиха първата среща в Литва с 1:2 и сега са поставени до стената. “Зелените” трябва да търсят задължителна победа довечера, ако искат да продължат напред в турнира. Евентуално отпадане със сигурност ще бъде прието доста тежко в Разград. Собственикът Кирил Домусчиев има големи амбиции и няма да погледне с добро око на подобно нещо. Наистина, Жалгирис не е толкова слаб отбор и не може да се сравнява с Милсами, който шокира “орлите” преди две години. Въпреки това очакванията към Лудогорец са високи и препъване още на старта ще си бъде голям провал. В Разград обаче се стягат само и единствено за победа. Настроението в отбора е приповдигнато и всички са убедени, че могат да обърнат нещата в своя полза. Допълнителен плюс за домакините е завръщането на капитана , който вече е напълно възстановен и се очаква да играе от първата минута. Този мач ще бъде под номер 97 за треньора на Лудогорец . 29 от тях са като старши-треньор, а останалите 68 са като помощник. Победа довечера ще му гарантира, че още през този сезон ще достигне кота 100, тъй като разградчани ще изиграят поне още 4 мача в евротурнирите. Дори и да отпаднат от Шампионската лига в третия предварителен кръг, те ще продължат участието си в Лига Европа. Отпадане довечера обаче почти сигурно ще означава уволнение за наставника. Лудогорец разполага на практика с почти същия състав, с който през миналата година се представи блестящо в Шампионската лига и за втори път се класира за груповата фаза. Играчита обаче като че ли се разглезиха и отпуснаха в последните месеци и сега им е трудно да се върнат към онази форма от миналата есен. Въпреки това е ясно, че класата в отбора я има и единствено е нужно “зелените” да имат ден, за да се разправят с далеч по-непретенциозния си съперник. Както вече стана ясно, капитанът Дяков се завръща в състава. Освен него, другата промяна в стартовите единадесет от първия мач се очаква да бъде с включването на на върха на атаката, а да мине на десния фланг. Няма да е изненада, ако има и други размествания в състава. На мястото на Георги Терзиев в отбрана може би ще започне . Останалите титуляри се очаква да бъдат на вратата и Саша, Моци и Натанаел в защита. Анисе ще партнира на Дяков в средата на терена, а и ще бъдат другите двама с по-атакуващи функции. Жалгирис пък не може да разчита на контузения Антал и наказания за този мач Шернас. Въпреки това литовският шампион пристигна в България със самочувствие и увереност, че може да отстрани разградчани. Ренан, Саша, Пластун, Моци, Натанаел, Анисе, Дяков, Марселиньо, Кафу, Вандерсон, Кешерю Витскаускас, Спийнгард, Климавичиус, Мбодж, Ваиткюнас, Благоевич, Люич, Кукис, Нюаджи, Еливелто, Атаич “Лудогорец Арена”, Разград 21:00 часа Мадс-Кристофер Кристоферсен (Дания)", "date": "2017.07.19", "title": "Лудогорец опрян до стената"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-%D0%B1%D0%BE%D0%BC%D0%B1%D0%B0-%D0%BE%D0%BF%D1%80%D0%B0%D0%B7%D0%BD%D0%B8-%D1%81%D1%8A%D0%B4%D0%B5%D0%B1%D0%BD%D0%B0%D1%82%D0%B0-%D0%BF%D0%B0%D0%BB%D0%B0%D1%82%D0%B0-news676440.html", "text": "Анонимен мъжки глас е събщил на тел. 112 за поставена бомба в Съдебната палата малко след 8 часа тази сутрин. Сградата е еваукирана, всички служители са напуснали. В момента се търси евентуално взривно устройство. Зао 9,30 часа има насрочени дела.", "date": "2017.07.19", "title": "ИЗВЪНРЕДНО В ПИК! Сигнал за бомба опразни Съдебната палата"}
{"url": "http://pik.bg/%D0%BA%D0%BE%D0%BA%D1%82%D0%B5%D0%B9%D0%BB-%D0%BE%D1%82-%D1%82%D1%80%D0%B8%D0%BB%D1%8A%D1%80-%D0%B4%D1%80%D0%B0%D0%BC%D0%B0-%D0%B8-%D0%B5%D0%BA%D1%88%D1%8A%D0%BD-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D1%84%D1%80%D0%B5%D0%BD%D1%81%D0%BA%D0%B8%D1%8F%D1%82-%D1%88%D0%B5%D0%B4%D1%8C%D0%BE%D0%B2%D1%8A%D1%80-%D0%BF%D0%B8%D1%80%D1%8A%D1%82-%D0%BD%D0%B0-%D0%B7%D0%B2%D0%B5%D1%80%D0%BE%D0%B2%D0%B5%D1%82%D0%B5-news676478.html", "text": "Истински пир за ценителите на съвременната проза предлага шедьовърът на Доминик Мезон \"Пирът на зверовете\". Очаквайте книгата в края на юли. Тя излиза с логото на издателство \"Милениум\". Изключително интересната, динамична, напрегната история със заплетена криминална загадка спира дъха и не позволява да я оставиш и за миг, докато не стигнеш до края. Нейните близо 500 страници се поглъщат ненаситно и на екс и не могат да бъдат затворени по средата. Дълбоки и противоречиви образи се преплитат в множество сюжетни линии, коя от коя по-интригуващи и драматични. Те се сменят със скоростта на сцените в холивудски екшън от най-висока класа и всеки кадър залива въображението с порой от силни усещания. Сюжетът се възприема като филм на 3Д, 4Д или друго измерение, по-сетивно и въздействащо от очакваното. В действие влизат киберспецове и хакери - в крак с най-новите проявления на престъпността. Внезапно и стряскащо се появяват кървави убийци, от чиито размазващи и картинно описани посегателства могат да се изправят косите и на най-хладнокръвния читател. Страхът пролазва по кожата, а погнусата от ужасяващо агонизиращите жертви оставя отпечатък, който не може да се изличи в продължение на дни. Романът започва с пир. Пир на зверовете. Корумпиран търговец на оръжие организира поредната пищна вакханалия в имението си. Мъжете – подкупни политици и покварени бизнесмени, носят маски на хищници, а жените-проститутки са плячката - кошутите, които ще бъдат преследвани и превърнати в любовни трофеи. Но тъкмо отворил уста за приветственото си слово, самодоволният домакин започва да се дави в кръв. Опасна отрова кара органите му да експлодират. А неговите високопоставени гости се разбягват панически, за да не се компрометират като свидетели на престъплението и съответно - присъстващи на оргията. Няколко дни по-рано покосеният милионер е получил заплашително писмо, подписано с причудливото прозвище Жудекс. Когато още един магнат понася умопомрачителното си наказание, присъдено му от опасния убиец, целият изроден държавен и полицейски апарат се изправя на нокти. Находчивият майор Роси открива, че Жудекс е образ от известни фейлетони, криещ лицето си зад птича маска и обвит в черен плащ. Това е образът, вдъхновил съвременните супер герои - Батман, Зоро, Спайдърмен, и сам по себе си е станал популярен по-късно в комикси и филми. Той е човекът, заел се раздаде възмездие на недосегаемите. Майорът осъзнава, че шефовете му са готови да го превърнат в жертвен агнец и в случай на провал в разследването той ще бъде най-удобната изкупителна жертва. За да излезе от ситуацията невредим, Роси трябва да разчисти пътя на палача към най-високите нива в държавата, разядени от порока на властта. Трябва да разбере каква е връзката на Жудекс със световните хакерски групировки и анархистки движения и защо е убеден, че скоро името му \"ще бъде легион\". Мистерията се подсилва от наказателния отряд от трима братя бразилци, сеещи смърт в стремежа да си присвоят тайнствени погребални реликви. Каква е ролята на тези обковани в тежко злато стъкленици, пълни с човешки останки? Силно оръжие в ръцете на Жудекс е компаньонката тип \"садистична господарка\" Люси. Тя задоволява извратените прищевки на богати мазохисти, като се вдъхновява от своята омраза към прослойката заради преживяно насилие в детството. Чия страна ще избере амазонката? \"Пирът на зверовете\" е пъстро сборище от герои, изкусителен коктейл от екшън и драма със задъхано темпо и блестящ стил.\", пише за романа Zone Livre. Превъзходният трилър излиза преди по-малко от две години, печелейки хвалебствията на читателите и критиката в родината на автора. Освен утвърден прозаик Доминик Мезон (1971 г.) е редактор и преводач на комикси, откъдето идва и неговото вдъхновение за мистериозния герой. Първият роман на автора - „Психопомпата“, излиза през 2011 г. и е награден с престижното отличие за дебютиращи автори „Гран При VSD”. Преди да се ориентира професионално към литературата, писателят работи като музикант и продуцент. Романът \"Пирът на зверовете\" е преведен изкусно от известната преводачка от френски и преподавател в Софийския университет \"Св. Климент Охридски\" Александра Желева. Тя успява майсторски да предаде всички нюанси на задъханото действие и колоритните герои. Изпълнената със символи и въздействаща корица, пронизана от чашата с отрова, е на талантливия художник Живко Петров.", "date": "2017.07.19", "title": "Коктейл от трилър, драма и екшън предлага френският шедьовър \"Пирът на зверовете\""}
{"url": "http://pik.bg/%D0%BF%D0%BE%D1%87%D0%B8%D1%82%D0%B0%D0%BC%D0%B5-%D0%B3%D0%BE%D0%BB%D1%8F%D0%BC%D0%B0-%D1%81%D0%B2%D0%B5%D1%82%D0%B8%D1%86%D0%B0-%D1%81%D0%B2%D0%B5%D1%82%D0%B0-%D0%BC%D0%B0%D0%BA%D1%80%D0%B8%D0%BD%D0%B0-%D0%B8%D0%B7%D0%BB%D0%B5%D0%BA%D1%83%D0%B2%D0%B0%D0%BB%D0%B0-%D1%81%D0%BB%D1%8F%D0%BF%D0%BE-%D0%BC%D0%BE%D0%BC%D0%B8%D1%87%D0%B5-news676433.html", "text": "Днес православната църква почита преподобна Макрина и преподобни Дий. Света Макрина се родила в Кападокия при царуването на Константин Велики. Родителите й се казвали Василий и Емилия. Тя била първото им дете и била най-голямата сестра на Василий Велики, Григорий Нисийски (Григорий Ниски) и на другите братя и сестри. Честните родители имали общо десет деца: четирима сина и шест дъщери. На тази първа дъщеря, преди раждането й, по Божие откровение, получено от майка й по време на сън, било дадено името Текла. Преди самото раждане майката заспала и видяла в съня си, че носи на ръце още нероденото дете. И се приближил някакъв светъл и честен мъж, погледнал ласкаво към детето и три пъти го назовал Текла, давайки да се разбере, че това дете ще бъде подражателка на целомъдрения живот на света първомъченица Текла и доброволна безкръвна мъченица. Като се събудила след това видение, Емилия родила детето и го нарекла Текла. Била постоянно при майка си като при бдителен страж на живота й, служела й усърдно, със смирение, като не се срамувала и от тези работи, които вършели робините, но работела всякаква работа заедно с тях, като че ли била една от робините. Особено след като баща й заминал при Господа, тя станала за овдовялата си майка неотстъпна прислужница и утешителка във всичките й печали и скърби. Тя се грижела усърдно за целия дом, а като най-голяма, била учителка и наставница, като втора майка, за всички останали свои братя и сестри. Когато брат й Василий, който се родил след нея, се завърнал у дома след много години учение в различни страни и започнал поради младостта си да се гордее със своята ученост, света Макрина с кротките си и боговдъхновени беседи скоро го довела до такова смирение, че той скоро презрял всичко житейско и избрал за себе си монашеския живот. Тази истинска Христова рабиня със своите душеполезни беседи обърнала към Божията любов и към чистия живот и друг, по-млад брат, на име Невкратий. Като оставил всичко, Невкратий отишъл в пустинята, където, служейки на престарелите пустинници, завършил живота си още в младите си години. По увещание на тази благоразумна девица и майка й, блажената Емилия, след като омъжила останалите си дъщери и след като пуснала на свобода робите и робините си, оставила тревогите и грижите на този суетен свят и постъпила в девически манастир, така че и двете - и майката, и дъщерята, станали Христови невести, като приели върху себе си монашеския образ. И някои от робините поискали заедно с тях да се отрекат от света и да постъпят в манастир, и всичко при тях било общо: обща келия, обща маса, общи дрехи. Всичко нужно за живота при тях било по равно. Те служели на Господа единодушно, в смирение, кротост и любов и в тях нямало нито гняв, нито завист, нито ненавист, нито презрение, нищо такова, което не би било угодно на Бога. Те били съвсем чужди на суетните желания и на тщеславието. Тяхната слава била в това, че никой не ги познавал, тяхното богатство - в нищетата, тяхната храна - въздържанието. Като отърсили от тялото, като прах, всичко земно, те устремили целия си ум само към Бога и усърдно се молели, пеели псалми и четели книги ден и нощ. Богомислието и молитвата били тяхното единствено постоянно дело и отдих от труда, а грижата и трудовете за нуждите на тялото считали за нещо маловажно и дребно, а не за истинска работа. Кой може да опише богоугодния им живот, протичал в постнически подвизи, с които те се уподобявали на ангелите? Те били като че средостение между ангелите и хората, като превъзхождали телесните хора и били равни на ангелите с чистотата и въздържанието си. Не били равни на ангелите само по това, че имали тяло, а ангелите са безтелесни. И ако някой би ги сравнил с ангелите, не би сгрешил. Облечени в тяло, те подражавали на безтелесните, като с боголюбивите си сърца предстояли заедно с тях на небето пред Бога. Такова житие водели те не малко време, а до самата старост и до смъртта си. Когато преподобна Емилия, вече на преклонна възраст, се приближавала към блажената си кончина и силите й я напуснали, при нея дошъл последният й син - Петър, който водел богоугоден живот и заедно със света Макрина се грижел за майка си по време на боледуването й. А при самото й разделяне с тялото от двете страни на постелята на умиращата седели децата й Макрина и Петър и назовавали по имена останалите братя и сестри, а тя на всички, като съкровище, оставяла своето майчино благословение. После, като поставила едната си ръка върху Макрина, а другата - върху Петър, тя казала, обръщайки се към Господа: - На Тебе, Господи, отдавам начатък и десятък от плодовете на моята утроба: начатъкът е първородната ми дъщеря, а десятък - този последен син! Във Вехтия Завет Ти си заповядал да Ти принасят начатък и десятък от плодовете. Нека те Ти бъдат благоприятна жертва и нека слезе върху тях Твоята благодат. С тези думи тя предала святата си душа в Божиите ръце. Децата погребали с чест майка си, като положила тялото й в гроба на своя баща, при мощите на нейния съпруг: така се разпоредила тя преди смъртта си. Известно време след това свети Василий Велики бил ръкоположен за архиепископ на Кесария кападокийска и посветил в свещенически сан своя брат Григорий (наричан Нисийски), а също поканил при себе си и другия си брат - Петър, и го причислил към църковния клир. Като разбрала това, света Макрина се зарадвала в душата си. След девет години тя отново чула за свети Василий, (но този път) че се е преставил в Господа и горчиво се опечалила, скърбейки не толкова за смъртта на родния брат, колкото за това, че е угаснало такова светило на Църквата и е паднал такъв стълб на благочестието. После наближило времето на заминаването при Бога и на самата света Макрина. На погребението се стекли много хора. Те не били поканени от никого, а били събрани от Бога. Всички плачели с глас. Хората много се притискали, като се опитвали да се докоснат до раката с мощите на светицата и поради теснотата донесли мощите до гроба с голям труд. Положили я в гроба на родителите й, до мощите на нейната майка: така наредила тя, за да почиват заедно телата на тези, които прекарали живота си заедно. От чудесата й свети Григорий, неин брат и автор на житието й, споменава само това, при което преподобната, още приживе, излекувала едно момиче, което било сляпо с едното око (то имало перде на окото), като целунала момичето по болното око: от целувката на нейните свети устни пердето изчезнало и окото започнало да вижда добре.", "date": "2017.07.19", "title": "Почитаме голяма светица! Света Макрина излекувала сляпо момиче"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D0%B5%D0%BE%D1%80%D0%B3%D0%B8-%D0%BA%D0%B0%D0%B4%D0%B8%D0%B5%D0%B2-%D1%81-%D0%BE%D1%81%D1%82%D1%80%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%B7%D0%B0-%D0%BD%D0%B4%D0%BA-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B5-%D0%BF%D0%BE%D0%B4%D1%81%D1%8A%D0%B4%D0%B8%D0%BC-news676438.html", "text": "\"Томислав Дончев трябва да е подсъдим! Какво означава 4 пъти да получава писмо за НДК и да си затваря очите\", заяви бившият независим депутат Георги Кадиев пред Би Ти Ви. Той добави, че ролята на Дончев в този скандал, може да бъде сравнена с тази на Иван Искров и подуправителя на БНБ, които са проспали фалита на КТБ. На въпрос, как би коментирал действията на служебния министър Деница Златев, която с подписа си е освободила от отговорност Мирослав Боршош, Кадиев заяви: \"Освобождаването обикновено се прави по доклад на самото дружество. Този доклад се прави от директора, грешка е, че принципала не се е заровил, но тя не е имала достатъчно време, което не я оправдава, но дава някакво обяснение\". На въпрос, кой може да е взел парите от НДК, Кадиев запита, как може един министър да обвинява, премиера да връща директора и припомни, че има ясни и неоспорими данни за писмо от 2015 година от директор на НДК ( ), който след това е освободен, а променят и принципала. бел.ред. - Оли Груева, Вижте в ОЩЕ ПО ТЕМАТА", "date": "2017.07.19", "title": "ИЗВЪНРЕДНО! Георги Кадиев с остра реакция за НДК: Томислав Дончев трябва да е подсъдим"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D1%81%D1%8A%D0%B4%D0%B5%D0%B1%D0%BD%D0%B0%D1%82%D0%B0-%D0%B2%D0%BB%D0%B0%D1%81%D1%82-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news676415.html", "text": "Депутатите гласуваха на първо четене и промени в Закона за съдебната власт, които въвеждат отстраняване от длъжност на магистрати във всички случаи на обвинение за тежко умишлено престъпление от общ характер. Предлага се всички магистрати, а не само новоназначените, да подават декларация, в която да се разкриват техните дейности и членства, което цели да се гарантира независимостта и равнопоставеността на магистратите. Освен това, тази седмица н Парламентът променя закона за съдебната власт. Ето какво още ще решават депутатите през тази пленарна седмица: Промените бяха приети с 116 гласа „за“, 6 „против“ и 52 гласа „въздържал се“. Според промените всички магистрати, а не само новоназначените, трябва да подават декларация, в която да се разкриват техните дейности и членства, което цели да се гарантира независимостта и равнопоставеността на магистратите. Въвеждат се гаранции за свободата на професионално сдружаване на магистратите и се предвижда съсловните организации да не могат да упражняват дейност различна от тази, насочена към защитата на професионалните им интереси, както и се предлага в такива организации да членуват единствено лица, които са действащи магистрати. Предвиждат се промени във финансирането и в начина на формиране на имуществото на сдруженията с идеална цел, създадени от съдии, прокурори и следователи, както и на професионалните организациите на съдебните служители. С оглед особеностите на тяхната професия се предвижда източници на финансиране да бъдат само членски внос, имуществени вноски и дарения от техните членове. От доклада на правна комисия стана ясно, че ПГ на ГЕРБ ще направи предложение между първо и второ четене относно финансирането на съсловните магистратски организации по проекти по европейски програми и фондове на ЕС и на Европейското икономическо пространство. ародните представители ще разгледат на първо четене промени в Закона за околната среда, които предвиждат обжалването на решенията за Оценка на въздействието на околната среда (ОВОС) да бъде само на една инстанция. Промените целят съкращаване на времето за процедиране и влизане в сила на изграждането на обекти с национално значение, избягване на дългите и тежки процедури по обжалване и отпадане на касационния контрол. Въвежда се и особено съдебно производство, което трябва да приключи в срок до шест месеца от подаване на жалбите.", "date": "2017.07.19", "title": "ИЗВЪНРЕДНО В ПИК TV! Депутатите променят Закона за съдебната власт (ОБНОВЕНА)"}
{"url": "http://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%B7%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B4%D0%BE%D0%B3%D0%BE%D0%B2%D0%BE%D1%80%D1%8A%D1%82-%D0%B5-%D0%B4%D0%BE%D0%B1%D1%8A%D1%80-%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%82%D0%B5-%D0%B8%D0%BD%D1%82%D0%B5%D1%80%D0%B5%D1%81%D0%B8-%D0%BD%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0--news676434.html", "text": "„Телеграф“. Говорейки пред парламентарната комисия за външни работи за Договора за добросъседство с България, министър-председателят на Македония Зоран Заев подчерта, че наличието на такъв би означавало затваряне на открит въпрос, който страната има с източната си съседка, пише скопското електронно издание „Няма да е краят на света, ако не го подпишем, но би било чудесно, ако това се случи“, заяви премиерът, изразявайки увереност, че сделката е добра за Македония и ще бъде подписана на 2 август, Илинден. „Договорът е добър за националните интереси на Република Македония. От държава с проблеми, ставаме държава, която решава проблемите. С договора правителството още веднъж потвърждава уникалността на македонския народ, македонския език и македонската идентичност. В договора няма дилеми, че става дума за две държави, два езика и два народа“,заяви Заев.", "date": "2017.07.19", "title": "Зоран Заев за договора с България: Договорът е добър за националните интереси на Република Македония"}
{"url": "http://pik.bg/%D0%BD%D0%B0%D0%B4%D1%8A%D1%85%D0%B2%D0%B0%D1%82-%D0%B1%D0%BE%D1%82%D0%B5%D0%B2-%D1%81%D1%8A%D1%81-%D0%B7%D0%B0%D0%B2%D0%B8%D1%88%D0%B5%D0%BD%D0%B8-%D0%BF%D1%80%D0%B5%D0%BC%D0%B8%D0%B8-news676439.html", "text": "Ботев (Пловдив) Маритимо Футболистите на ще играят за завишени премии в реванша с Бейтар (Йерусалим) утре. Мачът е от 20:30 часа на стадион “Лазур” в Бургас. Ръководството на “канарчетата” е обявило пред играчите, че ще останат доволни, ако елиминират тима от Израел. Според запознати “жълто-черните” ще приберат по над 3000 лева на човек, ако се доберат до третия квалификационен кръг на Лига Европа. Както е известно, там Ботев трябва да срещне португалския . Вчера президентът Ангел Палийски е посетил тренировката на тима на базата в Коматево. Шефът е раздал заплати на играчите за юни. Така те ще тръгнат днес за Бургас с пълни джобове. по този начин Палийски се надява футболистите да имат още по-голяма мотивация да стигнат до успеха.", "date": "2017.07.19", "title": "Надъхват Ботев със завишени премии"}
{"url": "http://pik.bg/%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%8E%D0%BD%D0%B0%D0%B9%D1%82%D0%B5%D0%B4-%D1%81%D0%B5-%D0%B2%D0%BA%D0%BB%D1%8E%D1%87%D0%B2%D0%B0-%D0%B2-%D0%B1%D0%B8%D1%82%D0%BA%D0%B0%D1%82%D0%B0-%D0%B7%D0%B0-%D0%B2%D0%B5%D1%80%D0%B0%D1%82%D0%B8-news676414.html", "text": "Манчестър Юнайтед се включва в битката за халфа на Пари Сен Жермен Марко Верати. Според информация на “Тутомеркатоуеб”, Жозе Майорга, който е един от най-важните скаути на “червените дяволи”, е имал разговори с представители на италианеца. Твърди се, че англичаните вече седем месеца следят този играч и обмислят дали да пратят оферта за него. Жозе Моуриньо има огромно желание да вземе този футболист в състава си, като в същото време Манчестър Юнайтед е един от малкото клубове, който може да си позволи да плати исканите от ПСЖ пари за него. В последните седмици упорито се говори, че Верати е пред трансфер в Барселона, но до момента официално няма сделка между двата клуба, предава Спортал. Смята се, че причината за това е, че от ПСЖ искат 80 милиона евро за халфа, докато каталунците опитват да свалят цената му.", "date": "2017.07.19", "title": "Манчестър Юнайтед се включва в битката за Верати"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D1%81-%D0%BE%D1%81%D1%82%D1%8A%D1%80-%D0%B2%D1%8A%D0%BF%D1%80%D0%BE%D1%81-%D0%BA%D1%8A%D0%BC-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80---%D0%BA%D0%B0%D0%BA%D0%B2%D0%BE-%D0%B7%D0%BD%D0%B0%D1%87%D0%B8-%D0%B7%D0%B0-%D0%BF%D1%80%D0%B8%D0%BC%D0%B5%D1%80-news676427.html", "text": "Исканията ни са увеличение на основните възнаграждения с минимум 15% и нов закон за вътрешните работи в рамките на една година. Допълнително ще поставим и искане за пдообряване на условията на труд. Това каза в сутрешния блок на Нова телевизия зам.-председателят на Синдикалната федерация на служителите в МВР Илия Кузманов. Полицаите зададоха остър въпрос на вътпрешния министър Валентин Радев - какво значи \"за пример\". Радев няколко пъти коментира, че служителите трябва да са за пример и изтъкна, че някои от тях са. \"Само да не сме за резил\", заядоха се с шефа на МВР от синдикатите \"Добре е ръководството на МВР да създаде такива условия на труд, че да не изглеждат те за резил\", посочи Кузманов. Служител на МВР разказа пред камерата, че колегите му не са получавали униформи от 6 г., а патрулните автомобили са на 17 г. \"Налага се сами да си купуваме униформи и други необходими за работата ни пособия, за което на годишна база разходите ни възлизат на около 800 лв. Ние трябва да обслужваме и собствените си семейства. Просто изнемогваме вече\", заяви полицаят.", "date": "2017.07.19", "title": "ГОРЕЩА ТЕМА! Полицаите с остър въпрос към вътрешния министър - какво значи \"за пример\"!"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%BE%D0%B8-%D0%B1%D0%B8%D0%BB%D0%BA%D0%B8-%D0%B1%D0%BE%D1%80%D1%8F%D1%82-%D1%81%D1%82%D1%80%D0%B5%D1%81%D0%B0-news676402.html", "text": "Голяма част от симптомите на стреса и тревожността са идентични: напрежение, емоционална нестабилност, проблеми с дишането и др. Тези състояния често провокират употребата на цигари, алкохол и други вещества. Постоянният стрес, както и тревожността повишават отделянето на хормона кортизол, който причинява хормонален дисбаланс. Това може да доведе до сериозни здравословни проблеми или хронична умора. При подобни състояния се препоръчват практикуването на йога и медитация, физическа активност. Тези състояния могат да бъдат преодолени и чрез употреба на билки. Предлагаме ви шест билкови алтернативи, които са показали много добри резултати за облекчаване симптомите на стреса и тревожността: вероятно е най-добре познатата билка, която помага при борбата със стреса и напрежението. Тя се използва още в далечното минало за облекчаване на психически състояния. Проучване дори установява, че жълтият кантарион е ефективен за облекчаване симптомите на депресия колкото и медикамента прозак. е много полезна билка при чувство на безпокойство. е друго растение, познато като мощен релаксант за нервната система. Билката е одобрена от германските регулаторни органи за третиране на нарушения на съня, чувство на безпокойство. Пасифлора също така съдържа антиоксиданти и има противовъзпалителни и противоракови свойства. е следващата билка, която трябва да си набавим в случай на стрес и напрежение. Тя нормализира нивата на кръвната захар и стимулира надбъбречните жлези. Смята се също така, че има свойството да успокоява ума. са други често използвани билки при безсъние и тревожност. Те облекчават също така и симптомите на стрес и действат релаксиращо, предава Марица.бг.", "date": "2017.07.19", "title": "Вижте кои билки борят стреса"}
{"url": "http://pik.bg/%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%BF%D0%B5%D1%82%D1%80%D0%BE%D0%BB%D0%B0-%D1%81%D0%B5-%D0%BF%D0%BE%D0%B2%D0%B8%D1%88%D0%B0%D0%B2%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%BF%D0%B0%D0%B4%D0%B0-%D0%BD%D0%B0-%D0%B8%D0%B7%D0%BD%D0%BE%D1%81%D0%B0-%D0%BE%D1%82-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-news676363.html", "text": "Reuters. Цената на петрола се повиши заради спада на износа на суровината от Саудитска Арабия. Цената на петрола марка „Брент“ се е повишила с 42 цента до 48,84 долара а барел, предаде „Саудитска Арабия демонстрира намаляване на износа, така че от това следва мъничко покачване“, заяви Тони Хедрик, анализатор на петролния пазар. Износът на петрол на Саудитска Арабия през май е бил 6,924 млн. барела дневно, докато през април е бил 7,006 млн. на ден. Споразумението на ОПЕК с Русия и с другите страни извън организацията за намаляването на добива до март 2018 г. досега не успяваше да увеличи цените. Фокус", "date": "2017.07.19", "title": "Цената на петрола се повишава заради спада на износа от Саудитска Арабия"}
{"url": "http://pik.bg/%D0%BA%D1%80%D0%B0%D0%B9-%D0%B8%D1%80%D0%B5%D0%BD%D0%B0-%D0%BC%D0%B8%D0%BB%D1%8F%D0%BD%D0%BA%D0%BE%D0%B2%D0%B0-%D0%BD%D0%B5-%D1%89%D0%B5-%D0%B8-%D0%B4%D0%B0-%D1%87%D1%83%D0%B5-%D0%B7%D0%B0-%D0%BF%D0%BE%D0%B2%D0%B5%D1%87%D0%B5-%D0%B4%D0%B5%D1%86%D0%B0-%D0%BC%D0%BE%D0%B4%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D1%85%D0%B0%D0%BF%D1%87%D0%B5%D1%82%D0%B0-%D1%81%D0%BB%D0%B5%D0%B4-%D0%BF%D0%B5%D1%82%D0%B0%D1%82%D0%B0-%D1%80%D0%BE%D0%B6%D0%B1%D0%B0-news676380.html", "text": "Ирена, която забременя с първото си дете едва на 15, е заявила пред наши близки, че може да помисли за шесто дете едва след 7-8 години. Дотогава иска да си почине от грижите за всички деца, въпреки, че разчита на помощта на бавачки и на роднини. След раждането на малката Виктория Милянкова изпаднала и в депресия заради скоростните промени в личния й живот. Докато бившият й Чолата беше съден за сводничество, тя срещна нова любов. Тогава блондинката преценила, че е по-добре да се раздели с Чолов, вместо да кара децата да му ходят на гости в пандиза. Бившата жена на Росен Чолов - Ирена Милянкова, се е отказала от идеята да има повече деца. След като миналата година роди петата си рожба от новия си спътник в живота - Никола, манекенката започнала да пие противозачатъчни. Преди да прибегне към хапчетата, хубавицата обмисляла и идеята да си сложи спирала Антибебе.", "date": "2017.07.19", "title": "КРАЙ! Ирена Милянкова не ще и да чуе за повече деца, моделката на хапчета след петата рожба"}
{"url": "http://pik.bg/%E2%80%9E%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%B8%D0%B9-%D0%BA%D0%BE%D0%BC%D1%81%D0%BE%D0%BC%D0%BE%D0%BB%D0%B5%D1%86%E2%80%9C-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%BE%D1%82%D0%BB%D0%B8%D1%87%D0%BD%D0%B8%D0%BA-%D0%BF%D0%BE-%D0%BF%D1%80%D0%BE%D0%B4%D0%B0%D0%B6%D0%B1%D0%B0-%D0%BD%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-news676403.html", "text": "„Московский комсомолец“, цитиран от Фокус. През юни 2017 г. в България са продадени 3206 нови автомобила, което съставя ръст с 31,4% в сравнение с аналогичния период преди година. За това свидетелстват данните на Асоциацията на европейските автомобилни производители, пише В ЕС по-добри резултати има едва в четири страни Румъния (47% ръст), Кипър (+46%), Литва(+40,6%) и Естония (+33,7%). Влияние върху ръста на продажбите на новите автомобили в България оказват поръчките на автомобили за държавните служби, както и реекспортът. Поради факта, че цените на някои автомобили в България са по-ниски, чужденците и чуждестранните компании и купуват в балканската държава.", "date": "2017.07.19", "title": "„Московский комсомолец“: България е отличник по продажба на автомобили"}
{"url": "http://pik.bg/%D0%BC%D0%BE%D0%BD%D1%82%D0%B5%D0%BB%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D0%BD%D0%B8-%D1%86%D0%B5%D0%BB-%D0%B5-%D0%B4%D0%B0-%D1%81%D0%B5-%D0%BA%D0%BB%D0%B0%D1%81%D0%B8%D1%80%D0%B0%D0%BC%D0%B5-%D0%B7%D0%B0-%D0%B3%D1%80%D1%83%D0%BF%D0%B8%D1%82%D0%B5-%D0%BD%D0%B0-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-news676401.html", "text": "Треньорът на Милан Винченцо Монтела сподели впечатленията си след контролата между “росонерите” и Борусия (Дортмунд) (1:3). Той заяви, че е доволен от изявите на неговия тим в защита, освен това той коментира и предстоящото участие на отбора в Лига Европа, новите попълнения и други интересни теми. “Резултатът е ме интересува. Бяхме близо до изравняването през втората част. Доволен съм от старанието на отбора в защита като цяло. Виждам, че играчите са уверени в това, което правят. Реагирахме добре през второто полувреме. Все още ни липсват доста играчи, така че има къде да се подобряваме”. “Вече гледаме с очакване към първия мач на 27 юли. Тогава все още няма да бъдем в оптимална форма, но тренираме усърдно, за да се подготвим за този мач”. “Не мога да използвам всички нови, тъй като много от тях ще се присъединят чак в сряда. Кесие е първият от тях, затова той игра 90 минути”. “Ще тренираме всеки ден до мача с Байерн (Мюнхен). Утре Бонучи, Конти, Андре Силва и Билия ще се присъединят към нас. Ще преценим в какво състояние е всеки от тях и тогава ще решаваме кой колко ще играе”. “Разполагам с доста играчи и всеки ден ги гледам как тренират. Отворени сме към различни тактически решения. С Бонучи можем да играем и с трима в защита. Не мога да кажа нищо конкретно в този момент от подготовката”. “Ще участваме в три различни турнира. Първата задача е да се класираме за групите на Лига Европа, след това ще мислим за Серия “А” и за Купата на Италия”. Спортал", "date": "2017.07.19", "title": "Монтела: Първата ни цел е да се класираме за групите на Лига Европа"}
{"url": "http://pik.bg/%D0%BC%D0%BE%D1%85%D0%B0%D0%BC%D0%B0%D0%B4-%D0%B4%D0%B6%D0%B0%D0%B2%D0%B0%D0%B4-%D0%B7%D0%B0%D1%80%D0%B8%D1%84-%D0%B8%D1%80%D0%B0%D0%BD-%D1%89%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%B0%D0%BA%D0%BE-%D1%8F%D0%B4%D1%80%D0%B5%D0%BD%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81-%D0%BD%D0%B5%D0%B3%D0%BE-%D0%B1%D1%8A%D0%B4%D0%B5-%D0%BD%D0%B0%D1%80%D1%83%D1%88%D0%B5%D0%BD%D0%BE-news676361.html", "text": "Tehran Times. Иранският външен министър Мохамад Джавад Зариф предупреди президента на САЩ Доналд Тръмп и правителството му, че Техеран има възможността да премахне ограниченията върху ядрената си програма в случай, че Иранското ядрено споразумение бъде нарушено, пише „Ако бъде допуснато сериозно нарушение или каквото според споразумението се нарича съществено неизпълнение, тогава Иран има и други възможности, включително и излизане от споразумението“, заяви Зариф. Ядреното споразумение бе подписано между Иран от една страна и САЩ, Великобритания, Франция, Германия, Китай, Русия и ЕС на 14 юли 2015 г. „Както сме казвали и преди, ние желаем споразумението да бъде основа, а не покрив. Но за да може то да служи като солидна основа, ние искаме да сме сигурни, че задълженията от всички страни са напълно приложени. Ако получим това, то ние ще имаме възможност за допълнителен прогрес“, посочи министърът, цитиран от Фокус.", "date": "2017.07.19", "title": "Мохамад Джавад Зариф: Иран ще отговори, ако ядреното споразумение с него бъде нарушено"}
{"url": "http://pik.bg/%D1%81%D1%82%D0%B0%D0%B2%D0%B0-%D0%B3%D0%BE%D1%80%D0%B5%D1%89%D0%BE-%D0%BC%D0%B0%D1%80%D0%B5%D1%88%D0%BA%D0%B8-%D0%B8%D0%B7%D1%80%D0%B5%D0%B2%D0%B0-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0-%D0%BD%D0%B0-%D0%B3%D0%BB%D0%B0%D0%B2%D1%87%D0%B5%D0%B2-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B2%D0%BE%D0%BB%D1%8F-%D0%BE%D1%82%D1%81%D0%B5%D1%87%D0%B5-%D0%B8%D1%81%D0%BA%D0%B0%D1%82-%D0%BC%D0%B5-%D0%BD%D0%B0-%D0%BA%D0%B0%D0%B8%D1%88%D0%BA-news676429.html", "text": "\"Лягам и ставам с тази прокурорка, тя знае всичко за мен. Всичко това се прави, за да се очерня името ми. Това заяви лидерът на \"Воля\" Веселин Марешки по повод воденото разследване срещу него за рекет и изнудване. Бизнесменът дори донесе в студиото огромна снимка на прокурорката, която води обвинениението срещу него. Водещият Антон Хекимян го помоли да прибере снимката, а Марешки нарече обвинението срещу него като \"пасквил\" и отново прочете част от документите. Според Марешки в момента му се повдига обвинение, за да се държи на каишка, защото щели отново да искат оставката на Димитър Главчев и им трябват гласове. \"От доказателствата по делото не може да се направи констатация Веселин Марешки да е извършил престъпление\", цитира бизнесменът част от старо обвинение срещу него, което е било прекратено. \"Да не станат пък сега голяма част от депутатите на ГЕРБ клиенти на прокуратурата, по това време в голямата си част те са управлявали\", заяви бизнесменът. \"Ще искаме оставката на Главчев, защото този човек е сложен там да спазва правилата. Преди седмица си позволи на председателския съвет да каже \"Какво ще правим с Марешки\", всички бяха в ступор. \"Много хора ме питат как има обвинение, пък е зам.-председател на парламента\", като разбра, че няма никаква подкрепа от парламентарно представените партии и каза, че ще видим, кой толкова се вълнува\", заяви Марешки по повод оставката на Главчев. Марешки заяви, че има двоен стандарт, защото от друга страна Делян Добрев, който също е клиент на прокуратурата е председател на енергийната комисия. \"Или пазаруваш от нас или отваряме до теб аптеки. много сериозен дъмпинг ако го следваш фалираш, ако го не го следваш пак фалираш.\" Това пък заяви един от потърпевшите, който пожела анонимност. Марешки пък се задучи как така стана, че цяла България знае, а пък не е имало жалба. Той определи всичко това като слух и попита, как може някои от тези хора да са в семейни отношение с висши прокурори и да не са подавали сигнали. \"Един от замесените, който е давал показания по делото е в семейни отношения с прокурор\", заяви Марешки, но не пожела да каже кой е този прокурор. Той призова обвинителите да прекратят този цирк. На въпрос, защо не каже на главния прокурор Сотир Цацаров кой го заплашва и го притиска да се откаже от горивата, Марешки заяви, че няма доверие на прокуратурата и призова самият главен прокурор да каже на свой ред, кой е спретнал срещу него аферата \"ЦУМ Гейт\". По повод публикации, че е влязъл в завера с Христо Иванов, тъй като предлага негови хора за членове на ВСС, бизнесменът реагира остро: \"Да обвиняваш \"Воля\" в задкулисие е върхът е на безсилието. Същите тези хора казваха, че съм пудел на Цацаров и Борисов, сега пък казват другото. Виждам разводняване и отласкване на общественото внимание\". \"Докато са ме слушали са разбрали, че един висш общински съветник на ГЕРБ ме е рекетирал, има го това в записите, обаче удобно са го пропуснали\", заяви още лидерът на \"Воля\", като не пожела да каже името на този съветник. На въпрос, как се оправя с 90 млн. лв заеми, Марешки посъветва да видят активите, които стоят насреща. \"Не се притеснявайте, банките в момента се съревновават кой да ме кредитира, защото насреща има три повече активи от 20-те процента\", отсече аптечният бос. На въпрос дали има вариант да закрият партия \"Воля\", тъй като предната още не е закрита, Марешки заяви, че няма такова притеснение и даде заявка, че на следващите избори ще се представят още по-добре.", "date": "2017.07.19", "title": "СТАВА ГОРЕЩО! Марешки изрева за оставка на Главчев! Лидерът на \"Воля\" отсече: Искат ме на каишка в парламента"}
{"url": "http://pik.bg/%D0%BC%D1%8A%D1%80%D0%B8-%D0%B8-%D0%B0%D1%81%D1%82%D0%B0%D0%BD%D0%B0-%D0%BD%D0%B0%D0%BF%D1%80%D0%B5%D0%B4-%D0%B2-%D1%88%D0%BB-%D1%81%D0%BB%D0%B5%D0%B4-13-%D0%B8-%D0%BC%D0%B0%D1%87-%D0%B1%D0%B5%D0%B7-%D0%BF%D0%BE%D1%80%D0%B0%D0%B6%D0%B5%D0%BD%D0%B8%D0%B5-%D0%B2-%D0%B5%D0%B2%D1%80%D0%BE%D1%82%D1%83%D1%80%D0%BD%D0%B8%D1%80%D0%B8%D1%82%D0%B5-news676406.html", "text": "Българският старши треньор Станимир Стоилов изведе Астана до третия квалификационен кръг на Шампионската лига. Първенецът на Казахстан завърши 1:1 срещу гостуващия Спартакс Юрмала (Латвия) в реванша, но след победата с 1:0 в първия мач продължава напред, предава Спортал. Патрик Твумаси откри резултата за домакините в 59-ата минута, а 13 минути по-късно Едгарс Варданянс изравни при едно от малкото положение за латвийците в срещата. Астана записа 13-и пореден мач без поражение като домакин в Евротурнирите. В третия квалификационен кръг на турнира футболистите на Мъри Стоилов почти сигурно ще играят срещу Легия Варшава (Полша), който по-късно днес приема ИФК Мариехамн (Финландия) с аванс от 3:0 първия двубой.", "date": "2017.07.19", "title": "Мъри и Астана напред в ШЛ след 13-и мач без поражение в евротурнирите"}
{"url": "http://pik.bg/%D0%BF%D0%B8%D0%B9%D1%82%D0%B5-%D1%82%D0%BE%D0%B2%D0%B0-%D0%BF%D1%80%D0%B5%D0%B4%D0%B8-%D1%81%D1%8A%D0%BD-%D0%B8-%D1%81%D0%B5-%D1%81%D1%8A%D0%B1%D1%83%D0%B6%D0%B4%D0%B0%D0%B9%D1%82%D0%B5-%D1%81-%D0%BF%D0%BE-%D0%BC%D0%B0%D0%BB%D0%BA%D0%BE-%D1%82%D0%B5%D0%B3%D0%BB%D0%BE-%D0%B2%D1%81%D0%B5%D0%BA%D0%B8-%D0%B4%D0%B5%D0%BD-news676371.html", "text": "Уникален начин за отслабване с мед и канела носи огромна удовлетвореност на всеки, който е започнал този хранителен режим. За кратко време всеки един от вас ще се отърве от няколко килограма, в зависимост от продължителността на диетата. Комбинацията от мед, канела и джинджифил е способна да сътвори чудеса с вашето тяло. Нормално е да преминавате през различни етапи от живота си, а зимните дни да качвате повече килограми. Пролетта и лятото са идеално време за стартиране на диети. Домашен мед в комбинация с канела доказано нормализира обмяната на веществата. Отслабване с мед и канела всъщност се обяснява с мощните антипаразитни свойства на двата продукта. По отделно те също са изключително полезни, но когато се смесят, са способни на истински чудеса. За целта се смесват две части мед и една част канела. Нужна ви е канела на прах. Тя се залива с вряла вода и се оставя за близо 30 мин (покрийте я с кърпа). За един литър вряла вода се слагат 2 супени лъжици мед и 1 лъжица канела. След като се убедите, че канелата е изстинала, добавяте мед и оставяте в хладилник за период от една вечер. Приема се два пъти на ден по половин чаша – сутрин преди закуска и вечер преди да си легнете. Освен, че ще отслабнете, вие ще се пречистите и ще се почувствате страшно добре. Много хора успяха, ваш ред е! Отслабване с мед и канела би могло да се съчетае с приема на джинджифил. Правите чай от джинджифил и малко канела. Ето как се прави питието: Нужда ви е каша обезмаслен кефир. Слагате 1/2 чаена лъжица канела и джинджифил, също така една щипка червен пипер. ВАЖНО: Не заменяйте кефир с вода, защото би могло да се получи раздразнение на стомаха. Кефира всъщност го предотвратява. Отслабване с мед и канела е отличен начин да се отървете от килограмите, които ви пречат. Резултатите са удивителни! zajenata.bg", "date": "2017.07.19", "title": "Пийте това преди сън и се събуждайте с по-малко тегло всеки ден!"}
{"url": "http://pik.bg/%D1%85%D1%8A%D1%80%D0%B2%D0%B0%D1%82%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B5-%D0%BF%D1%80%D0%B8%D0%B5-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80%D0%B0-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-news676404.html", "text": "„Макфакс“. Хърватският министър Андрей Пленкович заяви, че не приема оставката на вицепремиера и министър на отбраната Дамир Крстичевич, предложена заради лошото справяне с големия пожар край Сплит, предаде македонската медия „Този пожар беше интересен на медиите, защото се случва рядко пожар да достигне до самите покрайнини на Сплит“, заяви Пленкович като едновременно с това благодари на всички участници в борбата срещу огнената стихия. Крстичевич предложи своята оставка, след като хърватският президент Колинда Китарович-Грабар заяви , че Хърватската армия е трябвало по-бързо да помогне в борбата с пожарите в Сплит. Фокус", "date": "2017.07.19", "title": "Хърватският премиер не прие оставката на министъра на отбраната"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B7%D0%B5%D0%B9%D0%BD%D0%B5%D0%B1-%D0%B7%D0%B0%D0%B1%D1%80%D0%B0%D0%B2%D0%B8-%D1%80%D0%BE%D0%B4%D0%BD%D0%B8%D1%8F-%D1%81%D0%B8-%D0%B5%D0%B7%D0%B8%D0%BA-%D1%85%D1%83%D0%B1%D0%B0%D0%B2%D0%B8%D1%86%D0%B0%D1%82%D0%B0-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%BE%D0%B1%D1%89%D1%83%D0%B2%D0%B0-%D1%81-%D1%80%D0%BE%D0%B4%D0%B0%D1%82%D0%B0-%D1%81%D0%B8-news676366.html", "text": "Зейнеб Маджурова е започнала да забравя родния си турски език. Русокоската посетила огромната си фамилия в Бургаско това лято и с ужас установила, че не успява да общува с голяма част от родата, тъй като е забравила майчиния си език. Репортерката на Гала вече 15 години се подвизава в София и няма с кого да упражнява езика на комшиите, което довело до сериозни пропуски в речниковия й състав. Зейнеб се усетила, че говори с роднините си на някаква смесица между български и турски и се засрамила от себе си. Затова се зарекла да навакса пропуснатото, като гледа повече програми на родния си език и дори да прочете някоя турска книга в оригинал, предава седмичник.", "date": "2017.07.19", "title": "ГОРЕЩО! Зейнеб забрави родния си език, хубавицата не може да общува с родата си"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B3%D1%8A%D1%81%D1%82%D0%B0-%D0%BC%D1%8A%D0%B3%D0%BB%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%BA%D1%80%D0%B0%D0%B9-%D0%B8%D1%85%D1%82%D0%B8%D0%BC%D0%B0%D0%BD-news676416.html", "text": "Видимостта и в двете посоки на АМ „Тракия” в района на Ихтиман отново е ограничена, съобщиха от АПИ. Причината е мъгла, поясниха от АПИ. От агенцията съветват шофьорите да се движат с повишено внимание. В началото на месеца точно на това място станаха три верижни катастрофи с десетки автомобили и 31 ранени. Според очевидци мъглата е била примесена и с дим от близкото сметище, което по това време гореше.", "date": "2017.07.19", "title": "ВНИМАНИЕ! Гъста мъгла на \"Тракия\" край Ихтиман"}
{"url": "http://pik.bg/%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-%D0%BF%D1%80%D0%BE%D1%83%D1%87%D0%B2%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D1%82%D0%B0-%D0%B4%D0%B0-%D0%B2%D0%BD%D0%B0%D1%81%D1%8F-%D0%B3%D0%B0%D0%B7-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news676407.html", "text": "Reuters. Държавната газова компания на Азербайджан СОКАР разглежда възможността за пренос на газ за България и да го транспортира до другите държави от Югоизточна Европа, предаде „СОКАР-Балкан и Българската държавна компания „Булгартрансгаз“ са подписали меморандум за разбирателство, целящ изучаването на възможностите за допълнителни маршрути за транспортиране на азербайджански газ“, пише в официално заявление на българското министерство на енергетиката. „СОКАР изразява готовност да изучи техническите и търговските възможности на газовата мрежа на „Булгартрансгаз“, за да пренася допълнителни обеми природен газ през България към другите Европейски пазари“, пише още там. България, която внася близо 95% от газта си от руския „Газпром“ се надява да изгради газов Хъб край град Варна, за да привлече и азербайджански, и руски газ за него. Фокус", "date": "2017.07.19", "title": "Азербайджан проучва възможността да внася газ в България"}
{"url": "http://pik.bg/%D1%80%D0%BE%D0%BC%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B8-%D0%B3%D1%80%D0%B5%D0%B3%D0%BE%D1%80%D0%B8-%D0%B4%D0%B5%D1%84%D1%80%D0%B5%D0%BB-news676408.html", "text": "Ръководството на Рома договори още един нов играч. Това е нападателят на Сасуоло Грегори Дефрел. Той ще бъде привлечен на “Олимпико” под наем срещу 5 милиона евро, а в договора ще има и опция за откупуване за още 15 миилона евро, както и допълнителни бонуси в зависимост от представянето на играча, които могат да достигнат до 3 милиона евро. Очаква се в сряда французинът да пристигне в Рим за задължителните медицински прегледи, след което най-късно до четвъртък да подпише официално и договора си с клуба и да замине за турнето на отбора в САЩ. Дефрел бе желан специално от новия наставник Еузебио Ди Франческо, който познава отлично качествата му от съвместния им престой в Сасуоло, предава Спортал. След серия от разговори между шефовете на Рома и агента на играча Джампиеро Покета, в крайна сметка се е стигнало до сделка и футболистът ще се присъедини към “вълците”.", "date": "2017.07.19", "title": "Рома договори Грегори Дефрел"}
{"url": "http://pik.bg/%D0%B3%D1%80%D0%B0%D0%B6%D0%B4%D0%B0%D0%BD%D0%B8%D1%82%D0%B5-%D0%BD%D0%B0-%D0%BC%D0%BE%D0%BB%D0%B4%D0%BE%D0%B2%D0%B0-%D0%B8%D0%BC%D0%B0%D1%82-%D0%B4%D0%BE%D0%B2%D0%B5%D1%80%D0%B8%D0%B5-%D0%BD%D0%B0-%D0%B8%D0%B3%D0%BE%D1%80-%D0%B4%D0%BE%D0%B4%D0%BE%D0%BD-%D1%81%D0%BF%D0%BE%D1%80%D0%B5%D0%B4-%D1%81%D0%BE%D1%86%D0%B8%D0%BE%D0%BB%D0%BE%D0%B3%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B8%D1%8F-news676392.html", "text": "Accent-TV. Според резултатите от социологическо проучване, 50% от гражданите на Молдова сочат, че сред политиците в страната имат най-голямо доверие към президента Игор Додон, предаде Председателят на Партията на социалистите Зинаида Гречани е на второ място с 43% доверие. 36% имат доверие към проевропейския министър-председател Павел Филип. Толкова е доверието и към председателя на партия „Действие и солидарност“ Мая Санду. Проучването е проведено сред 1111 пълнолетни граждани от 76 общини на Молдова. Фокус", "date": "2017.07.19", "title": "Гражданите на Молдова имат доверие на Игор Додон според социологическите проучвания"}
{"url": "http://pik.bg/%D0%B1%D0%B5%D0%BD%D1%8F%D0%BC%D0%B8%D0%BD-%D0%BD%D0%B5%D1%82%D0%B0%D0%BD%D1%8F%D1%85%D1%83-%D1%81-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B0-%D0%B2%D0%B8%D0%B7%D0%B8%D1%82%D0%B0-%D0%B2-%D0%B1%D1%83%D0%B4%D0%B0%D0%BF%D0%B5%D1%89%D0%B0-news676410.html", "text": "Magyar Hirlap, цитиран от Фокус. Министър-председателите на Израел и на Унгария Бенямин Нетаняху и Виктор Орбан изразиха взаимно уважение и посочиха необходимостта от сътрудничество по време на срещата си, провела се в Будапеща, пише „Унгария обявява нулева толерантност към антисемитизма“, заяви Орбан по време на съвместна пресконференция сд Нетаняху. Той посочи, че Унгария е извършила престъпление, не успявайки да защити евреите през Втората световна война. Орбан изрази благодарност към Израел, че допринася за сигурността на Европа. Унгарският министър-председател заяви, че страната му признава правото на Израел за самоотбрана и добави, че Унгария също очаква признаване на това суверенно право, защото страната в момента е забъркана в спорове заради своя отказ да приема бежанци или да се подчинява на чуждо влияние. По време на срещата страните подписаха две споразумения – по културно сътрудничество в периода до 2019 г., както и по сътрудничество в иновациите, индустрията и развитието на автономните автомобили.", "date": "2017.07.19", "title": " Бенямин Нетаняху с историческа визита в Будапеща"}
{"url": "http://pik.bg/%D0%BA%D0%BE%D0%BD%D1%82%D0%B5-%D1%83%D0%B1%D0%B5%D0%B6%D0%B4%D0%B0%D0%B2%D0%B0-%D1%84%D0%B0%D0%B1%D1%80%D0%B5%D0%B3%D0%B0%D1%81-%D0%B4%D0%B0-%D0%BE%D1%81%D1%82%D0%B0%D0%BD%D0%B5-%D0%B2-%D1%87%D0%B5%D0%BB%D1%81%D0%B8-news676411.html", "text": "Мениджърът на Челси Антонио Конте лично се е заел със задачата да убеди халфа Сеск Фабрегас да остане на “Стамфорд Бридж”. Испанецът не е доволен от статута си на резерва и това е причината да иска да напусне, предава Спортал. Той записа само 18 мача като титуляр през миналия сезон в Премиър лийг, което според него е крайно недостатъчно. Конте обаче не иска да загуби толкова качествен футболист и е имал разговор 30-годишния халф. Наставникът е уверил Фабрегас, че през новия сезон ще има повече шансове за изява. Челси вече се раздели с един полузащитник в лицето на Натаниел Чалоба, който премина в Уотфорд, а все по-усилнено се говори, че и Неманя Матич ще си тръгне това лято.", "date": "2017.07.19", "title": "Конте убеждава Фабрегас да остане в Челси"}
{"url": "http://pik.bg/%D0%B0%D0%BD%D0%B4%D0%B6%D0%B5%D0%B9-%D0%B4%D1%83%D0%B4%D0%B0-%D0%B8%D0%B7%D0%BB%D0%B5%D0%B7%D0%B5-%D1%81-%D0%BF%D1%80%D0%BE%D0%B5%D0%BA%D1%82%D0%BE%D0%B7%D0%B0%D0%BA%D0%BE%D0%BD-%D0%B7%D0%B0%D1%82%D1%80%D1%83%D0%B4%D0%BD%D1%8F%D0%B2%D0%B0%D1%89-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%BD%D0%B0-%D0%BF%D0%BE%D0%BB%D1%88%D0%B0-news676367.html", "text": "Radio Poland. Президентът на Полша Анжей Дуда представи проектозакон, който би затруднил промените в правосъдната система. Според предложението парламентът би могъл да назначава съдии с мнозинство от три пети, предаде Дуда заяви, че, ако проектозаконът му не бъде приет, той няма да утвърди друг подкрепен от правителството документ относно назначаването на Върховен съд. Проектозаконът, предложен от управляващата партия „Право и справедливост“ , наскоро гласуван от парламента, би дал на управляващите консерватори силата да назначават съдии във влиятелния Национален правосъден съвет. Управляващата „Право и справедливост“, от чиито редици произлиза самият Дуда, има мнозинство в парламента, но не и в размер от 60% от депутатите. „Реформите в правосъдието са необходими за Полша, но реформите трябва да са мъдри и мирно провеждани“, убеден е президентът . Той добави, че проектозаконът „цели да предотврати твърденията, че Националния правосъден съвет е политизиран от само една партия и затова следва единствено политически цели“. „Не може да има подобни впечатления в полското общество“, убеден е той. Фокус", "date": "2017.07.19", "title": " Анджей Дуда излезе с проектозакон, затрудняващ промените в правосъдната система на Полша"}
{"url": "http://pik.bg/%D0%BF%D0%BE%D0%B6%D0%B0%D1%80-%D0%B5-%D0%B8%D0%B7%D0%B1%D1%83%D1%85%D0%BD%D0%B0%D0%BB-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BD%D0%B0-%D0%B3%D0%B0%D0%BD%D0%B0-news676399.html", "text": "Reuters, цитирана от Фокус. В малко крило на парламента на Гана е избухнал пожар, но пламъкът не е причинил големи щети и не е прекъснал дейността в сградата, предаде „Пожарът е започнал в печатницата на 10 етаж и се е разпространил“, заяви прессекретарят на пожарната служба Били Анаглате. „Ние потушихме огъня и всичко е под контрол. Очакваме парламента да бъде отворен за работа утре“, добави той и добави, че причините за инцидента се разследват.", "date": "2017.07.19", "title": "Пожар е избухнал в парламента на Гана"}
{"url": "http://pik.bg/%D1%81%D0%B8%D0%BC%D0%B5%D0%BE%D0%BD-%D1%80%D0%B0%D0%B9%D0%BA%D0%BE%D0%B2-%D0%B7%D0%B0%D0%BF%D0%BE%D1%87%D0%BD%D0%B0-%D1%82%D1%80%D0%B5%D0%BD%D0%B8%D1%80%D0%BE%D0%B2%D0%BA%D0%B8-%D1%81-%D0%BB%D0%BE%D0%BA%D0%BE%D0%BC%D0%BE%D1%82%D0%B8%D0%B2-%D0%BF%D0%B4-news676381.html", "text": "Симеон Райков започна тренировки с Локомотив (Пловдив). Крилото не успя да се наложи в холандския Рода и клубът се раздели с него. В момента играчът е свободен агент и е много вероятно да подпише със “смърфовете”, ако не успее да си намери отбор в чужбина. Райков вече игра на “Лаута” през 2016 година и остави отлични впечатления, като именно това му помогна да си уреди трансфер в Холандия.", "date": "2017.07.19", "title": "Симеон Райков започна тренировки с Локомотив (Пд)"}
{"url": "http://pik.bg/%D0%BA%D0%B0%D0%BA%D0%B2%D0%BE-%D0%B4%D0%B0-%D0%BF%D1%80%D0%B0%D0%B2%D0%B8%D1%88-%D0%B0%D0%BA%D0%BE-%D1%81%D0%B8-%D1%82%D0%B2%D1%8A%D1%80%D0%B4%D0%B5-%D0%B8%D0%B7%D0%BC%D0%BE%D1%80%D0%B5%D0%BD%D0%B0-%D0%B7%D0%B0-%D1%81%D0%B5%D0%BA%D1%81-news676370.html", "text": "След цяла седмица работа много ти се иска да си похъркаш сладко в леглото. В такива моменти ти се струва, че спането е много по-добър избор от секса. Не си сама в тези размишления. За подобни случаи, ние ти предлагаме седем алтернативи, които са полезни за изтерзаното ти тяло. Пробвай ги и след няколко дни ще пращиш от енергия, а гаджето ти ще се чуди откъде е пристигнала хищната тигрица, пристигнала внезапно в леглото му. 1. Легни си в нормален час. Повечето от нас са виновни, че отлагат заспиването за сметка на разплуване на дивана пред телевизора или приключване на важни задължения за деня. Да, но ако трябва да станеш в 6, това означава да си легнеш около 22 ч., ако изобщо искаш да си адекватна сутринта. За да увеличиш шансовете си за секс, заспи по-рано. Така ще избегнеш прозявките и мързела в моментите, в които приятелят ти иска да се забавлявате, но ти нямаш сили да се мръднеш. 2. Следвай правилото на 10-те минути. Дори да не желаеш прекалени интимности, отдели 10 минути за гушкане, галене и целувки. Евентуално (но само евентуално) може и да ти дойде настроението. Ако това не се случи, не се притеснявай, поне си показала нежност към партньора си. 3. Не всичко опира до проникването. Ако мисълта за пълноценен сексуален акт не те привлича заради умората, замисли се за всички други неща, които можете да правите и не включват проникване. Бавна предигра и взаимна мастурбация, например. Лежерното удоволствие пак си е удоволствие, откъде и да го погледнеш. А оргазмът е в кърпа вързан. 4. Пробвай нещо ново. А дали не си уморена, защото сексуалният живот ти е доскучал? Поговори с партньора си за това, което наистина ти се харесва да правиш и кое не ти допада изобщо. Чети повече еротични книги и гледай такива филми. Също може да експериментирате с много леки садо-мазо версии, за да направите секса по-пикантен. 5. Радвай се на секса винаги, когато можеш. Вечерно време може просто да не е твоето секси царство. Ако се чувстваш най-тонизирана сутринта, възползвай се и прави секс тогава или нагласи алармата 20 минути по-рано, за да се настроиш на правилната вълна. Дори да не правите секс, пак може да се насладите на гушкане и целувки. 6. Споделяйте домакинските задължения. Няма как да се чувстваш като секс богиня след като два часа си чистила къщата. Когато споделяте задълженията с приятеля си, ти ще си по-малко уморена и има по-голям шанс да стигнете до разваляне на чаршафите, вместо лягане в тях. 7. Медицински причини. Някои хора смятат, че са твърде изморени да правят секс, но ниското им либидо се дължи на медицински проблеми. Стресът, депресията и тревожността не само изпиват енергията ти, но водят до намалено желание както при жените, така и при мъжете. Ниското либидо също може да причини проблеми с ерекцията или вагинална сухота, което води до неприятни усещания по време на секса или чиста невъзможност той да се случи.", "date": "2017.07.19", "title": "Какво да правиш, ако си твърде изморена за секс"}
{"url": "http://pik.bg/%D0%B5%D1%81-%D0%BC%D0%BE%D0%B6%D0%B5-%D0%B4%D0%B0-%D0%BF%D1%80%D0%B5%D0%BA%D1%80%D0%B0%D1%82%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%B7%D0%B0%D1%89%D0%BE%D1%82%D0%BE-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BD%D0%B5-%D0%B5-%D0%B3%D0%BE%D1%82%D0%BE%D0%B2%D0%B0-news676378.html", "text": "The Independent, цитиран от Фокус. Дипломати от ЕС смятат, че преговорите за Брекзит трябва да бъдат временно прекратени. Вторият кръг от преговорите се натъкна на проблеми още в първото си денонощие относно въпроса за „сметката за развода“ между ЕС и Великобритания, пише „Уреждането на финансовите въпроси е приоритет“, заяви дипломат от ЕС. „ЕС няма да излязат от преговорите, но би ги прекъснал временно. Имаме впечатление, че Великобритания не се е подготвила за тях“, добави той. Според друг дипломат „е разумно да се очаква от британците да кажат нещо друго от „няма да платим и пени“. Предупрежденията идват след като британският министър на въпросите, свързани с Брекзит Дейвид Дейвис напусна преговорите само час след началото им в понеделник.", "date": "2017.07.19", "title": "ЕС може да прекрати преговорите за Брекзит, защото Великобритания не е готова"}
{"url": "http://pik.bg/%D0%BA%D0%B0%D1%80%D0%B0%D1%82%D0%B0%D0%BD%D1%87%D0%B5%D0%B2%D0%B0-%D0%BE%D1%82%D0%BF%D0%B0%D0%B4%D0%BD%D0%B0-%D0%BE%D1%89%D0%B5-%D0%B2-%D0%BF%D1%8A%D1%80%D0%B2%D0%B8%D1%8F-%D0%BA%D1%80%D1%8A%D0%B3-%D0%BD%D0%B0-%D1%82%D1%83%D1%80%D0%BD%D0%B8%D1%80%D0%B0-%D0%B2-%D0%B1%D1%83%D0%BA%D1%83%D1%80%D0%B5%D1%89-news676379.html", "text": "Българката Сесил Каратанчева отпадна в първия кръг на турнира по тенис на червени кортове от сериите \"Интернешънъл\" на УТА в румънската столица Букурещ с награден фонд 250 хиляди долара. Квалификантката Каратанчева загуби с 1:6, 2:6 за малко повече от час от представителката на домакините Александра Дулгеру, която също премина през пресявките, за да влезе в основната схема. Софиянката все пак заработи 18 точки за световната ранглиста и 1925 долара. По-рано днес друга българка Изабелла Шиникова също претърпя поражение на старта от участващата с \"уайлд кард\" румънка Елена-Габриела Рузе с 2:6, 1:6. Шиникова, която започна директно от основната схема, напуска надпреварата с 1 точка за класацията на УТА и с 1925 долара. Спортал", "date": "2017.07.19", "title": "Каратанчева отпадна още в първия кръг на турнира в Букурещ"}
{"url": "http://pik.bg/%D1%81%D0%B0%D1%89-%D0%BC%D0%BE%D0%B3%D0%B0%D1%82-%D0%B4%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D1%82-%D0%B2%D1%81%D1%8F%D0%BA%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82-%D0%BF%D1%80%D0%B8-%D0%B2%D0%B7%D0%B0%D0%B8%D0%BC%D0%BE%D0%B4%D0%B5%D0%B9%D1%81%D1%82%D0%B2%D0%B8%D0%B5%D1%82%D0%BE-%D1%81-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news676382.html", "text": "Според анонимен източник от правителството на САЩ администрацията на президента Доналд Тръмп е запазила „на масата“ всяка възможност за взаимодействие с президента на Венецуела Николас Мадуро, предаде Reuters, цитирана от Фокус. Служителят отказа да обясни детайлно възможностите спрямо Венецуела, но добави, че Вашингтон гледа на планираното за 30 юли от Мадуро свикване на конституционно събрание като опит страната да бъде превърната в „пълна диктатура“ и че би се противопоставил на това. „Всички възможности са на масата“, заяви източникът на въпрос за възможни санкции срещу петролния сектор на Венецуела, но той добави, че решенията могат да бъдат направени с отчет на потенциалното им влияние върху американските икономика и пазар на труда.", "date": "2017.07.19", "title": "САЩ могат да използват всяка възможност при взаимодействието с Венецуела"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B5-%D0%BE%D0%B1%D1%89%D1%83%D0%B2%D0%B0%D0%BB-%D1%81-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D0%BA%D0%BE%D0%B9%D1%82%D0%BE-%D0%B8-%D0%B4%D0%B0-%D0%B5-%D0%B4%D1%80%D1%83%D0%B3-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D0%BB%D0%B8%D0%B4%D0%B5%D1%80-news676383.html", "text": "The Daily Express. Според новопубликувани данни президентът на САЩ Доналд Тръмп е общувал с британския министър-председател Тереза Мей повече от който и да е друг световен лидер, откакто встъпи в длъжност, пише Двамата са говорили, лично или по телефона, общо девет пъти след победата на Тръмп на президентските избори през ноември 2016 година. Единствено Япония е наблизо с осем разговора, докато първенците в ЕС Франция и Германия са далеч назад. Тези новини се приемат за добре дошли за Тереза Мей, която се опитва да уталожи брожението срещу нея в нейната управляваща Консервативна партия. А с постоянните изказвания на Тръмп, че той иска да сключи търговско споразумение с Великобритания след Брекзит, тази тенденция на сътрудничество ще бъде важна за успеха на страната след напускането на Съюза. С Израел, Германия и Саудитска Арабия са провеждани по седем разговора, Тръмп е водил по шест разговора с лидерите на Китай, Египет, Канада и Турция и по пет с тези на Русия, Франция, Южна Корея и Перу. Фокус", "date": "2017.07.19", "title": "Доналд Тръмп е общувал с Тереза Мей повече от който и да е друг световен лидер"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D1%81%D0%B0-%D0%BF%D1%80%D0%BE%D0%B2%D0%B5%D0%BB%D0%B8-%D0%B2%D1%82%D0%BE%D1%80%D0%B8-%D0%BD%D0%B5%D0%BE%D0%B1%D1%8F%D0%B2%D0%B5%D0%BD-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D0%B8-news676385.html", "text": "Reuters, цитирана от Фокус. По данни на Белия дом президентите на Русия и на САЩ Владимир Путин и Доналд Тръмп са провели втори, преди това необявен разговор, по време на срещата на високо равнище на Г-20, провела се по-рано този месец в Хамбург, предаде Двамата лидери са провели двучасова среща на 7 юли, за която Тръмп по-късно заяви, че на нея Путин е отрекъл обвиненията за пряка намеса на президентските избори в САЩ през 2016 г. Служителят на Белия дом, разпространил информацията за втората среща, не уточни колко дълго е продължила тя или какво точно е било обсъждано на нея.", "date": "2017.07.19", "title": "Доналд Тръмп и Владимир Путин са провели втори, необявен разговор, по време на срещата на високо равнище на Г-20"}
{"url": "http://pik.bg/%D0%BF%D1%80%D0%BE%D0%BF%D0%B0%D0%B4%D0%BD%D0%B0-%D0%BF%D1%80%D0%B5%D0%BC%D0%B8%D0%BD%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B0%D1%82%D1%80%D0%B8%D0%BA-%D1%88%D0%B8%D0%BA-%D0%B2-%D1%8E%D0%B2%D0%B5%D0%BD%D1%82%D1%83%D1%81-news676386.html", "text": "Нападателят на Сампдория Патрик Шик няма да премине в Ювентус. Дългоочакваният трансфер на чеха изненадващо пропадна в последния момент, макар да се смяташе за сигурен. Според информации на Апенините, причината за това е, че от Ювентус са открили някакъв проблем при медицинските прегледи на играча. След това шампионите са опитали да предоговорят условията на сделката, но от Сампдория са отказали и това е довело до прекратяването на преговорите и провала на трансфера. “Сампдория и Ювентус съобщават, че постигнаха взаимно съгласие да не финализират трансфера на Патрик Шик”, обявиха от Сампдория на официалния си сайт. Спортал", "date": "2017.07.19", "title": "Пропадна преминаването на Патрик Шик в Ювентус"}
{"url": "http://pik.bg/%D1%82%D1%80%D0%B8%D0%BC%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B2-%D0%BA%D0%B0%D0%BB%D0%B5-%D0%BF%D0%BE-%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8%D0%B5-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%B0%D0%BB%D0%B1%D0%B0%D0%BD%D1%86%D0%B8-%D0%BF%D1%80%D0%B5%D0%B7-%D0%B3%D1%80%D0%B0%D0%BD%D0%B8-news676389.html", "text": "The Daily Telegraph. Трима британски граждани, единият от които пилот, са задържани от френската полиция по подозрение за трафик на хора, използвайки малък самолет „Чесна“, за да прекарат по въздух четирима албански мигранти от Кале към Великобритания, пише „За първи път се натъкваме на опит за трафик на хора със самолет в района на Кале“, заяви заместник прокурорът на град Булон Филип Сабатие. През последните години Кале е магнит за мигрантите, опитващи се да се промъкнат във Великобритания, но повечето се укриват в камиони, влизащи във Великобритания, натоварени на фериботи или преминаващи през канала под Ла Манш. Самолетът, четириместна и едномоторна „Чесна-172“ е била все още на земята, а пилотът подготвя полета от летище Кале-Дюнкерк, но мигрантите все още не са били на борда, когато полицията извършва операцията по задържането.", "date": "2017.07.19", "title": "Трима британски граждани са задържани в Кале по подозрение за трафик на албанци през границата"}
{"url": "http://pik.bg/%D0%BD%D0%B5%D0%BB%D0%B5%D0%BF%D0%BE-%D0%BC%D1%8A%D0%B6-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB-%D0%B2-%D0%BA%D0%B0%D1%80%D0%B4%D0%B8%D1%84-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%81%D1%82%D0%B0%D1%80%D0%B0-%D1%86%D1%8A%D1%80%D0%BA%D0%B2%D0%B0-%D1%81%D0%B5-%D1%81%D1%80%D1%83%D1%82%D0%B2%D0%B0-%D0%B2%D1%8A%D1%80%D1%85%D1%83-%D0%BD%D0%B5%D0%B3%D0%BE-news676384.html", "text": "The Guardian. Мъж е загинал след срутването на стара църква в уелската столица Кардиф. Спешните служби за били извикани в ранния следобед на 18 юли 2017 г., пише „Двама души са се спасили с леки наранявания“, съобщава пожарната и спасителната служба на Южен Уелс. „Един мъж бе, за жалост, открит под срутилата се сграда и бе трагично загубил живота си. Искаме да изразим своите съболезнования към семейството му“, заяви директорът на местната служба Гарет Дейвис. Той добави, че пожарникарите работят над това да извадят тялото и че същевременно са ограничили движението по близката железопътна линия, свързваща Кардиф и Нюпорт. Фокус", "date": "2017.07.19", "title": "НЕЛЕПО! Мъж е загинал в Кардиф, след като стара църква се срутва върху него"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B0%D0%BD%D1%82%D0%BE%D0%BD%D0%B8%D0%BE-%D0%BA%D0%BE%D0%BD%D1%82%D0%B5-%D0%BF%D0%BE%D0%B4%D0%BF%D0%B8%D1%81%D0%B0-%D0%BD%D0%BE%D0%B2-%D0%B4%D0%BE%D0%B3%D0%BE%D0%B2%D0%BE%D1%80-%D1%81-%D1%87%D0%B5%D0%BB%D1%81%D0%B8-news676387.html", "text": "Челси Антонио Конте Мениджърът на подписа нов договор за две години с лондончани. Освен това в клуба бяха привлечени и специалистите Паоло Ваноли и Давиде Мацота, които бяха помощници на Конте в националния отбор на Италия. “Щастлив съм, че подписах нов договор с Челси. Работихме здраво през първата година, за да постигнем нещо невероятно и съм много горд от това. Сега трябва да работим дори още по-усърдно, за да останем на върха. Феновете на Челси ми дадоха толкова силна подкрепа от момента, когато дойдох тук преди година. Затова е важно да продължим заедно”, заяви Конте пред официалния сайт на Челси. Конте премина в Челси след Евро 2016 миналото лято и още в първия си сезон начело на клуба изведе “сините” до титлата в Премиър лийг, предава Спортал. Тогава той подписа за три години, което означава, че сега той не е удължил контракта си, а просто е подписал при по-добри финансови параметри.", "date": "2017.07.19", "title": "Официално: Антонио Конте подписа нов договор с Челси"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D1%81%D1%85%D0%B5%D0%BC%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8%D1%82%D0%B5-%D1%81%D1%82%D0%B0%D0%BD%D0%B0%D1%85%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D0%BE%D1%82-%D0%BD%D0%BE%D0%B2%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F-news676176.html", "text": "Телефонните измамници с нова схема. В сценария влиза нещо реално и актуално. Вместо полицейска акция, гласът по телефона обяснява на жертвата си, че трябва да съдейства в разследване на Нова телевизия. Пред камерата 82-годишната Ина Тотева разказа как едва не е станала жертва на ало мафията. На стационарния си телефон дамата чула женски глас. Измамницата се представила за журналистка. „Пита ме дали съм гледала предаването за измамниците. Каза ми, че моят телефон в списъка от Ветово бил на едно от първите места. Предупреди ме, че измамниците ме наблюдавали. Представи се като Нели Георгиева“, разказва Ина. Следва познатата схема. Измамникът иска номер на мобилен телефон от жертвата, за да може вниманието й да е заето постоянно и тя да не се свързва със свой роднина или полицията. Междувременно стана ясно, че след разследване на Нова телевизия още един телефонен измамник ще получи присъда. Синът за сочения за тартор на ало измамниците Люцкан Люцканов - 22 годишният Георги сключи споразумение с прокуратурата и получи условна присъда от 2 години. Баща му, на когото репортер под прикритие стана муле и извърши измама пред телевизионна камера, беше осъден на 2 години лишаване от свобода.", "date": "2017.07.19", "title": "ПОРЕДНА СХЕМА! Ало измамниците станаха \"журналисти\" от Нова телевизия"}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-7-%D0%B2%D0%BA%D1%83%D1%81%D0%BD%D0%B8-%D0%BD%D0%B0%D1%87%D0%B8%D0%BD%D0%B0-%D0%B4%D0%B0-%D0%BD%D0%B0%D0%BC%D0%B0%D0%BB%D0%B8%D1%82%D0%B5-%D1%81%D0%BE%D0%BB%D1%82%D0%B0-news676368.html", "text": "Солта, чиято прекалена консумация води до покачване на кръвното налягане, а това от своя страна увеличава шансовете за инсулт, сърдечен удар или проблеми с бъбреците, се крие навсякъде. Затова zazdraveto.net предлага седем вкусни и ароматни заместители на солта. Червен пипер Тази универсална подправка може да се използва по редица начини. Познат като националната подправка на Унгария, червеният пипер се комбинира чудесно с омлети и други видове яйца, паста, месни блюда, всякакви видове картофи, печени ядки и дори пуканки, ако търсите добър заместител на солта. Цитрусови плодове Прясно изцеденият сок от лимон или лайм има силата напълно да промени ястия като пиле, риба, морски дарове и салати и така да не се налага да осолявате обилно. Оцет За да придадете вкус на салати, печени зеленчуци, риба, зелева салата и други солени блюда, можете да използвате червен или бял винен или балсамов оцет. Киселото намалява усещането за безсолност. Розмарин и мащерка Комбинацията от розмарин и мащерка най-често се асоциира с печени картофи, но тези ароматни билки всъщност могат да участват в безброй други рецепти. Можете да опитате тази двойка с всякакви видове зеленчуци, маринати, яхнии, супи, риба, агнешко и пилешко. Лук Лукът често е наричан основата на всяко вкусно ястие. На практика можете да сложите лук на всяка рецепта, за да я съживите и да я напраните вкусна. Босилек Босилекът е широко разпространен в италианската кухня. Той е универсална билка, която може да се използва в редица ястия и да ги направи апетитни, дори и ако се приготвени с много малко сол. Лют червен пипер Ако харесвате храни, които са по-пикантни, лютият червен пипер е новият ви най-добър приятел. Добавете тази подправка в чили и супи, за да ги подлютите, както и към месни специалитети, печени зеленчуци и ядки. С толкова много вкус и загряващ ефект дори няма да усетите липсата на сол. Марица.бг", "date": "2017.07.19", "title": "Полезно: 7 вкусни начина да намалите солта"}
{"url": "http://pik.bg/%D0%BE%D1%80%D0%B4%D0%B8-%D1%82%D1%83%D1%80%D0%B8%D1%81%D1%82%D0%B8-%D0%BE%D0%BF%D0%BE%D1%81%D0%BA%D0%B0%D1%85%D0%B0-%D0%BC%D0%BE%D0%BB-%D0%B2-%D0%B1%D1%83%D1%80%D0%B3%D0%B0%D1%81-%D1%81%D0%BD%D0%B8%D0%BC%D0%BA%D0%B8-news676354.html", "text": "Ако не ви се налага да купувате нещо спешно за дома, за себе си или за семейството, по-добре си стойте у дома, отколкото да предприемете разходка из най-големия търговски обект в Бургас - мол Галерия. Не ходете дори и на кино, въпреки че само тук в целия град има 11 зали с най-различни филми - погнусата е повсеместна, съобщава \"Флагман\". Няма да успеете да влезете дори в тоалетната. Състоянието на всички места за облекчаване - дори и тези, предназначени за инвалиди и майки с бебета, са в ужасяващо състояние. Персоналът на мола не може да насмогне да чисти и мръсотията - разлети сладоледи, безалкохолни напитки, пуканки, из коридорите на мола. Днес заради ниските температури и излелия се снощи проливен дъжд по плажните ивици, това място стана притегателен център за чужденците, дошли на почивка по Южното Черноморие. Днес през целия ден може да се наблюдава представителна извадка на това, което са всъщност, идващи у нас на почивка от чужбина - примитиви, които очевидно не са израснали и възпитавани в цивилизована среда. Дрехи, обувки и аксесоари буквално се пробват сякаш от неандерталци, захвърлят се по пода и се върви върху тях. За съжаление най-отблъскваща е гледката при тинейджърките между 12-17 години.", "date": "2017.07.19", "title": "Орди туристи опоскаха мол в Бургас (СНИМКИ)"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B0-%D1%81%D0%B8%D0%BB%D0%B0-%D1%80%D1%83%D1%81%D0%B8%D1%8F-%D0%B8%D0%B7%D0%BF%D1%80%D0%BE%D0%B1%D0%B2%D0%B0-%D0%BD%D0%B5%D0%B2%D0%B8%D0%B4%D0%B8%D0%BC%D0%B8-%D1%80%D0%B0%D0%BA%D0%B5%D1%82%D0%B8-news676204.html", "text": "Бойни стрелби с \"невидими\" ракети \"Искандер-М\" ще бъдат кулминацията на руско военно учение, чиято подготовка приключва на полигона Капустин Яр край южния град Астрахан. Сформирана неотдавна в южносибирското Забайкалие ракетна бригада ще демонстрира как е овладяла над десетте модерни ударни системи, с които бе екипирана през юни, съобщава \"Росийская газета\". Оперативно-тактическите комплекси \"Искандер\" са уникална техника. Системите могат да изстрелват с интервал една минута два боеприпаса, включително крилата ракета, и да ги насочват по време на целия полет. По мощност въоръжението на тези установки е сравнимо с ядрена бомба. И обикновената, и крилатата имат обсег близо 500 км и носят боен заряд до половин тон. Боеприпасът набира височина от 20 до 50 км, отклонението от целта не надхвърля 7 метра. Непредсказуемата траектория и невидимостта за радарите, гарантирана от стелт технология, правят \"Искандерите\" на практика неуязвими за американските прехващачи \"Пейтриът\", твърди изданието. През февруари министърът на отбраната на Русия Сергей Шойгу заяви, че още тази година въоръжените сили ще бъдат изцяло окомплектовани с този ракетен комплекс. От 2018 г. руската Обединена авиостроителна корпорация планира \"трайно да излезе на печалба\" и да се нареди сред финансово стабилните компании, заявява нейният президент Юрий Слюсар пред \"Комерсант\" във връзка със започващото днес в град Жуковски край Москва Международно авиокосмическо изложение МАКС-2017. Сред \"новите, амбициозни проекти\" на концерна шефът му откроява започналото производство на модернизирани стратегически бомбардировачи Ту-160. Бойната им ефективност ще нарасне с 50 на сто, те ще получат \"абсолютно нов пълнеж, нови двигатели и съответно нови възможности\", уверява той. Изпълнението на програмата за Ту-160 осигурява и производствена база за проект от следващо поколение - стратегически бомбардировач ракетоносец за далечната авиация на руските Въздушнокосмически сили, който ще се произвежда през втората половина на 2020-те, добавя \"Комерсант\".", "date": "2017.07.19", "title": "ВОЕННА СИЛА! Русия изпробва \"невидими\" ракети"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%B0-%D0%BD%D0%B0%D1%85%D0%BE%D0%B4%D0%BA%D0%B0-%D1%82%D0%B5%D0%BB%D0%B0%D1%82%D0%B0-%D0%BD%D0%B0-%D0%B4%D0%B2%D0%BE%D0%B9%D0%BA%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B0-%D0%BF%D1%80%D0%B5%D0%B4%D0%B8-75-%D0%B3%D0%BE%D0%B4%D0%B8%D0%BD%D0%B8-%D0%BD%D0%B0%D0%BC%D0%B5%D1%80%D0%B5%D0%BD%D0%B8-%D0%B2-%D0%BB%D0%B5%D0%B4%D0%BD%D0%B8%D0%BA-news676356.html", "text": "Замръзналите тела на двойка, която изчезнала преди 75 години, бяха намерени в топящ се ледник в швейцарските Алпи, предадоха световните агенции. На 15 август 1942 година Марселин и Франсин Дюмулин отишли да доят кравите си на поляна над Чандолин - на около 120 километра южно от Берн. Оттогава никой не ги видял повече. \"Прекарахме целия си живот да ги търсим. Мислихме поне един ден да ги погребем по начина, по който заслужават\", каза тяхната по-малка дъщеря Марселин пред местния вестник \"Le Matin\". Днес 79-годишна, тя заявява, че откриването на телата им ѝ дава покой. Местната полиция съобщи, че телата са открити от работници в близост до ски лифт на 2 615 метра надморска височина. Телата били близо едно до друго и са с дрехи от периода на Втората световна война. Сега ще бъдат направени ДНК тестове, за да се докаже, че това наистина са съпрузите Дюмулин. Телата са се запазили в много добро състояние. Тогава 40-годишният съпруг бил обущар, а 37-годишната Франсин - учителка. Оставили сами петима синове и 2 дъщери. \"Тогава майка за първи път отиде с баща ми в планината. Тя беше винаги бременна и не можеше да катери ледници\", заявява дъщеря им. След изчезването на съпрузите децата са разпределени в различни семейства.", "date": "2017.07.19", "title": "ЗЛОВЕЩА НАХОДКА! Телата на двойка, изчезнала преди 75 години, намерени в ледник"}
{"url": "http://pik.bg/%D0%B9%D1%8A%D0%BB%D0%B4%D1%8A%D1%80%D1%8A%D0%BC-%D0%BA%D1%8A%D0%BC-%D1%8E%D0%BD%D0%BA%D0%B5%D1%80-%D0%B5%D1%81-%D0%B8%D0%BC%D0%B0-%D0%BD%D1%83%D0%B6%D0%B4%D0%B0-%D0%BE%D1%82-%D1%82%D1%83%D1%80%D1%86%D0%B8%D1%8F-%D0%BF%D0%BE%D0%B2%D0%B5%D1%87%D0%B5-%D0%BE%D1%82%D0%BA%D0%BE%D0%BB%D0%BA%D0%BE%D1%82%D0%BE-%D1%82%D1%83%D1%80%D1%86%D0%B8%D1%8F-%D1%81%D0%B5-%D0%BD%D1%83%D0%B6%D0%B4%D0%B0%D0%B5-%D0%BE%D1%82-%D0%B5%D1%81-news676352.html", "text": "Онези, които заплашват да затворят вратата на ЕС за Турция, трябва да знаят, че ЕС има нужда от Турция повече, отколкото Турция се нуждае от ЕС, заяви Йълдъръм. Тези, които заемат отговорна позиция, трябва да се въздържат от подобни изявления, които могат да навредят на каналите за диалог, добави той. В статията Юнкер призова Турция да зачита демократическите ценности, ако желае някой ден да стане членка на ЕС. \"Година след опита за пуч Европа все още протяга ръка\" на Турция, пише Жан-Клод Юнкер в статията. В замяна обаче е необходимо \"Турция ясно да демонстрира воля да бъде европейска държава и решително да вземе присърце основните европейски ценности\", добавя Юнкер. \"Един Съюз на правата на човека, свободата на печата и правовата държава е несъвместим примерно с поставяне под стража в изолация за месеци на журналисти, без да им се повдигат обвинения\", добавя председателят на ЕК - по-специално във връзка със случая на Дениз Юджел, журналист с германско и турско гражданство, обвиняван от Анкара, че подкрепял \"тероризма\". В реч в събота по повод отбелязването на първата годишнина от осуетения опит за преврат на 15 юли м. г. турският президент Реджеп Тайип Ердоган увери, че ще възстанови смъртното наказание в Турция, ако парламентът приеме такъв закон. Турция отговори на статия на председателя на Европейската комисия Жан-Клод Юнкер, публикувана в неделния брой на в.\"Билд\", в която той разглежда връщане на смъртното наказание в Турция като \"червена линия\" в преговорите за присъединяване на страната към ЕС, съобщава в.\"Хюриет дейли нюз\". Никой не може да прави заплашителни изявления за суверенните права на Турция, заяви премиерът Бинали Йълдъръм в изказване днес пред парламентарната група на управляващата Партия на справедливостта и развитието.", "date": "2017.07.19", "title": "Йълдъръм към Юнкер: ЕС има нужда от Турция повече, отколкото Турция се нуждае от ЕС"}
{"url": "http://pik.bg/%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%BD%D0%B0%D0%B4%D1%8A%D1%85%D0%B2%D0%B0%D1%82-%D0%BE%D1%82%D0%B1%D0%BE%D1%80%D0%B0-%D0%BF%D1%80%D0%B5%D0%B4%D0%B8-%D0%BC%D0%B0%D1%87%D0%B0-%D1%81-%D1%85%D0%B0%D0%B9%D0%B4%D1%83%D0%BA-news676365.html", "text": "Ръководството на НКП на Левски призова за подкрепа на утрешната тренировка на отбора (18:30 часа). \"Сините\" се готвят за домакинство на Хайдук (Сплит) преди реванша от елиминациите в Лига Европа в четвъртък (20:00 часа), но двубоят ще е на празни трибуни, което накара левскарите да дадат подкрепата си предварително. Левскари, Както всички знаят, в четвъртък няма да можем да подкрепим любимия Левски от трибуните на \"Георги Аспарухов\", като вместо това ще се съберем пред сектор А, където ще покажем, че любовта ни не търпи окови и ограничения. Това обаче не е достатъчно! Нашите момчета заслужават пълната ни подкрепа в сблъсъка с пасмината от Сплит. Нека се съберем утре в 18:30 за последната тренировка на отбора, която ще се проведе на помощното игрище на Герена. Нека покажем на футболистите какво значи за нас Левски. Да покажем, че левскарството е еквивалент на дързост и смелост. Че когато си притиснат до стената има само един изход - атака и бой наред!", "date": "2017.07.19", "title": "Феновете на \"Левски\" надъхват отбора преди мача с Хайдук"}
{"url": "http://pik.bg/%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%81%D0%B8%D1%81-%D1%81%D0%B5%D0%B3%D0%B0-%D0%BA%D0%BB%D0%B8%D0%BC%D0%B0%D1%82%D0%B8%D1%87%D0%BD%D0%B8-%D0%B0%D0%BD%D0%BE%D0%BC%D0%B0%D0%BB%D0%B8%D0%B8-%D0%BF%D0%BE%D0%B1%D1%8A%D1%80%D0%BA%D0%B0%D1%85%D0%B0-%D0%B5%D0%B2%D1%80%D0%BE%D0%BF%D0%B0-news676353.html", "text": "Европа продължава да е в плен на капризите на времето. Италия, Франция и Хърватия пореден ден се борят с унищожителни горски пожари. Проливни дъждове в Гърция и Турция предизвикаха невиждани от години наводнения. Рекордни жеги, проливни дъждове и човешка намеса. Всичко това стана причина за сериозните природни катаклизми, пред които е изправена Европа. Огън и вода - това са двете стихии, с които жителите на стария континент са принудени да се борят. В южните ни съседки Гърция и Турция популярни туристически райони са потопени под вода. Поройни дъждове, продължили с часове, наводниха Солун и части от Северна Гърция. Блокирани са пътища, нанесени са щети на земеделски масиви на полуостров Пелопонес. Съобщава се за няколко катастрофи, лошото време в Гърция взе и жертви. Тежка е обстановката и на Халкидики, където традиционно почиват хиляди българи. Там пороите отнесоха плажове и пътища. Наводнени са жилища и автомобили, десетки са евакуираните местни жители и туристи. Истанбул преживява валежна вълна, невиждана от близо 10 години. Близо денонощие в турския мегаполис валя проливен дъжд. Засегнати са както европейската, така и азиатската част на града. Наводнено е метрото, на места е спрян и наземният градски транспорт. Близо седмица Хърватия, Черна гора, Франция и Италия се борят с горски пожари. Властите в Хърватия успяха да овладеят огъня в района на град Сплит. Унищожени са хиляди хектари гори, а най-малко 80 пожарникари са пострадали. Черна Гора поиска помощ от други държави, за да се справи с огнената стихия. Огънят там достигна и до столицата Подгорица. Смята се, че причина за бедствието на адриатическото крайбрежие е човешка небрежност. Изхвърлен фас или незагасен огън. Един човек е задържан в Италия по подозрение, че е запалил гориста местност южно от Рим. Пожари бушуват в южната и централната част на страната. Не са овладени и огнищата в околностите на френския град Ница. Огнената стихия в Далмация и Черна гора можеше да се види дори от космоса. НАСА пусна сателитна снимка, на която ясно се виждат следите от дим и пепел и активните огнища.", "date": "2017.07.19", "title": "АПОКАЛИПСИС СЕГА! Климатични аномалии побъркаха Европа"}
{"url": "http://pik.bg/%D0%BA%D0%B0%D0%B9%D1%81%D0%B0%D1%80%D0%B0-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D0%B2-%D1%80%D0%B0%D0%B7%D0%B3%D1%80%D0%B0%D0%B4-news676364.html", "text": "Жуниор Кайсара се завръща в Разград. Защитникът, който бе продаден от Лудогорец на Шалке за рекордните 6 млн. евро, обаче няма да облече повторно зеления екип. Бразилецът има почивен ден и е решил да присъства на утрешната среща реванш от втория предварителен кръг на Шампионска лига между Лудогорец и Жалгирис, за да подкрепи бившите си съотборници. Двубоят е днес, 19 юли, от 21.00 часа в Разград. 27-годишният футболист, който в момента играе за Башакшехир, преди време определи престоя си в Разград като \"сбъдната мечта\", предава Спортал. С турския си тим Кайсара до последно се бори за титлата, но отстъпи с четири точки на Бешикташ в крайното класиране. Така Башакшехир ще стартира участието си от трети предварителен кръг на ШЛ, където ще се изправи срещу белгийския Брюж.", "date": "2017.07.19", "title": "Кайсара се завръща в Разград"}
{"url": "http://pik.bg/%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B0-%D1%81%D0%B5-%D1%80%D0%B0%D0%B7%D1%85%D0%BE%D0%B4%D0%B8-%D1%81-%D0%BC%D0%B8%D0%BD%D0%B8%D0%B6%D1%83%D0%BF-%D0%B8%D0%B7-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B0-%D0%B7%D0%B0%D0%B1%D0%B5%D0%BB%D0%B5%D0%B6%D0%B8%D1%82%D0%B5%D0%BB%D0%BD%D0%BE%D1%81%D1%82-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85-news676351.html", "text": "Саудитските власти задържаха и започнаха да разпитват младата жена от видеозаписа, разпространен в социалните мрежи през уикенда, на който се виждаше как тя се разхожда с къса пола из историческа забележителност, предаде БТА, цитирайки АП и АФП. Жените в Саудитска Арабия са задължени да се появяват на обществени места облечени в дълга черна роба, наречена абая - традиционно облекло, което ги покрива от главата до петите. Във видеото се вижда млада жена с дълги коси, без покривало, облечена с минижуп и с къса тениска, носеща слънчеви очила, да се разхожда из историческата крепост в Ушайкер, село на 200 км северозападно от столицата Рияд. Видеото предизвика остри реакции в социалните мрежи. Някои потребители призоваха жената да бъде изправена пред правосъдието за незачитане на законите на страната. По време на разпита днес младата жена е признала, че е посетила историческия обект, придружавана от мъж, който да я пази, но твърди, че кадрите, разпространени в социалните мрежи, са били качени без нейното знание, съобщава Франс прес.", "date": "2017.07.19", "title": "Красавица се разходи с минижуп из историческа забележителност в Саудитска Арабия, арестуваха я (ВИДЕО)"}
{"url": "http://pik.bg/%D0%BE%D1%89%D0%B5-%D0%B5%D0%B4%D0%BD%D0%B0-%D0%BD%D0%B0%D1%80%D0%B5%D0%B4%D0%B1%D0%B0-%D0%BD%D0%B0-%D0%BC%D0%BE%D1%81%D0%BA%D0%BE%D0%B2-%D0%BF%D0%B0%D0%B4%D0%BD%D0%B0-%D0%B2-%D1%81%D1%8A%D0%B4%D0%B0-news676635.html", "text": "Върховният административен съд окончателно отмени наредбата с критериите , по които здравната каса трябваше да подбира болниците, с които да сключва договори . Документът бе внедрен от бившия здравен министър Петър Москов , а идеята му бе касата да заплаща само на лечебни заведения, които предлагат комплексни грижи . Друг критерий пък предвиждаше договори да се сключват само с болници, чиито пациенти са удовлетворени от предлаганата в тях медицинска помощ. Оказа се обаче, че в наредбата липсват както мотиви за прилагането й , така и финансова обосновка за ефекта от нея, съобщава Дарик. Първоначално наредбата бе атакувана в съда от Центъра за защита на правата в здравеопазването, Българската болнична асоциация и Сдружението на частните болници. Решението е окончателно и не подлежи на обжалване , а разноските по делото ще трябва да заплатят Министерският съвет и здравното министерство.", "date": "2017.07.19", "title": "Още една наредба на Москов падна в съда"}
{"url": "http://pik.bg/%D0%B0%D0%BD%D1%82%D0%BE%D0%BD%D0%B8%D0%BE-%D1%82%D0%B0%D1%8F%D0%BD%D0%B8-%D0%B2%D1%80%D0%B0%D1%82%D0%B8%D1%82%D0%B5-%D0%BD%D0%B0-%D0%B5%D1%81-%D1%81%D0%B0-%D0%BE%D1%82%D0%B2%D0%BE%D1%80%D0%B5%D0%BD%D0%B8-%D0%B7%D0%B0-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-news676374.html", "text": "Макфакс, цитирана от Фокус. Председателят на Европейския парламент Антонио Таяни заяви по време на посещението си в Подгорица, че макар и датата за приемането на Черна гора в ЕС да не е определена, вратите на съюза остават отворени за балканската държава, предаде македонската медия „Всичко зависи от това как ще се затварят преговорните глави. Колкото по-бързо се затварят главите толкова по-скоро и Черна гора ще бъде приета в ЕС“, заяви Таяни след срещата си с председателя на черногорския парламент Иван Брайович. Той същевременно призова европейските бизнесмени да инвестират в Черна гора, която, според него, е страна, която бързо се развива и расте.", "date": "2017.07.19", "title": "Антонио Таяни: Вратите на ЕС са отворени за Черна гора"}
{"url": "http://pik.bg/%D0%B5%D0%B3%D0%B8%D0%BF%D0%B5%D1%82%D1%81%D0%BA%D0%B8%D1%82%D0%B5-%D1%81%D0%B8%D0%BB%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D1%81%D0%B0-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BB%D0%B8-%D0%B2%D0%B8%D1%81%D0%BE%D0%BA%D0%BE%D0%BF%D0%BE%D1%81%D1%82%D0%B0%D0%B2%D0%B5%D0%BD-%D1%82%D0%B5%D1%80%D0%BE%D1%80%D0%B8%D1%81%D1%82-%D0%BE%D1%82-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-news676373.html", "text": "Reuters. Египетските сили за сигурност са ликвидирали в Северен Синай високопоставен терорист от „Ислямска държава“, свързан със скорошните нападения в областта, предаде Според официално заявление на египетското МВР силите за сигурност за извършили операция в строяща се сграда в град Ариш в северната част на Синай, където терористите са установили база за операции. В престрелката е загинал главатарят Ахмед Хасан Ахмед ал Нашу, а втори терорист е успял да избяга. Ал Нашу е отговорен за извършването на няколко операции в региона и за набирането на нови терористи. Фокус", "date": "2017.07.19", "title": "Египетските сили за сигурност са ликвидирали високопоставен терорист от „Ислямска държава“ в Северен Синай"}
{"url": "http://pik.bg/%D0%B2%D1%80%D0%B0%D0%B3%D0%BE%D0%B2%D0%B5-%D0%B5%D0%B4%D0%B8%D0%BD-%D1%81%D1%80%D0%B5%D1%89%D1%83-%D0%B4%D1%80%D1%83%D0%B3-%D1%85%D0%BE%D1%80%D0%B0%D1%82%D0%B0-%D0%BD%D0%B0-%D0%BE%D1%87%D0%B8%D1%82%D0%B5-%D0%B8-%D0%BA%D1%80%D0%B0%D0%B2%D0%B0%D1%82%D0%B0-%D1%81%D0%B5-%D1%81%D1%8A%D0%B1%D0%B8%D1%80%D0%B0%D1%82-%D0%B7%D0%B0%D1%89%D0%BE%D1%82%D0%BE-news676322.html", "text": "До края на този месец ще бъде готов обвинителният акт за Организирана престъпна група (ОПГ) с лидер Божидар Кузманов – Кравата, научи \"Флагман\" от отлично информирани източници. Очаква се делото да стартира още през август в Специализирания наказателен съд в столицата. Част от обвиненията срещу Божо Кравата и хората му е и стрелбата в ресторант 4 you, при която беше убит Александър Алексиев-Японеца, а несебърският бос Димитър Желязков-Очите оцеля по чудо. Случаят явно се оказва ключов за разследването, тъй като около 2 седмици след него идва ОПГ-то на Кузманов, в което според прокуратурата влизат общо 10 човека. Почти всички, включително и сочения за лидер Божо Кравата, вече са на свобода. В столичния арест останаха единствено Тодор Славов и Георги Иванчев. Двамата са с много тежки обвинения – за убийство и опит за убийство,  по които могат да получат дори и доживотни присъди. Източници на \"Флагман\" разкриха, че има минимална вероятност обвиненията за ОПГ срещу Божо Кравата и хората му да паднат и да останат само тези за екшъна от 8-ми юни м. г. Ако това се случи, делото ще се върне в Бургас, но вероятността за подобна развръзка граничи с нулата. Запознати със случая очакват с интерес първото заседание на Специализирания съд в София. На него за пръв път двете враждуващи групи ще се съберат на едно място, включително и босовете Митьо Очите и Божо Кравата. Делото не може да тръгне без тяхното присъствие, тъй като те имат ключово участие в екшъна на пъпа на Слънчев бряг. „Не знам колко охрана ще трябва да осигуряват, за да протече нормално заседанието в София”, коментират нашите източници. Припомняме, че Божидар Кузманов е на свобода от около месец. Първоначално той бе под „домашен арест”, но столичните магистрати прецениха, че няма достатъчно доказателства за ОПГ-то и промениха мярката на Божо Кравата в най-леката – „подписка”. Срещу Митьо Очите и неговата кохорта няма обвинения за екшъна във 4 you. Според прокуратурата несебърският бос не е стрелял във въпросната вечер, а той самият твърди, че е отишъл на вечеря с приятели. Другата страна обаче е на противоположното мнение – че са нападнати от Желязков и хората му, които са били въоръжени.", "date": "2017.07.19", "title": "ВРАГОВЕ ЕДИН СРЕЩУ ДРУГ! Хората на Очите и Кравата се събират, защото..."}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%B6%D0%B0%D0%BB%D0%B3%D0%B8%D1%80%D0%B8%D1%81-%D0%BD%D0%B5-%D1%81%D0%B5-%D1%81%D1%82%D1%80%D0%B0%D1%85%D1%83%D0%B2%D0%B0%D0%BC%D0%B5-%D0%BE%D1%82-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news676376.html", "text": "Лудогорец Клаудиу Кешерю Светослав Дяков Треньорът на Жалгирис Валдас Дамбраускас заяви на пресконференцията преди реванша с , че не се притеснява от българския шампион. Той очаква изненади от разградчани с включването на и , но е подготвен за това. “Очаквам да стане добър мач, но вярвам, че моите играчи ще покажат пълния си потенциал и ще изпълнят поставените задачи на терена Очаквам Лудогорец да покаже бясното си лице и да потърси ранен гол. Съперникът обаче също е под напрежение, защото е заплашен от ранно отпадане, което ще е голям провал за него”, смята Дамбраускас. “Познавам силата на Кешерю и Дяков. Във Вилнюс се възползвахме добре от тактиката на съперника да играе с фалшива деветка, но сега сме готови и за Кешерю. Дяков също е голям игра с много опит. С тези двама футболисти Лудогорец може да опита да ни изненада, но ние сме готови. Анализирали сме отлично съперника”, допълни наставникът. “Малко хора очакваха това, което се случи във Вилнюс. Три седмици слушахме колко добри са Лудогорец, но ние не се страхуваме от тях и ще го покажем на терена”, завърши специалистът, цитиран от Спортал.", "date": "2017.07.19", "title": "Треньорът на Жалгирис: Не се страхуваме от Лудогорец"}
{"url": "http://pik.bg/%D0%BA%D0%BB%D0%B0%D1%83%D1%81-%D0%B9%D0%BE%D1%85%D0%B0%D0%BD%D0%B8%D1%81-%D0%BF%D1%80%D0%B8%D0%B7%D0%BE%D0%B2%D0%B0-%D1%80%D1%83%D0%BC%D1%8A%D0%BD%D1%86%D0%B8%D1%82%D0%B5-%D0%B8-%D0%B5%D1%82%D0%BD%D0%B8%D1%87%D0%B5%D1%81%D0%BA%D0%B8%D1%82%D0%B5-%D1%83%D0%BD%D0%B3%D0%B0%D1%80%D1%86%D0%B8-%D0%B4%D0%B0-%D1%80%D0%B0%D0%B1%D0%BE%D1%82%D1%8F%D1%82-%D0%B7%D0%B0%D0%B5%D0%B4%D0%BD%D0%BE-news676377.html", "text": "Agerpres. Президентът на Румъния Клаус Йоханис призова румънците и етническите унгарци в страната да си сътрудничат, предаде „Имам послание към румънците и унгарците: нека работим заедно, защото това е единственото решение за нас“, заяви Йоханис, след среща с представители на бизнеса в централната област Ковасня. Във вторник румънският президент бе на обиколка в населяваните с етнически унгарци централни части на страната. Фокус", "date": "2017.07.19", "title": "Клаус Йоханис призова румънците и етническите унгарци да работят заедно"}
{"url": "http://pik.bg/%D0%BC%D0%B0%D0%B9%D0%BA-%D0%BF%D0%B5%D0%BD%D1%81-%D1%81%D0%B0%D1%89-%D0%B8%D1%81%D0%BA%D0%B0%D1%82-%D0%B4%D0%B0-%D0%B7%D0%B0%D1%81%D0%B8%D0%BB%D1%8F%D1%82-%D0%BF%D0%B0%D1%80%D1%82%D0%BD%D1%8C%D0%BE%D1%80%D1%81%D1%82%D0%B2%D0%BE%D1%82%D0%BE-%D1%81%D0%B8-%D1%81%D1%8A%D1%81-%D1%81%D1%8A%D1%80%D0%B1%D0%B8%D1%8F-news676359.html", "text": "ТАНЮГ. Вицепрезидентът на САЩ Майк Пенс, който се срещна на 18 юли 2017 г. в Белия дом с президента на Сърбия Александър Вучич, изрази подкрепата на САЩ към намерението на Сърбия да влезе в състава на ЕС, както и желание за задълбочаване на отношенията с Белград, предаде „Двамата постигнаха съгласие относно важността на двустранните отношения и изразиха желание да задълбочат партньорството между САЩ и Сърбия“, пише в официално заявление от канцеларията на Майк Пенс, цитирано от Фокус.", "date": "2017.07.19", "title": "Майк Пенс: САЩ искат да засилят партньорството си със Сърбия"}
{"url": "http://pik.bg/%D0%B4%D0%B6%D0%B8%D0%BD%D0%BE%D0%B1%D0%B8%D0%BB%D0%B8-%D0%B2%D0%B7%D0%B5-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D1%81%D0%B8-news676393.html", "text": "Ману Джинобили и Сан Антонио финализират сделка, която ще остави аржентинската звезда на терена за поне още година. Ветеранът от Баия Бланка ще започне шестнадесетия си сезон с екипа на Спърс през есента, съобщава The Vertical. 39-годишният аржентинец има четири титли на НБА, а въпреки че сезон 2016/2017 бе един от най-слабите му от чисто статистическа гледна точка, той не е готов да каже край. Ману игра в 69 мача за отбора на Грег Попович през сезон 2016/2017 и в тях постигаше по 7.5 точки, 2.7 борби и 1.2 асистенции. Спърс взеха Емануел Давид Джинобили Макари под №57 в Драфта през далечната 1999 година, а три лета по-късно той най-сетне акостира в Тексас, за да се превърне в неизменна и незаменима част от династията на “шпорите”, предава Спортал. Гардът е едва вторият играч в историята, който може да се похвали с шампионски титли от Евролигата, НБА и със златен олимпийски медал. Първият е Бил Брадли, който след края на кариерата си става сенатор на щата Ню Джърси. Джинобили има общо 992 мача в редовния сезон и 213 в плейофите. Участвал е три пъти в Мача на звездите, а през сезон 2007/2008 е “Шести човек на годината”. С Аржентина има злато от олимпийските игри в Атина през 2004 и сребро от Мондиал 2002 в Индианаполис. На 28 юли Ману ще навърши 40 години.", "date": "2017.07.19", "title": "Джинобили взе решение за бъдещето си"}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B0-%D0%BF%D0%BE%D0%BF%D0%BE%D1%81%D0%BA%D0%B8-%D0%B2-%D1%81%D0%BF%D0%BE%D1%80%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-%D0%B3%D1%8A%D1%80%D1%86%D0%B8%D1%8F-%D0%B4%D0%B5%D0%B9%D1%81%D1%82%D0%B2%D0%B0-%D0%BE%D1%82-%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D1%81%D0%B8%D0%BB%D0%B0%D1%82%D0%B0-news676391.html", "text": "“Нова телевизия“. Бившият външен министър на Македония Никола Попоски излезе с коментар относно срещата между гръцкия външен министър Никос Кодзиас и посредника на ООН по въпроса за името на Македония Матю Нимиц. Той посочи, че не може да съди за важността на срещата, знаейки, че това е спор, продължил две десетилетия, предаде македонската медия „Срещата е част от един процес, който е наложен на Македония и в който няма последователност от гръцка страна“, посочи Попоски. \"Гръцката позиция е, че тях не ги интересува какво мислим ние, дали е принципно, безпринципно, добро или лошо това гръцко искане, което имат отнесено до нас. Те просто ни налагат това от позицията на силата“, добави той. Той напомни, че Гърция може още 30 години да продължи да действа по подобен начин. \"Дългосрочната гръцка линия е ние да плащаме цената, а те не. Македония трябва да прави отстъпки, а Гърция не \", смята бившият министър, цитиран от Фокус.", "date": "2017.07.19", "title": "Никола Попоски: В спора за името Гърция действа от позицията на силата"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B3%D1%80%D1%83%D0%B7%D0%B8%D1%8F-%D1%81%D0%BC%D1%8F%D1%82%D0%B0-%D1%87%D0%B5-%D0%BE%D1%81%D0%BD%D0%BE%D0%B2%D0%BD%D0%BE%D1%82%D0%BE-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%B7%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B5-%D0%BD%D0%B0%D1%80%D1%83%D1%88%D0%B5%D0%BD%D0%B0%D1%82%D0%B0-%D0%B9-%D1%82%D0%B5%D1%80%D0%B8-news676394.html", "text": "Независимая газета. Според президента на Грузия Георгий Маргвелашвили основното предизвикателство, стоящо пред страната, остава нарушената ѝ териториална цялост, пише „Перспективата за развитието на Грузия не може да се разглежда в противопоставяне с който и да е неин съсед, тя се разглежда изключително в добросъседство. Изключение представлява Русия, чиито действия за създаване на трудности за нашата страна влошават сигурността в региона“, заяви президентът. Според него още в първите дни на създаването на независима Грузия „Русия се опитва да спре европейското ѝ развитие“.", "date": "2017.07.19", "title": "Президентът на Грузия смята, че основното предизвикателство за страната е нарушената й териториална цялост"}
{"url": "http://pik.bg/%D0%B1%D0%B5%D0%BB%D0%B8%D1%8F%D1%82-%D0%B4%D0%BE%D0%BC-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D1%81%D0%B0-%D0%B8%D0%BC%D0%B0%D0%BB%D0%B8-%D0%BA%D1%80%D0%B0%D1%82%D1%8A%D0%BA-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D0%BD%D0%B0-%D0%B2%D0%B5%D1%87%D0%B5%D1%80%D1%8F-%D0%B0-%D0%BD%D0%B5-%D1%81%D1%80%D0%B5%D1%89%D0%B0-news676397.html", "text": "Reuters, цитирана от Фокус. Служител на Белия дом уточни, че президентите на Русия и на САЩ Владимир Путин и Доналд Тръмп „са провели само кратък разговор“, а не „втора среща“ в края на вечерята с останалите лидери на срещата на високо равнище на Г-20, провела с в Хамбург по-рано този месец, предаде „Двамата са използвали преводача на Путин за разговора си“, посочи служителят на Белия дом.", "date": "2017.07.19", "title": "Белият дом: Доналд Тръмп и Владимир Путин са имали кратък разговор на вечеря, а не среща"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BF%D0%B5%D1%82%D1%82%D0%B5-%D0%B7%D0%BE%D0%B4%D0%B8%D0%B8-%D0%BA%D0%BE%D0%B8%D1%82%D0%BE-%D1%81%D0%B0-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%82%D0%B5-%D1%80%D0%BE%D0%B4%D0%B8%D1%82%D0%B5%D0%BB%D0%B8-news676372.html", "text": "Да бъдеш родител е най-голямото щастие, но и огромна отговорност. Според астрологията, зодиакалният знак, под който сме родени може да ни разкрие какви родители ще бъдем. Вижте кои са 5-те зодии, които са най-отговорни и грижовни родители. На първо място трябва да се каже, че Телците са изключително грижовни и отговорни. Отдадени са на половинката си и що се отнася до семейния бюджет, винаги действат икономично и практично. За тях е много важно да поддържат стабилност и хармония и това да се предаде и на децата им. Тъй като Телецът е амбициозен, той изисква много и от своите деца по отношение на обучението им. Действа търпеливо, с подход, много любов и отдаване. Едни от най-внимателните, на моменти дори обсебващи родители, са Раците. Тяхната чувствителност ги кара да обърнат внимание на всичките нужди на децата си. Раците държат много на семейството и връзката им с децата е много силна. Въпреки че понякога ограничават свободата им, те не го правят съзнателно. Раците обичат силно, искат най-доброто за децата и въпреки на моменти да са малко строги, техните деца винаги са много добре възпитани и успешни. Следващата зодия, която попада в графата „най-добри родители“ е зодия Лъв. Неоспоримите лидерски качества на Лъва винаги се прехвърлят към децата му. Той знае как да използва своя изключителен ум за разрешаване на всички проблеми и се стреми да предаде този опит и на децата си. Има отлично чувство за хумор и винаги проявява дълбока загриженост. Въпреки че Лъвовете са строги, те биха направили всичко, за да защитят малките си. За представителите на зодия Везни е важно да имат до себе си сериозен партньор, с когото да изградят здраво семейство. Ако това се случи, техните деца ще растат в добра среда и ще получават еднакво количество внимание. Везните не харесват самотата, затова не биха допуснали да не обръщат достатъчно внимание на децата си. Стремят се да изградят хармония с тях, възпитават тактично, без да ограничават свободата на децата си за развиването на техните умения и разбира се, ползват се с авторитет пред тях. Добре организирани и дисциплинирани, Козирозите са като никои други родители в зодиака. За тях е важно всичко да се подготвя предварително, да се действа по план. Тези организационни умения се опитват да възпитат и в децата си. Държат на семейните събирания, особено на празници и възпитават в децата си в традициите и ценностите. Търсят духовната връзка с малките и въпреки понякога да им е трудно, полагат много усилия да бъдат най-добрите родители.", "date": "2017.07.19", "title": "Вижте петте зодии, които са най-добрите родители"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BB%D1%83%D0%BA%D0%B0%D1%81-%D0%BB%D0%B5%D0%B9%D0%B2%D0%B0-%D0%BF%D1%80%D0%B5%D0%BC%D0%B8%D0%BD%D0%B0-%D0%B2-%D0%BB%D0%B0%D1%86%D0%B8%D0%BE-news676398.html", "text": "Бразилският полузащитник Лукас Лейва подписа договор с Лацио, след като премина успешно медицинските изследвания в Рим. Трансферът стана факт, след като Ливърпул прие офертата на италианците от 5 милиона лири за 30-годишния играч. Лукаш премина на \"Анфийлд\" през 2007 година от Гремио, като за десет сезона записа 346 мача за мърсисайдци. Бразилецът обясни, че е взел \"трудното решение\" да напусне Ливърпул, тъй като иска да играе по-често, предава Спортал. През последната кампания той записа само 12 мача като титуляр от общо 24-е си участия във Висшата лига.", "date": "2017.07.19", "title": "Официално: Лукас Лейва премина в Лацио"}
{"url": "http://pik.bg/%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5-%D0%BE%D1%82-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D0%BF%D1%80%D0%B5%D0%B4%D0%B8-%D0%BE%D1%82%D1%81%D1%82%D1%8A%D0%BF%D0%BB%D0%B5%D0%BD%D0%B8%D0%B5%D1%82%D0%BE-%D1%81%D0%B8-%D1%81%D0%B0-%D0%BC%D0%B8%D0%BD%D0%B8%D1%80%D0%B0%D0%BB%D0%B8-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D1%80%D0%B0%D1%81%D0%B0%D1%84%D0%B0-news676413.html", "text": "Интерфакс. Сирийските власти съобщават, че терористите от „Ислямска държава“ са осеяли с мини древния град Расафа по време на изтеглянето си от него, предаде „Преди две седмици Расафа бе под властта на „Ислямска държава“. Бойците на сирийската правителствена армия при подкрепата на руската авиация върнаха мира над този древен град, който е на повече от 1500 години“, заяви сътрудник на администрацията на града-музей Абдел Витар. Той отбеляза, че отстъпващите терористи са минирали по-голямата част от историческите обекти на Расафа. „Градските порти, цитаделата, катедралата „Св. Сергей“, базиликата и античните резервоари за вода, крепостните стени и кули – сега всичко е минирано“, съобщи Витар. Той посочи, че преди войната Сафара е бил поклоннически център в провинцията Ракка, посещаван от десетки хиляди вярващи – именно тук, според преданията загива мъченически римският легионер-християнин Сергей, почитан от християнската църква. Градът е също така заплашен от обстрели – фронтовата линия между правителствените сили и „Ислямска държава“ се намира на около 25 км. от него. Но историкът е убеден, че археолозите и учените ще посетят Расафа още тази зима – сапьорите ще започнат в най-скоро време да прочистват старините от мини. Фокус", "date": "2017.07.19", "title": "Терористите от „Ислямска държава“ преди отстъплението си са минирали сирийския град Расафа"}
{"url": "http://pik.bg/%D0%BF%D0%BE%D0%B2%D0%B5%D1%87%D0%B5-%D0%BE%D1%82-70-%D0%B0%D1%80%D0%B0%D0%B1%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%B2-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-%D0%BF%D1%80%D0%B8-%D1%80%D0%B0%D0%B7%D0%B3%D0%BE%D0%BD%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news676375.html", "text": "ТАСС, Израелската полиция е разгонила група араби, събрали се на протест пред портата \"Бал ел Асбат\" в Йерусалим, предаде позовавайки се на местни медии. Полицията е използвала сълзотворен газ и гумени куршуми при разгонването на събралите се. Пострадали са повече от 70 души. В болницата е докаран председателят на Висшия ислямски съвет на Йерусалим шейх Акрам Сабри. Той е бил ранен в гърдите и се намира в реанимацията. Фокус", "date": "2017.07.19", "title": "Повече от 70 араби са ранени в Йерусалим при разгонване на протест"}
{"url": "http://pik.bg/%D1%84%D0%B5%D1%82%D1%85%D1%83%D0%BB%D0%BB%D0%B0%D1%85-%D0%B3%D1%8E%D0%BB%D0%B5%D0%BD-%D0%B7%D0%B0%D1%8F%D0%B2%D0%B8-%D1%87%D0%B5-%E2%80%9E%D0%BD%D1%8F%D0%BC%D0%B0-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD%D0%B8%D1%8F%E2%80%9C-%D1%87%D0%B5-%D1%89%D0%B5-%D0%B1%D1%8A%D0%B4%D0%B5-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0%D0%BD-%D0%B2-%D1%82%D1%83%D1%80%D1%86%D0%B8%D1%8F-news676360.html", "text": "AFP. Базираният в САЩ ислямски духовник Фетхуллах Гюлен, обвиняван от турското правителство в неуспешния опит за преврат от миналата година, заяви, че не вярва, че ще бъде екстрадиран в Турция, предаде „Каквато и да е личното мнение на президента на САЩ Доналд Тръмп не смятам, че би рискувал да навреди на репутацията на САЩ по света отстъпвайки пред нелогичните искания на президента на Турция Реджеп Тайип Ердоган“, заяви Гюлен. „Затова и не се притеснявам от тази възможност“, посочи той. Гюлен също така призова към международно разследване на опита за преврат с участието на НАТО, на Международния съд и на Европейския парламент. „Ако открият дори и най-малката връзка с мен и опита за преврат лично ще си купя билета и ще напусна тази страна“, добави духовникът, цитиран от Фокус.", "date": "2017.07.19", "title": "Фетхуллах Гюлен заяви, че „няма притеснения“, че ще бъде екстрадиран в Турция"}
{"url": "http://pik.bg/%D1%81%D0%B8%D0%BD%D0%BE%D0%BF%D1%82%D0%B8%D1%86%D0%B8%D1%82%D0%B5-%D1%89%D0%B5-%D0%BD%D0%B8-%D0%B8%D0%B7%D0%BD%D0%B5%D0%BD%D0%B0%D0%B4%D0%B0%D1%82-%D0%B5%D1%82%D0%BE-%D0%BA%D0%BE%D0%B3%D0%B0-%D1%89%D0%B5-%D0%B7%D0%B0%D0%B1%D1%80%D0%B0%D0%B2%D0%B8%D0%BC-%D0%B7%D0%B0-%D0%BB%D0%BE%D1%88%D0%BE%D1%82%D0%BE-%D0%B2%D1%80%D0%B5%D0%BC%D0%B5-%D0%B8-%D0%BF%D0%B0%D0%BA-%D1%89%D0%B5-%D0%B5-%D0%B8%D1%81%D1%82%D0%B8%D0%BD%D1%81%D0%BA%D0%BE-%D0%BB%D1%8F%D1%82%D0%BE-news676405.html", "text": "Днес ще е предимно слънчево. Над крайните източни райони преди обяд облачността ще е значителна, но бързо ще се разкъса и намалее. Ще духа слаб, в източната половина от страната до умерен северен вятър. Максималните температури ще са между 28° и 32°, за София 28°. Такава е прогнозата за времето на Националния институт по метеорология и хидрология (НИМХ). Атмосферното налягане ще е малко по-високо от средното за юли, но слабо ще се понижи. По Черноморието преди обяд ще има значителна облачност, но бързо ще се разкъса и намалее до слънчево време. Ще духа умерен вятър от север-североизток, който ще отслабва. Максималните температури ще са между 24° и 27°. Температурата на морската вода е 22-24°. Вълнението на морето ще е 2-3 бала. В планините ще е предимно слънчево. Ще духа до умерен вятърът от север-североизток. Максималната температура на височина 1200 метра ще е около 20°, на 2000 метра – около 14°. През следващите дни времето ще бъде предимно слънчево. В четвъртък и петък след обяд ще се развие купеста облачност, главно над източните и планинските райони, но вероятността за валежи е малка. Затоплянето ще продължи и в събота максималните температури ще са между 30° и 35°.", "date": "2017.07.19", "title": "Синоптиците ще ни изненадат! Ето кога ще забравим за лошото време и пак ще е истинско лято!"}
{"url": "http://pik.bg/%D1%80%D1%83%D0%BC%D1%8A%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B7%D0%B0%D0%BF%D0%BE%D1%87%D0%B2%D0%B0-%D0%B8%D0%BC%D1%83%D0%BD%D0%B8%D0%B7%D0%B0%D1%86%D0%B8%D0%BE%D0%BD%D0%BD%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D1%81%D1%80%D0%B5%D1%89%D1%83-%D0%BC%D0%BE%D1%80%D0%B1%D0%B8%D0%BB%D0%B8-news676412.html", "text": "Romania-Insider. Министерството на здравеопазването на Румъния започва имунизационна кампания срещу морбили с участието на местните власти, които трябва да идентифицират децата, които не се били ваксинирани и местата, където те ще бъдат имунизирани по време на кампанията, предаде „Министерството организира обща видеоконференция с участието на МВР, областните управители и семейни лекари“, заяви министърът на здравеопазването Флориан Бодог. Веднъж на две седмици министерството на здравеопазването ще преценява дейността на местните власти във всяка област и ще предприема допълнителни мерки, където има проблеми. Епидемията на морбили е все още проблем в Румъния с повече от 8000 докладвани случая в страната до 14 юли 2017 г. До момента от заболяването са починали 31 души. Фокус", "date": "2017.07.19", "title": "Румънското правителство започва имунизационна кампания срещу морбили"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%BE%D0%BB%D0%B0-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2-%D1%88%D0%B2%D0%B5%D1%86%D0%B8%D1%8F-news676417.html", "text": "Кола се вряза във входа на голям магазин в шведския град Уларед. Пострадали са двама души. Те са получили средно тежки наранявания, когато са се опитали да избягат от автомобила, но не са потърсили лекарска помощ. Инцидентът е станал малко преди 20 ч. местно време. Причините се изясняват, съобщава Би Ти Ви. Шофьорът е задържан. Той е 65-годишен мъж. Според очевидци е изглеждал объркан след инцидента и може да е имал медицински проблем.", "date": "2017.07.19", "title": "ИЗВЪНРЕДНО! Кола се вряза в магазин в Швеция"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8%D1%81%D0%BA%D0%B0-%D0%B4%D0%B0-%D0%BD%D0%B0%D0%B7%D0%BD%D0%B0%D1%87%D0%B8-%D0%B4%D0%B6%D0%BE%D0%BD-%D1%85%D1%8A%D0%BD%D1%82%D1%81%D0%BC%D0%B0%D0%BD-%D0%B7%D0%B0-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D1%80%D1%83%D1%81%D0%B8%D1%8F-news676388.html", "text": "SBS. Според представители на Белия дом президентът на САЩ Доналд Тръмп иска да номинира бившия губернатор на щата Юта Джон Хънтсман за посланик в Русия, предаде Ако бъде одобрен от Сената, Хънтсман ще бъде изпратен в Русия докато Конгресът разследва възможността руска намеса по време на президентските избори в САЩ през 2016 г. Хънтсман е служил като посланик на САЩ в Китай в периода между 2009 и 2011 г. по време на мандата на бившия президент Барак Обама. Той е служил в администрациите на петима президенти на страната. Очаква се официалното номиниране на Хънтсман да излезе по-късно. Фокус", "date": "2017.07.19", "title": "Доналд Тръмп иска да назначи Джон Хънтсман за посланик в Русия"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%B8%D1%80%D0%B0%D0%BA-%D0%BF%D1%80%D0%B8%D0%B7%D0%BE%D0%B2%D0%B0-%D1%82%D1%83%D1%80%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B4%D0%B0-%D0%BD%D0%B0%D0%BF%D1%83%D1%81%D0%BD%D0%B5-%D1%81%D1%82%D1%80%D0%B0%D0%BD%D0%B0%D1%82%D0%B0-news676396.html", "text": "РИА Новости, Министър-председателят на Ирак Хайдер ал Абади призова турската армия да напусне пределите на страната, предаде позовавайки се на местни медии. Миналата седмица министър-председателят официално обяви за победата над „Ислямска държава“ в Мосул, който терористите държаха под свой контрол три години. „Министър-председателят на Ирак призова турската армия да отстъпи и да напусне Ирак и заяви, че битката за Мосул е приключила“, пише иракският кюрдски канал „Рудау“ на своя официален профил в социалната мрежа „Туитър“. Отношенията между Багдад и Анкара се влошиха в края на 2016 г., след като Турция без разрешение на иракските власти въведе войска в района Башик, недалеч от Мосул под предлог, че помага в борбата срещу „Ислямска държава“. Багдад нееднократно призовава Турция да изведе военните си, посочвайки, че това е нарушение на суверенитета му. Фокус", "date": "2017.07.19", "title": "Министър-председателят на Ирак призова турската армия да напусне страната"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B5-%D0%B5%D0%B4%D0%BD%D0%B0-%D0%BE%D1%82-%D1%82%D0%B5%D0%BC%D0%B8%D1%82%D0%B5-%D0%B2-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B0-%D0%BC%D0%B5%D0%B6%D0%B4%D1%83-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D1%83%D1%87%D0%B8%D1%87-%D0%B8-%D0%BC%D0%B0%D0%B9%D0%BA-%D0%BF%D0%B5%D0%BD%D1%81-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-news676400.html", "text": "“Сител“. Сръбският президент Александър Вучич заяви след срещата си в Белия дом с вицепрезидента на САЩ Майк Пенс, че Сърбия признава конституционното име на Македония, предаде македонската медия Вучич, който преди това подкрепи външния министър Ивица Дачич, който наскоро заяви, че Сърбия е направила грешка, като е признала конституционното име на Македония, остава на страната на признаването, въпреки някои македонски решения, които не се харесват на Сърбия. \"Македония призна независимостта на Косово, което съм сигурен, е противно на волята на нейното население'', заяви сръбският президент. Пенс и Вучич по време на срещата са обсъдили нерешените въпроси на Балканите, включително и спора с името на Македония, статута на Косово и ситуацията в Босна и Херцеговина, при което са се съгласили, че всички спорове трябва да се решават чрез диалог. Американският вицепрезидент е изразил загриженост за руското влияние в региона. Много повече внимание на сигурността на Балканите се очаква да се отдели при пристигането на Майк Пенс в Подгорица на 2 август на срещата на лидерите на страните от Адриатическата харта, на която Македония ще бъде представяна от министър-председателя си Зоран Заев. Освен Македония, като един от съоснователите на Адриатическата харта, в нея членуват Албания, Хърватия, Черна гора и Босна и Херцеговина. Сърбия, Косово и Словения имат статут на наблюдатели. Адриатическата харта е създадена през 2003 г. с цел държавите-членки по-успешно да осъществят реформите и да станат членки на НАТО. Фокус", "date": "2017.07.19", "title": "Македония е една от темите в разговора между Александър Вучич и Майк Пенс в Белия дом"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D0%BD%D0%B0%D1%87%D0%B8%D0%BD%D0%B0-%D0%BF%D0%BE-%D0%BA%D0%BE%D0%B9%D1%82%D0%BE-%D0%B2%D1%82%D0%BE%D1%80%D0%B0%D1%82%D0%B0-%D0%BC%D1%83-%D1%81%D1%80%D0%B5%D1%89%D0%B0-%D1%81-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B5-%D0%B1%D0%B8%D0%BB%D0%B0-%D0%BE%D1%82%D1%80%D0%B0%D0%B7%D0%B5%D0%BD-news676409.html", "text": "Президентът на САЩ Доналд Тръмп разкритикува начина, по който са били поднесени новините за уж провелата се втора, лична среща между него и президента на Русия Владимир Путин по време на срещата на високо равнище на Г-20 в Хамбург от началото на месеца, определяйки историите като „фалшиви новини“, пише The Hill. Наскоро бе съобщено, че Тръмп и Путин са провели разговор на вечерята в чест на лидерите на Г-20 като на място е присъствал единствено руския преводач. Срещата, въпреки, че е била на публично място, не е била първоначално отразена от медиите. Тръмп обърна внимание на новините , описвайки ги като „болни“ и посочи, че всички лидери на страните от Г-20 са били поканени на вечерята. „Фалшиви новинарски истории за тайна вечеря с Путин. Това е болно. Всички лидери на Г-20, както и съпругите и съпрузите им, бяха поканени на вечерята“, написа Тръмп на профила си в социалната мрежа „Туитър“. Във втори свой коментар Тръмп разкритикува медиите, че се опитват да изкарат контакта му с Путин „зловещ“. „Фалшивите новини стават все повече и повече нечестни. Дори и вечерята на 20-те лидери в Германия бе представена така, че да изглежда зловеща“, написа той. По-рано служител на Белия дом заяви, че съобщенията за втора среща между Тръмп и Путин са неистински и посочи, че двамата просто са имали кратък разговор по време на вечеря. „Инсинуациите, че Белият дом се опитвал да прикрие каквато и втора среща са лъжливи, зловредни и абсурдни“, посочи той, цитиран от Фокус.", "date": "2017.07.19", "title": "Доналд Тръмп разкритикува начина, по който втората му среща с Владимир Путин е била отразена"}
{"url": "http://pik.bg/%D0%B2%D0%B7%D0%B3%D0%BB%D1%8F%D0%B4-%D1%83%D0%BA%D1%80%D0%B0%D0%B9%D0%BD%D0%B0-%D0%B5-%D0%BE%D0%B1%D1%80%D0%B5%D1%87%D0%B5%D0%BD%D0%B0-%D0%BE%D1%82%D0%BD%D0%BE%D0%B2%D0%BE-%D0%B4%D0%B0-%D1%81%D1%82%D0%B0%D0%BD%D0%B5-%D0%BC%D0%B0%D0%BB%D0%BE%D1%80%D1%83%D1%81%D0%B8%D1%8F-news676395.html", "text": "Взгляд, цитиран от Фокус. В украинската криза започва нов етап: привържениците на единството на руския свят са провъзгласили курс за създаване на държавата Малорусия. Как да се разбира съответното заявление, направено от президента на непризнатата Донецка народна република Александър Захарченко, а също така и последвалата официална руска реакция, пита руският вестник Става дума за бъдещето на руския свят, за руската цивилизация. За това дали тя ще бъде единна, защото без Украйна, Русия няма да бъде империя, а Русия. Именно затова е важна позицията на Путин по отношение на единството на руския народ: президентът постоянно подчертава, че руснаците и украинците не са просто братски народи, а на практика един народ. Значително по-лесно е, а и не малка част от политическия елит би се съгласил на това, да се каже, че ще се строи руски свят, но ще се направи така, че Украйна да се даде на Запада. Русия да вземе Луганск и Донецк – Киев с радост (макар и негласен), би се отказал от така и така загубената територия. Но така Русия би загубила люлката на руската цивилизация, би дала десетки милиони съотечественици да бъдат дерусифицирани. Именно и затова Русия се бори за цяла Украйна, чакайки, говорейки за минския процес. Съществуващата Украйна няма бъдеще. Преходната, постсъветска държава, умря през февруари 2014 г., а настоящето образование ще бъде преформатирано и завърнато в руския свят. Въпрос е колко време и колко усилия ще са необходими. Минаха три години, и в Русия мечтаят отрезвяването и самолечението на украинското общество да премине по-бързо. Лозунгът за създаването на Малорусия, за замяната с нея на Украйна като такава, е форма на борба за Украйна през периода до 2020 г. Сега в Украйна има две държави – едната, която не е призната от никого, но стремяща се да бъде с Русия и втора, призната от всички, но със стремеж да бъде без Русия. Никой не знае колко време ще е необходимо за превръщането на Украйна в Малорусия – три, пет, десет години. Но тя отново ще стане Малорусия, а след това и част от единна Русия.", "date": "2017.07.19", "title": "\"Взгляд\": Украйна е обречена отново да стане Малорусия"}
{"url": "http://pik.bg/%D0%BC%D0%B0%D1%87%D0%BE%D0%B2%D0%B5%D1%82%D0%B5-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%BA%D0%BB%D1%8E%D1%87%D0%BE%D0%B2%D0%B0-%D0%B2%D0%B5%D1%87%D0%B5%D1%80-%D0%B7%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news676448.html", "text": "Футболните мачове по телевизията днес, с роден коментар. Сериозен брой контроли с участие на грандове. Срещи от голям форум и ключов двубой за Лудогорец в квалификациите на Шампионска лига. 13:00 ч. Лестър - Уест Бромич Диема спорт 2, 14:20 ч. Байерн - Арсенал РИНГ, 15:30 ч. Ливърпул - Кристал Палас Диема спорт 2, 19:00 ч. ЕП (жени), Испания - Португалия Евроспорт 1, 21:00 ч. Шампионска лига, Лудогорец – Жалгирис Диема спорт, 21:45 ЕП (жени), Англия - Шотландия Евроспорт 1.", "date": "2017.07.19", "title": "Мачовете по телевизията! Ключова вечер за Лудогорец"}
{"url": "http://pik.bg/%D0%BF%D1%80%D0%B5%D1%81%D1%82%D1%80%D0%B5%D0%BB%D0%BA%D0%B0-%D0%B2-%D0%B5%D1%84%D0%B8%D1%80-%D0%B3%D0%B5%D1%80%D0%B1-%D1%81%D0%B5-%D0%B1%D0%B8%D0%B5-%D0%B2-%D0%B3%D1%8A%D1%80%D0%B4%D0%B8%D1%82%D0%B5-%D0%BD%D0%B8%D0%B5-%D1%83%D0%B2%D0%BE%D0%BB%D0%BD%D0%B8%D1%85%D0%BC%D0%B5-%D0%B1%D0%BE%D1%80%D1%88%D0%BE%D1%88-%D0%B1%D1%81%D0%BF-%D0%BA%D0%BE%D0%BD%D1%82%D1%80%D0%B8%D1%80%D0%B0-%D0%B0-%D0%BA%D0%BE%D0%B9-%D0%B3%D0%BE-%D0%B2%D1%8A%D1%80%D0%BD%D0%B0-%D1%82-news676436.html", "text": "Доколкото ми е известно, бившият директор на Мирослав Боршош ще бъде поканен на изслушване в парламентарната комисия за НДК заедно с други предишни ръкодовители на Националния дворец на културата. Това каза в сутрешния блок на Нова телевизия депутатът от ГЕРБ Тома Биков. \"Нашето правителство смени Боршош, а служебният вицепремиер по подготовката на българското председателство на Съвета на ЕС и зам.-председател на БСП Деница Златева през трите си месеца мандат уволнява борда на директорите на НДК и оставя Боршош. Тя го освобождава от отговорност\", заяви Биков. \"Целта на колегите в тази комисия е да правят панаир. Голямата цел е да се създаде усещане за някакво разклащане – нещо, което ние няма да позволим. Има си съответните органи за проверка на случая – ДАНС, прокуратура\", подчерта Тома Биков. Депутатът от БСП Жельо Бойчев попита защо, след като беше отстранен Боршош, той беше върнат на поста от премиера Борисов. \"Ще ми бъде интересно да задам на Боршош въпроса кой му оказва натиск. Не може да има министър, който излиза и казва, че е искал бизнес план от дружество, на което е принципал, а той му е отказан. Оказа се, че такъв е бил случаят с Томислав Дончев\", посочи Бойчев. \"Радвам се, че беше възприето нашето искане да бъдат изслушани и изпълнителните директори и членовете на борда на директорите на НДК от 2016 г.\", заяви социалистът.", "date": "2017.07.19", "title": "ПРЕСТРЕЛКА В ЕФИР! ГЕРБ се бие в гърдите: Ние уволнихме Боршош! БСП контрира: А, кой го върна... Тома Биков и Жельо Бойчев се замерят с горещия картоф \"НДК\""}
{"url": "http://pik.bg/%D0%BA%D0%BE%D0%BB%D0%B8-%D1%84%D0%B0%D0%BD%D1%82%D0%BE%D0%BC%D0%B8-%D0%BF%D0%BE%D0%B3%D0%B2%D0%B0%D1%82-%D0%B4%D0%B6%D0%B8%D0%B3%D0%B8%D1%82%D0%B8%D1%82%D0%B5-%D0%BD%D0%B0-%D0%BF%D1%8A%D1%82%D1%8F-news676443.html", "text": "Коли без обозначителни знаци ще ловят джигитите по пътя. Това разкри шефът на КАТ Бойко Рановски пред БНТ. \"В чужбина това е практика, докато у нас, за съжаление, има какво да се желае. Коли без обозначителни знаци правят снимки и така хващат най-сериозните нарушители, обясни комисар Рановски. Никой не може да предвиди къде ще стане нарушението, призна иначе той.", "date": "2017.07.19", "title": "Коли фантоми погват джигитите на пътя"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%83%D0%B2%D0%BE%D0%BB%D0%BD%D0%B8%D1%85%D0%B0-%D1%88%D0%B5%D1%84%D0%BA%D0%B0%D1%82%D0%B0-%D0%BD%D0%B0-%D0%BA%D0%B0%D1%82-%D0%BF%D0%BB%D0%BE%D0%B2%D0%B4%D0%B8%D0%B2-news676454.html", "text": "Началникът на КАТ Николина Недева-Джамбова е освободена от заемания пост и от сряда тя вече няма да е начело на сектора, съобщава \"Марица\", като се позовава на свои източници. Вече е издадена заповед за преместването на Джамбова на друга длъжност. Засега обаче не е ясно кой ще заеме горещия стол в сектор Пътна полиция под тепетата. Както е известно, Пловдив е областта с най-много загинали в катастрофи през последните години, като по този показател изпреварва дори столицата. Още през май Марица.бг писа, че служителите на КАТ Пловдив са настръхнали срещу началничката си. Това стана броени дни след като полицаят Делян Палазов беше прегазен на бул. „Санкт Петербург“ край Лаута по време на извънредна смяна. Преди него на магистрала „Тракия“ през април миналата година от ТИР беше убит друг служител на реда – 41-годишният Николай Треновски, а два месеца по-късно, пак на аутобана, от бус беше ранен колегата му Иван Денчев. Катаджиите недоволстваха от началничката си, че вместо да си гледа служебните задължения и да решава как да се намалят катастрофите, тя пътува в чужбина да прави регистрации на тирове. Миналия месец пък в сектора беше изпратена проверка от София, която продължи десетина дни. Резултатите от нея не са оповестени, но вече са факт две неща. Първо – опашките за регистрации пред КАТ се стопиха като с вълшебна пръчка. И второ – от 19 юли Джамбова няма да ръководи Пътна полиция в Пловдив. По неофициална информация тя ще бъде преместена на работа в новосформираната група за видеозаснемане, контрол и наблюдение в пловдивската дирекция на полицията. Очаква се тези дни да стане ясно кой ще е новият шеф на КАТ Пловдив.", "date": "2017.07.19", "title": "ОТ ПОСЛЕДНИТЕ МИНУТИ! Уволниха шефката на КАТ Пловдив "}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-%D1%81%D0%BA%D0%B5%D0%BF%D1%82%D0%B8%D1%87%D0%BD%D0%B8-%D0%BA%D1%8A%D0%BC-%D1%82%D1%80%D1%8A%D0%BC%D0%BF-%D1%81%D1%82%D1%80%D0%B0%D1%85%D1%83%D0%B2%D0%B0%D1%82-%D1%81%D0%B5-%D0%BE%D1%82-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-news676445.html", "text": "Над половината американци оценяват като цяло негативно дейността на Доналд Тръмп на президентския пост и се страхуват от терористи, финансова криза, ядрен удар и кибератаки. Това сочат публикувани вчера резултати от проучване, проведено от агенция Блумбърг, предаде ТАСС. Дейността на Тръмп като президент се оценява позитивно от 41% от анкетираните, като 21% я оценяват много положително, а 20% - като цяло положително. Противоположно мнение изразяват 55%, от които 40% са настроени много негативно. 4% от анкетираните нямат определено мнение по тази тема. На въпроса дали смятат, че САЩ следват правилния курс, 32% от анкетираните са отговорили утвърдително, 61% - отрицателно, а 8% не са изказали определена гледна точка. В списъка със заплахите , които участниците в проучването смятат за най-реални в близките години , на първо място стои тероризмът . 68% от анкетираните смятат за напълно възможен голям терористичен акт на територията на САЩ, докато 29% смятат подобно събитие за малко вероятно. 63% срещу 34% смятат за възможна нова финансова криза , подобна на разразилата се в САЩ през 2008 г. Заплахата от ядрен удар от страна на КНДР се смята за реална от 55% от анкетираните, а 53% се страхуват от руски кибератаки . На въпроса как биха гласували на президентски избори, ако те се проведат сега, 32% са заявили, че биха подкрепили Доналд Тръмп, 35% - Хилари Клинтън, 20% - друг кандидат. Осем процента са заявили, че няма да гласуват, а 5% са отказали да отговорят на този въпрос. Проучването, проведено по телефона от 8 до 12 юли, обхванало около 1000 американци.", "date": "2017.07.19", "title": "Американците скептични към Тръмп, страхуват се от тероризъм"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%B2%D0%B8%D0%B4%D0%B5%D0%BE-%D0%BE%D1%82-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D0%B1%D1%83%D1%80%D0%B3%D0%B0%D1%81-%D1%87%D0%B5%D1%88%D0%BA%D0%B8%D1%8F%D1%82-%D1%81%D0%B0%D0%BC%D0%BE%D0%BB%D0%B5%D1%82-%D0%B5-%D0%BA%D0%B0%D1%86%D0%BD%D0%B0%D0%BB-%D1%81-262-%D0%BA%D0%BC%D1%87-%D0%BF%D0%BE%D1%81%D0%BB%D0%B5-%D1%81%D1%8A%D1%81--news676449.html", "text": "Пасажерите, които излетяха от чешкия град Бърно и вчера претърпяха инцидент на Летище Бургас не разбрали, че нещо не е наред със самолета. \"Самолетът не намали скоростта, когато се приземяваше. Хидравличните амортисьори не работеха, така че той все още се движеше със същата скорост. Пилотът се опита да намали и затова самолетът изведнъж зави и той тръгна извън пистата\", казва пасажерът Зденек Купса за сайта iDnes.cz. В момента, в който колесниците на авариралия Airbis 320 са опрели до мократа от дъжда писта за кацане скоростта на самолета е била 262 км/ч. Пилотът е успял да намали още и в момента на излизане от пистата самолетът се е движил вече със 120 км/ч, показва възстановката на полет QS1482 от Бърно до Бургас в сайта flightradar.com. По неофициална информация пилотите са успели да избегнат неописуема трагедия само благодарение на опита и бързата си реакция. \"При нас беше спокойно. Екипът на компанията накараха хората да се успокоят, но като цяло всичко беше наред. Никой не беше паникьосан, няма ранени, някои дори не забелязаха, че сме кацнали. Чакахме около половин час за куфарите си\", описва Купса цялата ситуация. Припомняме ви, че машината на авиокомпания Travel Service е изпълнявала чартърен полет и е кацнала при аварийна ситуация, като е излязла от пистата на бургаското летище  висока скорост. На борда на самолета е имало 178 пътници, които своевременно са били евакуирани. До самолета обаче веднага бяха струпани пожарни коли и линейки. Пристигнаха и представители на транспортното министерство, които участват в изясняването на причините за инцидента.", "date": "2017.07.19", "title": "ШОКИРАЩО ВИДЕО от инцидента на летище Бургас! Чешкият самолет е кацнал с 262 км/ч, после със 120 е навлязъл в тревата"}
{"url": "http://pik.bg/%D1%8F%D0%BD%D0%B0%D0%BA%D0%B8-%D1%81%D1%82%D0%BE%D0%B8%D0%BB%D0%BE%D0%B2-%D0%BF%D1%80%D0%BE%D0%BF%D0%B0%D0%B3%D0%B0%D0%BD%D0%B4%D0%B0%D1%82%D0%B0-%D0%B8%D0%B7%D1%82%D0%BB%D0%B0%D1%81%D0%BA%D0%B2%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-news676453.html", "text": "Необходимо е реалната политика у нас да не бъде изтласквана от пропагандата. Важно е да се обръща качествено внимание на важните теми и да се изчерпват те до край, а не да се загърбват и затрупват от следващите злободневни и незначителни такива. Това посочи Янаки Стоилов от БСП в студиото на България он ер. Според него лявата опозиция е реална, но те много повече трябва да залагат на политиката, отколкото на тръбенето ѝ. \"Редица теми като здравеопазването, закона за концесиите и съдбата на клас \"Прослужено време\" са застрашени от затрупване и пренебрегване\", отбеляза той. По отношение на Европредседателството ни Стоилов заяви, че трябва да го използваме, за да повдигнем важните за нас теми пред Европа, а не да си губим времето в незначителни злободневни скандали. \"Европейският съюз преминава през период, в който трябва да реши дали да продължава да се развива по първоначалните си стълбове, тъй като постепенно губи конкурентоспособност в лицето на държави като САЩ и Китай\", каза червеният активист.", "date": "2017.07.19", "title": "Янаки Стоилов: Пропагандата изтласква политиката"}
{"url": "http://pik.bg/%D0%B4%D0%BE%D0%BC%D0%B0%D0%BA%D0%B8%D0%BD%D1%8F-%D0%B2-%D1%88%D0%BE%D0%BA-%D0%BD%D0%B0%D0%BC%D0%B5%D1%80%D0%B8-%D0%B8%D0%B7%D0%BF%D0%B5%D1%87%D0%B5%D0%BD%D0%B0-%D0%BC%D1%83%D1%85%D0%B0-%D0%B2-%D1%85%D0%BB%D1%8F%D0%B1%D0%B0-news676441.html", "text": "Жена от Пазарджик намери изпечена муха в хляба. Тя изпрати снимка за рубриката „Моята новина“ на Нова телевизия, за да покаже гнусния „бонус“. „Искам да изкажа за пореден път ужаса от това, което намирам в хляба, който купувам от магазин в града. Преди на два пъти откривах косми, после пак мухи и други гадини. Tези производители нямат ли съвест?“, пита Лилия. Храним децата си все пак, добавя тя.", "date": "2017.07.19", "title": "Домакиня в шок! Намери изпечена муха в хляба"}
{"url": "http://pik.bg/%D0%BF%D0%BE%D0%B6%D0%B0%D1%80-%D0%B8%D0%B7%D0%B3%D0%BE%D1%80%D1%8F-%D0%BF%D0%BE%D0%BA%D1%80%D0%B8%D0%B2%D1%8A%D1%82-%D0%BD%D0%B0-%D1%81%D0%BF%D0%B8%D1%80%D0%BA%D0%B0-%D0%B2%D0%B8%D1%88%D0%BD%D0%B5%D0%B2%D0%B0-%D0%B2-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news676421.html", "text": "Изгоря покривът на емблематичната за столичани спирка „Вишнева” в София”, съобщиха от пресцентъра на МВР. От неправителствената организация „Спаси София” публикуваха снимки на пожара във „Фейсбук”.Сигналът е подаден рано тази сутрин. Към момента причините за огъня не са ясни, но от МВР поясниха, че в сградата се държат инертни материали за поддръжка на трамвайните релси, съобщава Би Ти Ви. От организацията призовават Йорданка Фандъкова да поеме ангажимент и емблематичната спирка да бъде възстановена напълно.", "date": "2017.07.19", "title": "ПОЖАР! Изгоря покривът на спирка \"Вишнева\" в София (СНИМКИ)"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D1%82%D1%80%D0%B8-%D0%B7%D0%BE%D0%B4%D0%B8%D0%B8-%D1%89%D0%B5-%D1%81%D0%B5-%D0%B2%D0%B8%D0%B4%D1%8F%D1%82-%D0%B2-%D0%BF%D0%B0%D1%80%D0%B8-news676442.html", "text": "Овен Не бива да отлагате нищо, което смятате, че като решение е правилно, защото времето няма да ви прости. Натиснете педалите, разпределете задачите, които могат да се свършат и от други хора. Една от срещите ви днес ще е съдбоносна. Ще ви посети човек, който ще е готов да ви предостави средства и пълномощия за обща дейност. Обмислете добре детайлите. Предложението е толкова привлекателно, че си струва риска. Телец Ще се опитвате да командвате собствените си ангажименти и няма да успявате, неволно ще се подчините на чужда програма. Това ще ви изнерви до крайност, но не бива да давате воля на чувствата си. Днес за някои ще се реши участието им в начинание, което може да им донесе пари, работа и сигурност през идващите месеци. Ако някой ви предлага съвместна сделка или да му помогнете в пласирането на стока, ще спечелите повече от очакваното. Близнаци Слагате ред в офиса си, а ако работите за друг, с лекота изяснявате задачите си и тяхното изпълнение, и отношенията с колегите. Време беше да спрете с поемането на чужди отговорности. Много от вас днес ще преживеят светкавицата на влюбване от пръв поглед. Вторият поглед ще ви заведе в леглото или пред олтара. Днес това е най-важната територия за мнозина от вас, не правете фасони, не се сърдете, обичайте и позволете да ви обичат. Рак Не правете днес компромиси с това или заради това, което вече не ви привлича. Печелите битка в единоборство. Навлизате в силен период на нови връзки и възможности и в деловия, и в личния си живот и не ги проваляйте от дребни сметки и напразни страхове. Ако вече сте обвързани и сте направили грешна стъпка или се сърдите за нещо, време е да се извините и да се обърнете към човека до вас, защото добре съзнавате значението му в живота ви. Лъв Много от вас с творчески професии ще имат публични изяви с добри оценки. Тези, които са се доверили на организаторския талант на Козирог и са го послушали, ще претърпят неудача. Отдавна е трябвало сами да се грижите за себе си и собствения си труд. Ще получите покана отдалеч, приемете я за каквото и да се отнася, стига да ви предлага възможности за изява. Този ден ви носи покровителство дори ако не го искате или не го усещате в момента. Дева Днес не бива да водите дела, няма да спечелите, дори има опасност нещо да се обърка още повече. Не се занимавайте с анализ или подписване на финансови документи, възложете работата по тях на специалист. Случайна среща със стар познат може да обърне деловата ви ориентация. Подчертан успех ще имат механици, техници, спортисти и свързаните с религията. Интуицията ви ще работи добре, вслушайте се в нея. Забравете за малко критичния си ум. Везни Всички договори, които ще получите или ще предложите за подписване, ще бъдат съставени перфектно и ще ви донесат печалби и признание за прецизност и професионализъм. Отказвате се от нещо, точно където трябва и когато трябва. На интервюта или кастинги ще изберат вас измежду доста кандидати и това не само ще ви поласкае, но и леко ще ви стъписа. Хората на изкуството имат шансове за успех, да се огледат обаче и за нови територии за изява. Скорпион Всичко става много трудно днес. Проектите ви не се финансират, спонсорите ви се отдръпват, на конкурси и изпити не се представяте особено добре. На всяка крачка срещате спънки, всичко сякаш е срещу вас. Обаждат се стари хронични болежки, връщат ви предложение с неодобрение. Затваряте се в себе си и си ближете раните. Може би е добре точно такова поведение. Ако имате човек, с когото ви върви, посетете го, изплачете се на приятел - ще ви олекне. Стрелец Днес зацикляте и в бизнеса, и в любовта. Не е трябвало да отлагате нищо отпреди точно за днес, а дори и за утре. Но ако вече сте го направили, на всяка цена трябва да свършите определеното. Вие добре умеете да маневрирате. Днес ще се наложи да приложите това си умение. Отдайте се на анализи и оглеждане на фактите - вие умеете да го правите. Това ще ви очертае реална картина на бизнеса ви в момента и ще ви даде добра основа за бъдещето. Козирог В днешната сряда получавате втори шанс за желана работа и за истинска любов. Не бива да изпускате шанса, особено за работа. Това, което търсите, ще ви достави истинско удоволствие като занимание, но ще ви удовлетвори и като заплащане. Каквото и да направите, ще ви донесе успех. Неприятностите са зад и пред вас, но сега късметът е на рамото ви, не му позволявайте да отлети. Съсредоточете се в дребните неща на работното си място. Водолей Денят ви няма да е добър. Не можете да се съсредоточите и правите гафове. По-добре не работете отговорни неща, правете нещо рутинно и самостоятелно. Работата в колектив няма да е резултатна за вас. Ако имате възможност, излезте от офиса си по-рано и се разходете или си уредете среща с приятел, на когото да излеете мъката си. Не прекалявайте с алкохола, нито пък приемайте ухажване на непознати. Мимолетните връзки крият за вас опасности. Риби На работното ви място ще има напрежение от неочаквана ситуация, която идва отвън. Ще трябва много бързо да се реагира на създалото се напрежение. Действайте без забавяне. Подобно нещо ще се случи на хора с униформа и на тези, свързани със здравеопазването. Не разчитайте на обществения транспорт, ако ще трябва да пътувате. Не се осланяйте прекалено и на помощта на държавни органи, създайте си сами организация, иначе няма да се справите.", "date": "2017.07.19", "title": "ДОБРА НОВИНА! Три зодии ще се видят в пари"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BC%D0%B8%D0%B3%D1%80%D0%B0%D0%BD%D1%82%D1%81%D0%BA%D0%B0%D1%82%D0%B0-%D0%BA%D1%80%D0%B8%D0%B7%D0%B0-%D0%B7%D0%B0%D1%89%D0%BE-%D1%82%D1%80%D1%8A%D0%BC%D0%BF-%D0%BD%D0%B0%D1%80%D0%B5%D1%87%D0%B5-%D0%B2%D0%B8-news676499.html", "text": "Ексклузивен коментар за отношенията межу Западна Европа и \"Вишеградската четворка\" по отношение на мигрантите и ролята й в ЕС, публикува във фейсбук депутатът от ГЕРБ Горги Марков. Ето какво написа той: Неотдавна новоизбраният президент на Франция заяви на Вишеградската група, че ЕС не е “супермаркет”, от който обилно да пазаруват, а след това да не проявяват солидарност и да отказват приема на мигранти на квотен принцип. “Опита се да ни срита, но няма да се получи”, заяви като реакция Виктор Орбан. Вишеградците наричат изложеното изнудване. Не може срещу доставяне на еврофондове, да се иска пълен отказ о Вишеградската четворка може да мине и без еврофондовете, но страните няма да се откажат от националния си суверенитет. Нима най-красивия парламент в света - този на Унгария е правен с еврофондове? Напротив само от унгарски майстори и с унгарски камък. Както и първото европейско електрическо метро в Будапеща през 1897г. Нима Имре Калман през 1915г. е създал цял жанр в музиката - оперетата с европари. Или поляците с европари са построили над 100 християнски църкви в Краков. Вместо да говори за санкции, Западните демокрации трябва да си спомнят, че предадоха унгарското национално въстание срещу комунизма и съветските танкове през 1956г. Те допуснаха над 3000 съветски танка да убият хиляди граждани между които и 15 годишната Ерика Селеш стреляла по съветските окупатори с думите “Да живее Унгарската свобода”. Не помогнаха и на Чехословакия при окупацията през 1968г., когато цяла Прага бе на улицата, а Ян Палах се самозапали. Не помогнаха и срещу репресиите спрямо лидерите на 10 милионната “Солидарност”. Бързо забравиха, че първата тухла на Берлинската стена лятото на 1989г. падна в Будапеща и Унгария отвори границата си с Австия давайки път на източно германците пренаселили Унгария да отидат на Запад. Очевидно със своите 70 милиона преживяли комунизма и Съветската окупация и воювали за независимост и демокрация Вишеградските страни няма да се уплашат от Брюксел. Те ще запазят страните си християнски.\" т национален суверенитет. Още повече, че такъв текст в Европейския договор няма - да продаваш суверенитет срещу еврофондове. “Унгария е нашия дом и ние решаваме кой да каним в него и с кого да живеем. Унгария няма шеф!”, категоричен бе Орбан. Президентът на Чехия в прав текст каза на Меркел, че не е съгласен мигрантите, които е поканила в Германия да ги праща на обяд в съседите. Вишеградската група отказва да поеме товар, какъвто не може да носи - преселниците ислямисти според тях не подлежат на интеграция, поради това, че са чужди на бита, езика, културата и традициите на тези страни.", "date": "2017.07.19", "title": "САМО В ПИК! Георги Марков с ексклузивен коментар за мигрантската криза: Защо Тръмп нарече Вишеградската четворка “Новия мотор на Стара Европа” - опряха се на Меркел и няма да допуснат ислямизма "}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B8-%D1%80%D0%B0%D0%B4%D0%B5%D0%B2-%D0%BD%D0%B0%D0%B1%D0%BB%D1%8E%D0%B4%D0%B0%D0%B2%D0%B0%D1%82-%D1%83%D1%87%D0%B5%D0%BD%D0%B8%D0%B5-%D0%B1%D1%80%D0%B8%D0%B7-2017-news676444.html", "text": "Румен Радев наблюдава различни епизоди от военноморското учение с международно участие „Бриз 2017”, съобщава \"Фокус\" . От борда на фрегата „Дръзки” учението наблюдават и министърът на отбраната Красимир Каракачанов, началникът на отбраната генерал-лейтенант Андрей Боцев и заместник-началникът на отбраната вицеадмирал Емил Ефтимов. Официалните гости следят действията на военноморските сили при противодействие на терористична група, завладяла кораб, ликвидиране на пожар на търговски кораб в пристанище - борба с пожар и евакуиране на пострадали, противодействие на нелегален трафик - превоз на мигранти по море, отразяване на асиметрични атаки на море, отразяване атаки на въздушен противник, атака на подводница от ПУГ с използване на противоподводни бомби, артилерийска стрелба по въздушна цел, както и отдаване на чест при среща на военни кораби на море. Националното военноморско учение „Бриз 2017”се провежда в териториалното море, прилежащата зона и изключителната икономическа зона на Република България. Българските Военноморски сили участват с 13 бойни и спомагателни кораби и катери, 2 вертолета и с над 900 души личен състав. В учението се включат и два самолета от българските Военновъздушни сили и представители от Сухопътни войски. В учението „Бриз 2017” участват още Военноморските сили на Гърция с патрулен катер HS „RITSOS”, Военноморските сили на Италия с мобилен център за контрол на морския трафик, Военноморските сили на Полша с щабни офицери, Военнороските сили на Румъния с ракетен катер „ZBORUL”, Военноморските сили на Турция с подводница “PREVEZE”, ракетен катер “KILIÇ”, патрулен катер „KARADENIZ EREGLI” и самолет CN-235, Военноморските сили на САЩ със самолет от патрулната авиация P-8 “POSEIDON”, Втората постоянната група кораби на НАТО от силите за отговор на Алианса с три кораба, ескадрен миноносец „DUNCAN” от Обединеното кралство Великобритания и Северна Ирландия, турската фрегата „YILDIRIM”, както и румънската фрегата „REGЕLE FERDINAND”. Основната идея на учението е да се повиши оперативната съвместимост и взаимодействието между Военноморските сили на участващите в учението страни чрез отработване участието им в операция за морска сигурност в отговор на криза, както и да се сертифицира кораб на Военноморските сили на Република България – фрегата „Дръзки” съгласно методиката за оценка на НАТО – MAREVAL. Командирът на Военноморските сили контраадмирал Митко Петев е общ ръководител на „Бриз 2017”. Офицер, провеждащ учението и директор на Щаба за контрол е капитан І ранг Георги Пенев – началник на Щаба на Военноморските сили. Командир на корабното оперативно съединение е флотилен адмирал Мален Чубенков – командир на Флотилия бойни и спомагателни кораби.", "date": "2017.07.19", "title": "ЕКШЪН! Каракачанов и Радев наблюдават учение \"Бриз 2017\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%82v-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%BF%D1%80%D0%B8%D0%B2%D0%B8%D0%BA%D0%B2%D0%B0%D1%82-%D0%B7%D0%B4%D1%80%D0%B0%D0%B2%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B8-%D0%B7%D0%B0%D0%BC%D0%B5%D1%81%D1%82%D0%BD%D0%B8%D1%86%D0%B8%D1%82%D0%B5-%D0%BC%D1%83-%D0%B7%D0%B0-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5-news676452.html", "text": "Обединените патриоти привикват здравния министър Николай Петров и заместниците му, за да обсъждат проблемите в здравеопазването. Волен Сидеров заяви в началото на срещата, че ще обсъждат точките от управленската програма на коалиционния кабинет на ГЕРБ и \"Обединени патриоти\", сред които са демонополизация на Здравната каса, насилието над лекарите, обезпечаването на \"Бърза помощ\". \"Ще предложим за следващата година при формиране на бюджета профилактични програми и особено важни са за онкологичните и сърдечно-съдови заболявания, които са с най-голям процент на последваща инвалидизация\", каза здравният министър ген. Петров. По отношение на престъпността той заяви, че регламентите са вече факт, но остава тяхното прилагане. \"Това, което може да направим ще бъдат указания към директорите на болниците и лечени заведения за преглед на територията и указване на местата, където може да има конфликтни точки. По-добър контрол трябва да има на точките, където се виждат лекари и пациенти, съобщават се лоши новини и се приемат спешни пациенти. Не на последно място е оборудването на линейките с екипи с джипиес системи и паник бутони, както и директна връзка с охранителната фирма и полицията\", каза Петров. Вицепремиерът Валери Симеонов помоли той и неговия екип да присъстват на срещите, когато се обсъждат мерките.", "date": "2017.07.19", "title": "ИЗВЪНРЕДНО В ПИК ТV! Патриотите привикват здравния министър и заместниците му за проблемите в здравеопазването (ОБНОВЕНА)"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80-%D0%B1%D0%B5%D1%80%D0%B1%D0%BE-%D1%81%D0%B5-%D1%81%D1%8A%D0%B1%D0%BB%D0%B5%D1%87%D0%B5-%D0%B3%D0%BE%D0%BB-%D0%B4%D0%BE-%D0%BA%D1%80%D1%8A%D1%81%D1%82%D0%B0-%D0%B8-%D1%81%D0%BD%D0%B8%D0%BC%D0%BA%D0%B0-news676476.html", "text": "Бербо се отдалечава от официален дебют с фланелката на Берое, след като фенове на ЦСКА реагираха остро на подобен ход. 36-годишният голаджия обаче показа страхотна форма. Централният нападател сподели свое фото в социалните мрежи с анонс:\"Време е за йога\". Това пък даде поводи за слухове, че може Димитър да поеме към Индия. Грандове в местната страна са пожелали играча, но не е ясно дали ще се стигне до трансфер. Следното изображение показва, че Бербо се старае да е в кондиционно състояние, което да му позволи на база огромен опит и много добри спортно-технически умения да е полезен нов футболист за редица отбори.", "date": "2017.07.19", "title": "Трансфер!? Бербо се съблече гол до кръста и... (СНИМКА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D1%81-%D0%BD%D0%BE%D0%B2%D0%B0-%D0%B4%D0%B8%D1%80%D0%B5%D0%BA%D1%86%D0%B8%D1%8F-news676498.html", "text": "Приет е нов Устройствен правилник на Министерството на здравеопазването Правителството прие нов Устройствен правилник на Министерството на здравеопазването. С него ще се оптимизира и ще се повиши ефективността на работа на администрацията във ведомството, тъй като са констатирани дублиращи се и разпокъсани функции между административни звена на МЗ, както и щатна численост, която не е съобразена с обема на възложените дейности и с приоритетите на министерството към настоящия момент. Ясно са определени финансовите отговорности в администрацията на Министерството на здравеопазването. Постига се пълно съответствие със Закона за администрацията чрез позициониране на правните и на протоколните дейности в общата, вместо в специализираната администрация. Обединяват се всички дейности, които имат административно-технически стопански характер в едно структурно звено чрез създаване на дирекция „Административни дейности“. Обединяват се функциите в областта на общественото здраве в едно структурно звено с цел оптимизиране на тяхното изпълнение. Създава се самостоятелна дирекция „Промоция и профилактика на болести и зависимости“, със задачи, свързани с приоритети, залегнали в основата на коалиционното споразумение на правителството относно интегриран подход към зависимостите. В тази дирекция ще бъдат съсредоточени и дейностите по създаване и изпълнение на политики по превенция и лечение на социално - значими заболявания като ХИВ/СПИН и туберкулоза. Дейностите по обществените поръчки се обособяват в отделно звено поради отчитане на спецификата на дейността и на специалното правомощие на министъра на здравеопазването по провеждане на обществени поръчки в качеството му на Централен орган за покупки в сектор „Здравеопазване“, съгласно Постановление № 146 на Министерския съвет от 2015 г. за създаване на Централен орган за покупки в сектор „Здравеопазване“. Обособява се и самостоятелна дирекция „Международни дейности“ с цел постигане на максимална ефективност при изпълнение на ангажиментите в областта на здравеопазването по време на българското председателство през 2018 г. Ясно се дефинират приоритетите по усвояване на средства по оперативни програми на ЕС и от други донори чрез създаване на дирекция „Международни проекти и електронно здравеопазване“, в която се 1219 юли 2017 г. съсредоточават и дейностите в областта на електронното здравеопазването, тъй като неговото въвеждане зависи и от успешното изпълнение на проекти.", "date": "2017.07.19", "title": "ПЪРВО В ПИК! Министерството на здравеопазването с нова дирекция"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE-%D0%BF%D0%B8%D0%BA-%D1%82v-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D1%82%D1%87%D1%83%D0%B6%D0%B4%D0%B0%D0%B2%D0%B0-%D0%B8%D0%BC%D0%BE%D1%82%D0%B8-%D0%B7%D0%B0-%D1%81%D1%82%D1%80%D0%BE%D0%B5%D0%B6%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%85%D0%B5%D0%BC%D1%83%D1%81---%D0%B3%D0%BB%D0%B5%D0%B4%D0%B0-news676418.html", "text": "1. ПРОЕКТ НА РЕШЕНИЕ ЗА ПРИЕМАНЕ НА НАЦИОНАЛНА СТРАТЕГИЯ ЗА БОРБА С ТРАФИКА НА ХОРА 2017-2021 Г. 2. ПРОЕКТ НА РЕШЕНИЕ ЗА ОДОБРЯВАНЕ НА ГОДИШНИЯ ОТЧЕТ ЗА ДЕЙНОСТТА НА ДЪРЖАВЕН ФОНД „ЗЕМЕДЕЛИЕ“ И РАЗПЛАЩАТЕЛНАТА АГЕНЦИЯ ЗА 2016 Г. 3. ПРОЕКТ НА РЕШЕНИЕ ЗА ОДОБРЯВАНЕ НА ОТЧЕТ ЗА ДЕЙНОСТТА НА ФОНД „СИГУРНОСТ НА ЕЛЕКТРОЕНЕРГИЙНАТА СИСТЕМА” ЗА 2016 Г. 4. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛНИ РАЗХОДИ ЗА 2017 Г. ПО БЮДЖЕТА НА ДЪРЖАВЕН ФОНД „ЗЕМЕДЕЛИЕ“ ЗА ФИНАНСИРАНЕ НА РАЗХОДИ ЗА ДАНЪК ВЪРХУ ДОБАВЕНАТА СТОЙНОСТ ПО ОДОБРЕНИ ЗА ПОДПОМАГАНЕ ПРОЕКТИ НА ОБЩИНИ ПО ПРОГРАМАТА ЗА РАЗВИТИЕ НА СЕЛСКИТЕ РАЙОНИ ПРЕЗ 2007-2013 Г. И 2014-2020 Г. 5. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛНИ РАЗХОДИ ПО БЮДЖЕТА НА МИНИСТЕРСТВОТО НА ИКОНОМИКАТА ЗА 2017 Г. 6. ПРОЕКТ НА РЕШЕНИЕ ЗА БЕЗВЪЗМЕЗДНО ПРЕДОСТАВЯНЕ ЗА УПРАВЛЕНИЕ НА ИМОТ - ПУБЛИЧНА ДЪРЖАВНА СОБСТВЕНОСТ, НА ВИСШИЯ СЪДЕБЕН СЪВЕТ ЗА НУЖДИТЕ НА ВОЕННО-ОКРЪЖНАТА ПРОКУРАТУРА - СОФИЯ, И НА СОФИЙСКАТА РАЙОННА ПРОКУРАТУРА. 7. ПРОЕКТ НА РЕШЕНИЕ ЗА ОБЯВЯВАНЕ НА ИМОТИ - ПУБЛИЧНА ДЪРЖАВНА СОБСТВЕНОСТ, ЗА ИМОТИ - ЧАСТНА ДЪРЖАВНА СОБСТВЕНОСТ. 8. ПРОЕКТ НА РЕШЕНИЕ ЗА ОБЯВЯВАНЕ НА ИМОТИ - ПУБЛИЧНА ДЪРЖАВНА СОБСТВЕНОСТ, ЗА ИМОТИ - ЧАСТНА ДЪРЖАВНА СОБСТВЕНОСТ. 9. ПРОЕКТ НА РЕШЕНИЕ ЗА ОТЧУЖДАВАНЕ НА ИМОТИ И ЧАСТИ ОТ ИМОТИ - ЧАСТНА СОБСТВЕНОСТ, ЗА ДЪРЖАВНА НУЖДА ЗА ИЗГРАЖДАНЕ НА ОБЕКТ „АВТОМАГИСТРАЛА „ХЕМУС“, УЧАСТЪК 1 С ОБХВАТ ОТ КМ 78+884 ДО КМ 87+800“ В ЗЕМЛИЩАТА НА С. БРЕСТНИЦА И ГР. ЯБЛАНИЦА, ОБЩИНА ЯБЛАНИЦА, ОБЛАСТ ЛОВЕЧ. 10. ПРОЕКТ НА РЕШЕНИЕ ЗА ИЗМЕНЕНИЕ НА РЕШЕНИЕ № 970 НА МИНИСТЕРСКИЯ СЪВЕТ ОТ 2016 Г. ЗА РАЗРЕШАВАНЕ ИЗПРАЩАНЕТО И ИЗПОЛЗВАНЕТО НА ВОЕННОСЛУЖЕЩИ ОТ ВЪОРЪЖЕНИТЕ СИЛИ НА РЕПУБЛИКА БЪЛГАРИЯ ЗА УЧАСТИЕ В ОПЕРАЦИЯТА НА НАТО В КОСОВО (KFOR) В СЪСТАВА НА БАТАЛЬОНА ЗА РАЗУЗНАВАНЕ И НАБЛЮДЕНИЕ. 11. ПРОЕКТ НА РЕШЕНИЕ ЗА ПРЕОБРАЗУВАНЕ НА ПОЧЕТНОТО КОНСУЛСТВО НА РЕПУБЛИКА БЪЛГАРИЯ В УКРАЙНА, РЪКОВОДЕНО ОТ ПОЧЕТНО (НЕЩАТНО) КОНСУЛСКО ДЛЪЖНОСТНО ЛИЦЕ, СЪС СЕДАЛИЩЕ В ГР. ЛВОВ - УКРАЙНА, И С КОНСУЛСКИ ОКРЪГ, ОБХВАЩАЩ ЛВОВСКА, ЗАКАРПАТСКА И ТЕРНОПОЛСКА ОБЛАСТ, В ПОЧЕТНО ГЕНЕРАЛНО КОНСУЛСТВО И ЗА ПРОМЯНА НА КОНСУЛСКИЯ КЛАС НА ПОЧЕТНОТО (НЕЩАТНО) КОНСУЛСКО ДЛЪЖНОСТНО ЛИЦЕ ВИКТОР НОТЕВСКИЙ В ГЕНЕРАЛНО ПОЧЕТНО (НЕЩАТНО) КОНСУЛСКО ДЛЪЖНОСТНО ЛИЦЕ НА РЕПУБЛИКА БЪЛГАРИЯ В УКРАЙНА СЪС СЪЩИЯ КОНСУЛСКИ ОКРЪГ. 12. ПРОЕКТ НА РЕШЕНИЕ ЗА ПРЕДЛОЖЕНИЕ ДО НАРОДНОТО СЪБРАНИЕ ЗА РАТИФИЦИРАНЕ НА СПОГОДБАТА ЗА СОЦИАЛНА СИГУРНОСТ МЕЖДУ РЕПУБЛИКА БЪЛГАРИЯ И КРАЛСТВО МАРОКО. 13. ДОКЛАД ЗА ОДОБРЯВАНЕ НА РЕЗУЛТАТИТЕ И ВЗЕТИТЕ РЕШЕНИЯ НА ЗАСЕДАНИЕТО НА СЪВЕТА НА ЕВРОПЕЙСКИЯ СЪЮЗ ПО ЗЕМЕДЕЛИЕ И РИБАРСТВО, ПРОВЕДЕНО НА 12 ЮНИ 2017 Г. В ЛЮКСЕМБУРГ. 14. ДОКЛАД ЗА ОДОБРЯВАНЕ НА РЕЗУЛТАТИТЕ ОТ УЧАСТИЕТО В 3554-ОТО ЗАСЕДАНИЕ НА СЪВЕТА НА ЕВРОПЕЙСКИЯ СЪЮЗ „ТРАНСПОРТ, ТЕЛЕКОМУНИКАЦИИ И ЕНЕРГЕТИКА”, ФОРМАТ „ЕНЕРГЕТИКА”, ПРОВЕДЕНО НА 26 ЮНИ 2017 Г. В ЛЮКСЕМБУРГ. 15. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ЗАКОН ЗА ИЗМЕНЕНИЕ И ДОПЪЛНЕНИЕ НА НАКАЗАТЕЛНИЯ КОДЕКС. Гледайте на живо по ПИК ТV!", "date": "2017.07.19", "title": "ИЗВЪНРЕДНО ПО ПИК ТV! Правителството отчуждава имоти за строежа на магистрала \"Хемус\" - гледайте НА ЖИВО!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B0%D1%80%D0%B5%D1%88%D0%BA%D0%B8-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B3%D0%BB%D0%B0%D0%B2%D1%87%D0%B5%D0%B2---%D0%B2%D0%BE%D0%BB%D1%8F-%D1%81%D0%B5-%D0%B3%D0%BB%D0%B0%D1%81%D1%8F%D1%82-%D0%B7%D0%B0-%D1%80%D0%B0%D0%BA%D0%BE%D0%B2%D1%81%D0%BA%D0%B0-news676458.html", "text": "Лидерът на \"Воля\" Веселин Марешки обяви, че ще поискат оставката на председателя на парламента Димитър Главчев. Причината е, че шефът на Народното събрание е заявил на председателски съвет, че има много хора, които искат Марешки да напусне зам.-председателското място, защото е клиент на прокуратурата и има повдигнато обвинение за изнудване и рекет. \"Искам оставката на Главчев за грубо нарушаване на правилника на Народното събрание и негови задкулисни договорки с неясно кого, за това да бъда отстранен. Всички от ГЕРБ бяха шокирани от неговото предложение. Той очакваше, че ще има подкрепа, но дори и Цветанов не го направим всички партии бяха в абсолютен шок. Аз го попитах тогава кой ми иска оставаката и той каза \"Ще видиш кой\", което ме навежда на мисълта, че външни сили искат да напусна\", заяви Марешки. Според него тези външни сили са се активизирали, защото никой от управляващите не си изпълняват обещанията, сега когато не го правят, а от \"Воля\" постоянно им го припомнят и стават неудобни. \"Още наесен ще поискаме нови избори, ако не се работи против контрабандата, насилието над лекари и повишаване на доходи. В днешния парламент няма друга реформаторска организация освен \"Воля\"\", категоричен бе той.  Марешки призна, че има вероятност да се настани на \"Раковска\" 134 в централата на десните, тъй като това им е било предложено. Там можело да приюти и други партии с реформаторски настроения, които са готови да гарантират истинска промяна, както това прави \"Воля\". \"Още днес започваме да събираме подписи за оставката на Главчев, мисля че и ГЕРБ трябва да ни подкрепят, защото той дърпа надолу партията\", коментира Марешки.", "date": "2017.07.19", "title": "ИЗВЪНРЕДНО В ПИК TV! Марешки проговори за оставката на Главчев - \"Воля\" се гласят за \"Раковска\" 134, приютяват и други реформаторски партии (ОБНОВЕНА)"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8-%D1%81%D1%8A%D0%B2%D0%B5%D1%82-%D1%81%D1%8A%D1%81-%D1%81%D1%82%D1%80%D0%BE%D0%B3%D0%B8-%D0%BC%D0%B5%D1%80%D0%BA%D0%B8-%D1%81%D1%80%D0%B5%D1%89%D1%83-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-%D0%B8-%D0%BA%D0%B8%D0%B1%D0%B5%D1%80%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D1%8F%D1%82%D0%B0-news676503.html", "text": "Мерки срещу тероризма, киберпрестъпленията и злоупотреби с публични фондове са предвидени в промени в Наказателния кодекс Мерки срещу финансиране на тероризма и разширяване на кръга от престъпления, свързани с извършване и закана за извършване на терористични действия, предвиждат промени в Наказателния кодекс, които правителството одобри Новите текстове са във връзка с изпълнение на препоръката на Експертния комитет за оценка на мерките за борба с изпирането на пари и финансирането на тероризма към Съвета на Европа. Промените в НК бяха одобрени миналата година от Министерския съвет и внесени за приемане в Народното събрание. Поради предсрочното прекратяване дейността на 43-то НС текстовете не бяха разгледани, което налага повторното им внасяне в 44- то Народно събрание. Промените в Наказателния кодекс въвеждат в националното ни законодателство три директиви на Европейския парламент и на Съвета – за атаките срещу информационните системи, за санкции за пазарна злоупотреба и защитата по наказателноправен ред на еврото и на другите парични знаци срещу подправяне и за замяна. Във връзка с по-ефективното противодействие на тероризма са инкриминирани действия, насочени срещу ядрено съоръжение или представляващи намеса в дейността на ядрени съоръжения, както и искане за предоставяне на ядрен материал или друг източник на йонизиращо лъчение. Предлага се наказателно преследване за финансиране при набиране, обучаване и пътуване с цел тероризъм. Разширява се обхватът на подбуждането към и закана за извършване не само на тероризъм, но и свързаните с тероризма дейности. Промени има и при документната измама, което цели инкриминиране не само при извършване на терористично нападение и финансиране на тероризъм, но и пътуване с такава цел. Изменени са текстовете за кражбата, като се въвежда квалифициран състав, когато деянието е извършено с цел тероризъм. Поправките в Наказателния кодекс предвиждат още за пиратство да се приема и наказва всеки неправомерен акт на завладяване или на установяване на контрол върху кораб в открито море или в международни води, включително чрез сила и заплашване. В досега действащата уредба пиратството е признато за престъпление само по отношение на въздухоплавателните средства. В съответствие с евродирективата за противодействие на кибепрестъпленията, в новите текстове в Наказателния кодекс се синхронизират съставите и размерите на наказанията. Вместо понятието „компютърна система“ се въвежда по-широкото понятие „информационна система“. Към деянията се включват и „пренасяне“, „повреждане“, „влошаване“, „скриване“ и „спиране на достъпа“ до компютърни данни в информационна система. За първи път се криминализира създаването на т. нар. „ботнети“, установяване на контрол от разстояние върху значителен брой компютри, посредством заразяването им със зловреден софтуер чрез целенасочени кибернетични атаки. С други текстове се цели по-ефективна наказателноправната защита на средствата от публични фондове. Досега обичайният механизъм на този вид престъпления включваше използването на представляващи, които нямаха качеството на управляващи на съответното юридическо лице, и НК не предвиждаше наказания за тях. Сега наказателна отговорност ще се носи както от този, който управлява юридическото лице, така и от онзи, който само го представлява, включително и като пълномощник. Относно въвеждането на директива за защитата по наказателно правен ред на еврото и на другите парични знаци срещу подправяне, се разширява кръгът от престъпления, като например \"приемане\" и \"превозване\" на парични знаци в нарушение на установения ред. Проектозаконът предлага и увеличаване размера на наказанието за т.нар. \"кражба на фирми\". При документно престъпление, с което се установява контрол върху юридическо лице, лишаването от свобода да е от 1 до 6 години. В сега действащия кодекс извършването на едно или съвкупност от документни престъпления с обект частен документ се наказваше максимално с \"лишаване от свобода\" за срок до 2 години, а в случаите, в които извършителят е неосъждан, то той се освобождаваше от наказателна отговорност с налагане на административно наказание \"глоба\" от хиляда до пет хиляди лева. При претърпени имуществени вреди в особено големи размери се предвижда затвор от 1 до 10 години.", "date": "2017.07.19", "title": "Министерски съвет със строги мерки срещу тероризма и киберпрестъпленията "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2---%D0%BA%D0%BB%D0%B8%D0%B5%D0%BD%D1%82-%D0%BD%D0%B0-%D1%81%D0%BB%D0%B5%D0%B4%D1%81%D1%82%D0%B2%D0%B8%D0%B5%D1%82%D0%BE-%D0%BC%D0%B8%D1%80%D0%B8%D1%88%D0%B5-%D0%BD%D0%B0-%D0%BE%D0%B1%D0%B2%D0%B8%D0%BD%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0-%D0%B4%D0%B0%D0%BB%D0%B0%D0%B2%D0%B5%D1%80%D0%B8-news676505.html", "text": "\"Вчера вицепремиерът Томислав Дончев беше разпитан\", сензационно разкри Румяна Арнаудова на специален брифинг в прокуратурата по повод повдигнатото обвинение на Мирослав Боршош за НДК. Тя беше лаконична на въпросите, дали ще има обвинен министър, тя заяви, че ако се наложи и ако се установи, че има виновен, то Спецзвеното няма да се поколебае да повдигне обвинение. На въпрос каква е ролята на принципала, ръководителят на Спецзвеното помоли да не я карат да коментира принципала, защото той е ясно изразен в закона. От думите й стана ясно още, че 1,7 млн. лева са безвъзратно загубени и предстои да се види още колко пари липсват, от къде идва финансирането и да се прегледат още стотици договори.", "date": "2017.07.19", "title": "ПЪРВО В ПИК! Томислав Дончев - клиент на следствието! Мирише на обвинен министър за далаверите в НДК"}
{"url": "http://pik.bg/%D1%87%D0%B2%D0%BE%D1%80%D0%BE%D0%B2%D0%B8%D1%87-%D0%BA%D0%B0%D1%82%D0%BE-%D0%BE%D1%89%D0%B8%D0%BF%D0%B0%D0%BD%D0%B0-%D0%BC%D0%BE%D0%BC%D0%B0---%D1%80%D0%B0%D0%B7%D1%81%D1%8A%D1%80%D0%B4%D0%B8-%D1%81%D0%B5-%D0%BD%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8%D1%82%D0%B5-news676510.html", "text": "Вратарят на Ботев (Пловдив) Иван Чворович заяви, че е обиден заради критиките към него за гола на Бейтар в първия мач. \"Не ми се сърдете, но не искам да говоря с журналистите. Нямам нищо против вас, но съм разочарован от отношението на медиите като цяло\", каза сърбинът с български паспорт вчера. Междувременно треньорът на Николай Киров и спортно-техническият директор Асен Караславов засвидетелстваха своето доверие към него с предложение за нов договор. Въпреки някои грешки, сърбинът на този етап върши работа на жълто-черните и те искат да го задържат в състава си и след Нова година, когато изтича настоящият му контракт. Стражът дойде при \"канарчетата\" през зимата от Левски. През пролетта Белия му даде шанс в половината от мачовете, ротирайки го с Георги Георгиев. От началото на този сезон Чворович е твърд титуляр, а негова резерва е полякът Даниел Кайзер.", "date": "2017.07.19", "title": "Чворович като ощипана мома - разсърди се на журналистите"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B1%D1%81%D0%BF-%D0%BD%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D1%81%D1%86%D0%B5%D0%BD%D0%B0%D1%80%D0%B8%D0%B9-%D1%86%D1%83%D0%BC-%D0%B3%D0%B5%D0%B9%D1%82-%D1%86%D0%B0%D1%86%D0%B0%D1%80%D0%BE%D0%B2-%D0%B4%D0%B0-%D0%BA%D0%B0%D0%B6%D0%B5-%D0%BA%D0%B0%D0%BA-news676465.html", "text": "Лидерът на БСП Корнелия Нинова започва битка срещу закупуването на българска земя от чужденци. \"Ангажирани са всички политически партии с изключение на ДПС\", заяви Нинова. Тя обяви, че поправки няма да се предлагат сега, а ще се търси разговор в Брюксел, за да бъдат позволени законови мерки, които да защитят българския интерес конкретно за земеделската земя. Тя ще търси широка подкрепа и от другите институции като президенството. \"Трябва да има контрол кой купува тази земя, с каква цел и какво се случва с нея. Земеделската земя е национално богатство и е за производство, а сегашните поправки не дават възможност да се гарантира това\", каза Нинова. \"Не знам за никакъв сценарий. Освобождаването на Гергов е политическо решение по мое предложение. Не става дума за престъпление или нещо друго, а просто партията ни, без да знаем това, беше въвлечена в скандал и затова беше взето това решение. За Гергов няма път назад в БСП. Питайте Цацаров за какъв сценарий говори, нямам представа. Нито аз, нито БСП, имаме нещо общо с това\", каза лидерът на БСП по повод твърдението на главния прокурор Сотир Цацаров, че \"ЦУМ гейт\" е сценарий, в който е бил въвлечен от кръгове около БСП и енергийни компании.", "date": "2017.07.19", "title": "ИЗВЪНРЕДНО В ПИК TV! Корнелия Нинова: БСП не участва в сценарий \"ЦУМ гейт\", Цацаров да каже какво стои зад думите му (ОБНОВЕНА)"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D1%81%D0%BE%D0%B7%D0%BE%D0%BF%D0%BE%D0%BB-%D1%81%D0%B5-%D0%BA%D1%80%D1%8A%D1%81%D1%82%D0%B8---%D0%BC%D0%BE%D1%80%D1%81%D0%BA%D0%BE%D1%82%D0%BE-%D1%83%D1%87%D0%B8%D0%BB%D0%B8%D1%89%D0%B5-%D0%B5-%D0%BF%D1%80%D0%B5%D0%B4-%D1%81%D1%80%D1%83%D1%82%D0%B2%D0%B0%D0%BD%D0%B5-%D1%87%D0%B0%D0%BA%D0%B0%D1%82-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B1%D0%BE%D1%80%D0%B8%D1%81%D0%BE%D0%B2--news676432.html", "text": "Морското училище в Созопол, намиращо се на остров „Свети Кирик”, е пред срутване, алармира кметът Панайот Рейзи. Състоянието му е критично и час по-скоро трябва да се предприемат мерки, за да се спаси един от символите на Созопол. „Има голяма вероятност сградата да падне. Много добре знаете, че няма снимка, картина и символ на който да не показва училището. За съжаление сме на път да го загубим”, призна Панайот Рейзи. Той съобщи и за друг голям проблем – кейовата стена между остров „Свети Кирик” и Стария град на Созопол е напукана и трябва да се реконструира. Съоръжението е държавна собственост и предпазва лодките в пристанището, съобщава \"Флагман\". Ако подаде – щетите ще са огромни. „Една кейова стена струва страшно много пари. Има сериозен проблем за залива и при следващото посещение на премиера в региона, ще го закарам, за да види за какво става дума”, допълни Рейзи.", "date": "2017.07.19", "title": "ГОРЕЩА НОВИНА! Созопол се кръсти - Морското училище е пред срутване! Чакат премиера Борисов като спасител"}
{"url": "http://pik.bg/%D0%B8%D0%BC%D0%B0-%D0%BB%D1%8A%D1%87-%D1%81%D0%B2%D0%B5%D1%82%D0%BB%D0%B8%D0%BD%D0%B0-%D0%B7%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D1%81%D0%BB%D0%B5%D0%B4-%D1%83%D1%80%D0%B0%D0%B3%D0%B0%D0%BD%D0%B0-%D0%BC%D0%B5%D0%B4%D1%83%D0%B7%D0%B0-news676455.html", "text": "Ситуацията на Балканите след циклона „Медуза” постепенно се нормализира. Хората в европейската част на Турция, която последно беше ударена от стихията, започнаха разчистването на щетите и се връщат по домовете си след наводненията. Проливните дъждове в турския метрополис наводниха много пътища, метростанции, институции и частни имоти. В рамките на 2 часа много улици се превърнаха в реки, съобщава Би Ти Ви. За жертви и пострадали не се съобщава, но са нанесени много материални щети. Георги Мичев, който е с компания на  един от ръкавите на Халкидики – Ситония, разказа пред bTV, че циклонът „Медуза” е връхлетял на две вълни. Почвата е поела първата вълна, но втората вече е превърнала улиците в реки. Хората от компанията на Георги са пренесли багажа си в колите, но пък паркингът се е превърнал в басейн. Част от компанията се е прибрала в София, но други остават.", "date": "2017.07.19", "title": "Има лъч светлина за Балканите след урагана \"Медуза\""}
{"url": "http://pik.bg/%D1%87%D0%B5%D0%BB%D0%B5%D0%BD-%D0%BF%D1%80%D0%B8%D0%BC%D0%B5%D1%80-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D0%BA-%D0%BF%D0%BE%D0%BB%D1%83%D1%87%D0%B8-%D0%B4%D0%BE%D0%B6%D0%B8%D0%B2%D0%BE%D1%82%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B2-%D0%BA%D0%B8%D1%82%D0%B0%D0%B9-news676517.html", "text": "Телефонен мошеник, измъкнал с измама пари от ученичка, спестени за по-нататъшно обучение, получи доживотна присъда в Китай, предаде ТАСС, като се позова на местния новинарски сайт Синминван. Процесът, предизвикал голям отзвук в страната, приключи днес в град Лини, в източната провинция Шандун. Случаят привлече обществено внимание, тъй като момичето почина от сърдечен пристъп на път за вкъщи, след като бе подало в полицията жалба за измамата. В делото бе посочено, че смъртта не е предизвикана пряко от действията на осъдения, но станалото е било истински удар за ученичката и наред с други фактори е причинило трагедията. Основният подсъдим бе Чън Вънхуей, който през август миналата година се представил за служител от градското просветно управление и чрез неуточнена в делото престъпна схема измъкнал от момичето 9900 юана (1400 долара) - уж като дарение за малоимотни ученици. Заедно с Чън присъди от 3 до 15 години получиха още шестима телефонни измамници от същата банда. Те купували лични данни за ученици, а после ги ограбвали, като се представяли за служители от различни ведомства. От 2015 г. до 2016 г. натрупали по този начин над 560 000 юана (83 000 долара).", "date": "2017.07.19", "title": "ЧЕЛЕН ПРИМЕР! Ало измамник получи доживотна присъда в Китай"}
{"url": "http://pik.bg/%D0%B2%D0%BE%D0%B9%D0%BD%D0%B0-%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%BE%D1%82%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%B1%D0%B8%D0%B2%D1%88%D0%B0%D1%82%D0%B0-%D1%81%D1%8A%D0%BF%D1%80%D1%83%D0%B3%D0%B0-%D0%B3%D0%B8%D0%BD%D0%BA%D0%B0-%D1%81%D0%BA%D0%BE%D1%87%D0%B8-%D0%BF%D1%83%D0%B1%D0%BB%D0%B8%D1%87%D0%BD%D0%BE-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2---%D0%B1%D1%80%D0%B0-news676512.html", "text": "Публична война се води в семейството на президента Румен Радев между двете му жени – бившата и майка на двете му деца Гинка, и някогашната му подчинена пиарка и настояща съпруга Деси Радева. Битката е особено ожесточена в последния месец и залповете вече хвърчат в публичното пространство. Това става ясно от разкритието на ПИК вчера – че Гинка е подала оплакване в СЕМ срещу това, че президентът Радев и водещият Антон Хекимян са обсъждали в ефира на Би Ти Ви непълнолетния й син Георги Официално то е подадено на Съвета за електронни медии от възмутената майка срещу медията и именно тук прозира фактът, че тя е в драстично обтегнати отношения с бившия си мъж. На практика банкерката Гинка се оплаква за нещо, което е говорил Радев за общия им син, което граничи с абсурда, защото е по-логично да укори лично него за това в персонален разговор. И драмата се крие именно в отговора на въпроса защо не го е направила, а действа чрез обществен орган, сезирането на който е ясно, че ще доведе до публичен панаир, на който да се размахва мръсното бельо за отношенията в семейството. Досега Гинка, която си върна моминското име Кесякова, се държеше повече от възпитано и по никакъв начин не злепоставяше мъжа си, отказвайки отношения с медиите. Каква тогава би била причина изведнъж да обърне палачинката и да забие толкова остър нож в имиджа на президента? Вероятно майката вече е правила опити да защити децата си от публичност, от негативната страна на славата и от опита да бъдат използвани за повдигане на чужд имидж, като този на баща им и новата му жена, например. Резултат обаче не е имало от преките й разговори с бившия й съпруг, а точно обратното. В кандидат-президентската кампания на Румен Радев той и новата му жена скандално употребиха лицата на непълнолетните деца от първия му брак, за да излъскат екшъна около любовната си афера и конфликт на интереси във ВВС и да се представят като голямо и щастливо семейство. Скоро след това в свое изказване пред ПИК TV Гинка, която тогава още беше Радева, в прав текст каза, че е започнала нов живот и иска тя и децата й да не бъдат под светлината на прожекторите. Дали е изискала това от президента след като той спечели изборите, само може да се гадае, но е факт, че той спря да намесва децата си в публичните си изяви. Гинка пък запази мълчание и пълен неутралитет, независимо от опитите на медиите да я противопоставят на новата съпруга на Радев генерал Деси. Сега обаче сама направи това и отвори широк фронт на войната – чрез обществен орган като СЕМ, че дори и Агенция за закрила на детето, които ще разглеждат казуса с интервюто на Радев и коментарите му за сина им Георги. Причината за неочакваната атака на банкерката според запознати отново се крие в опита й да предпази децата си. Тя била шокирана от появата на новата съпруга на пилота на театрална постановка с участието на дъщеря й Дарина, където се очаквало да дойде само таткото Румен. Присъствието на генерал Деси било неочаквано, а още повече последвалото му разгласяване в медии, близки до бившата пиарка, които описаха как бившата и настоящата съпруги са настанени на един ред и са в „прекрасни” отношения. На Гинка й се наложи да седи през няколко места от новата съпруга на бащата на децата й и колкото и да е силна, вероятно трудно е преглътнала подобно унижение. Още повече, че присъствието на новата г-жа Радева и разтръбяването му в медиите би могло да се обясни единствено с пореден опит за реклама на президентската двойка и лъскане на злочестия им любовнически имидж от миналото с показното парадиране с „добрите отношения в голямото семейство”- досущ като в арабските страни с две съпруги. Много е вероятно тази сценка да е била възприета като откровена провокация от Гинка от страна на съперницата и именно за това за първи път да е реагирала остро и с мощна публична атака, изкарвайки публично, макар и деликатно, истината за войната в семейството на президента. Сагата ще продължи с проверка на Агенция за закрила на детето, на които СЕМ възлага да проверят нарушени ли са правата на сина Георги Радев по време на интервюто на баща му. Какъвто и да е отговорът, връщане назад няма, защото панаирът се разигра и лъсна фактът, че обидената Гинка повече няма да търпи намеса на президента и новата му жена в личния й живот, както и този на децата й.", "date": "2017.07.19", "title": "ВОЙНА В ПРЕЗИДЕНТСКОТО СЕМЕЙСТВО! Бившата съпруга Гинка скочи публично на Румен Радев - брани децата си от генерал Деси"}
{"url": "http://pik.bg/%D0%B4%D0%B8%D0%B5%D1%82%D0%B0%D1%82%D0%B0-%D0%BD%D0%B0-%D0%B2%D0%B8%D0%BA%D0%B8%D0%BD%D0%B3%D0%B8%D1%82%D0%B5---%D0%BA%D0%B0%D0%BA-%D1%81%D0%B5-%D0%BF%D1%80%D0%B0%D0%B2%D0%B8-%D0%B8-%D0%B7%D0%B0%D1%89%D0%BE-%D0%B5-%D0%BF%D0%BE%D0%BB%D0%B5%D0%B7%D0%BD%D0%B0-news676472.html", "text": "Традиционният северен начин на хранене - с много риба, зеленчуци, но не кореноплодни, плодове, ориз и пиле, е полезен за мозъка и помага той да е в добро състояние на стари години, съобщи в. \"Дейли мейл\", позовавайки се на шведски учени. Диетата на викингите включва много вода и чай, като допуска и умерена консумация на вино. При нея обаче се избягват картофите и другите кореноплодни, рафинираните зърнени храни, маслото, захарта и плодовите сокове. Спазването ѝ може да помогне да бъде избегната деменцията. Учените от института \"Каролинска\" са работили с над 2200 доброволци, за да проверят дали северната диета се отразява на мозъчната функция. Те установили, че паметта на хората, които я спазват, се влошава по-малко, както и уменията им да мислят. В предишно изследване датски учени установиха, че диетата на викингите е полезна и за сърцето, и намалява наполовина риска от инфаркт. Друго изследване на учени от университета на Калифорния в Сан Франциско показа, че средиземноморската диета - с много зеленчуци, зехтин и малко месо и млечни продукти, също е полезна за мозъка.", "date": "2017.07.19", "title": "Диетата на викингите - как се прави и защо е полезна"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%B0-%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B5%D1%82%D0%BE-%D0%B3%D0%BE-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA%D0%B0-%D0%BD%D0%B0-%D1%81%D0%BB%D0%B0%D0%B2%D0%B8-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news676485.html", "text": "Младите се влюбили преди година Теодор обикаля света с парите на вуйчо си. На снимката е във Ванв, Франция Слави Трифонов официално има мъжки наследник и няма защо да се притеснява кой ще получи имотите и влоговете за милиони, както и бизнеса му, научи „Ретро”. Той има истински син в лицето на племенника си Теодор Трифонов, когото вече е припознал като свой наследник и ще прибере цялото му състояние, ако нещо се случи с него. Младежът не само носи името на бащата на водещия и ще продължи рода му, но и му е одрал кожата, и с годините все повече заприличва на именития си чичо. 21-годишният студент, който скоро ще се дипломира като бакалавър, но е решен да продължи да учи и да завърши поне още две магистратури, вече усилено работи и във фирмите на Трифонов и ръководи почти целия му бизнес с недвижими имоти. За капак част от офшорните компании на водещия се управляват също от младежа, който носи фамилията на чичо си и дядо си по майчина линия съвсем случайно. Каката на Слави – Петя, по интересна прищявка на съдбата се омъжва за мъж със същата фамилия – доктора по белодробни болести от плевенската болница Влади. Петя е медсестра там и въпреки заможния си брат продължава да работи, макар и за съвсем ниска заплата. Тя обаче отказва да приема пари от малкия си брат и единственото, което получава от него като подаръци, са почивки у нас и в чужбина, на които води и майка си Здравка. Скромността й е наследена и от сина й Теодор, който е голямата гордост на фамилията. Отличникът в плевенската математическа гимназия се справя повече от добре и като студент и е голямата надежда на цялото семейство, както и гордостта на вуйчо си Слави. Теди с приятелката си Ани Трифонов-младши намръщен като вуйчо си „В него той вижда себе си и е готов да вложи всичко, за да му помогне да постигне това, което той не е успял – да стане висшист, учен човек и уважаван. Гордее се, че Теди от малък е много умен и възпитан и прославя фамилията и по олимпиади, и в училище. Затова когато порасна, нямаше никакви колебания да го пише за свой наследник и да започне да му дава работа. Той бързо израсна и сега покрай икономическото си образование влиза много надълбоко в бизнесите на чичо си. Даже развива доста добре менажирането на недвижимите му имоти и Слави му се доверява напълно”, издават колеги на Дългия, според които Теди щял да получи само в недвижими имоти у нас и в чужбина близо 100 млн. лв., без да се броят многобройните банкови сметки на водещия в офшорни зони. Трифонов приемал момчето като свое дете и се чувствал отговорен за отглеждането, възпитанието му и осигуряването на бъдещето му. Затова Теди от малък посещавал уроци по различни изкуства,  знаел езици и всичко - благодарение на парите на водещия. „Той му е като осиновен син и много се гордее с него. Сега още повече се хвали, откакто Теди възмъжа и започна да прилича все повече на него. Почти пълни копия са”, обясняват още от обкръжението на Дългия. Трифонов-младши обаче, за разлика от вуйчо си, имал повече успехи с връзките и от около година поддържал сериозни отношения със своя връстничка на име Ани. Момичето вече се познавало и с именития вуйчо на Теди и била одобрена лично от Слави. Младите често гостували на Дългия, а и покрай операцията му се грижели за него заедно с каката на Слави Петя. „Всичко във фамилията им е по мед и масло и нищо чудно Слави и дядо да стане след година-две. Само със здравето много не им върви. След като оперираха Слави, и Теди пострада с крака, а после - и неговата приятелка”, издават колегите на Дългия. Оказва се, че в последния месец над Трифонови тегне същинска прокоба и след като водещият бил опериран, наследникът му също имал проблеми с крака – набол се на Черноморието и се наложило да го оперират, за да извадят твърдо парче метал от крака му. После пък и приятелката му Ани паднала и си счупила крака, но, за щастие, не сериозно.", "date": "2017.07.19", "title": "СЕНЗАЦИОННА БОМБА В ПИК И \"РЕТРО\"! Ето го наследника на Слави (УНИКАЛНИ СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%BE%D0%BB%D0%B0-%D1%81%D0%B5-%D1%80%D0%B0%D0%B7%D1%86%D0%B5%D0%BF%D0%B8-%D0%BD%D0%B0-%D1%87%D0%B0%D1%81%D1%82%D0%B8-%D1%81%D0%BB%D0%B5%D0%B4-%D1%83%D0%B6%D0%B0%D1%81%D1%8F%D0%B2%D0%B0%D1%89-%D1%83%D0%B4%D0%B0%D1%80-%D0%BD%D0%B0-%D0%BF%D1%8A%D1%82%D1%8F-%D0%B2%D0%B8%D0%B4%D0%B5%D0%BE-news676539.html", "text": "Тежка катастрофа е станала на пътя Добрич – Балчик, в района на отбивката за село Безводица. Опел Вектра с бургаска регистрация, управлявана от жена, е буквално е смляна, съобщава Добруджа ТВ. При инцидента е пострадала шофьорката, която е приета в добричката болница в много тежко състояние. По първоначална информация причина за ужасяващия инцидент е неправилно изпреварване. Жената е направила опит да задмине колата пред нея, без обаче да забележи, че автомобил зад нея също е предприел изпреварване. От удара бургаският Опел се е разцепил на части и се намира в нивата, задният капак е на около 30 метра от останалата част на колата.", "date": "2017.07.19", "title": "ИЗВЪНРЕДНО! Кола се разцепи на части след ужасяващ удар на пътя (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%82v-%D0%BC%D0%B0%D1%80%D0%B5%D1%88%D0%BA%D0%B8-%D0%B8%D0%B7%D0%B1%D1%83%D1%85%D0%BD%D0%B0-%D1%81%D0%BB%D0%B5%D0%B4-%D1%80%D0%B0%D0%B7%D0%BF%D0%B8%D1%82%D0%B0-%D0%BD%D1%8F%D0%BC%D0%B0%D0%BC-%D0%B4%D0%BE%D0%B2%D0%B5%D1%80%D0%B8%D0%B5-%D0%B2-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D1%81%D0%BE%D1%87%D0%B0--news676506.html", "text": "Антикорупционното звено на прокуратурата разпитва лидера на партия \"Воля\" и зам.-председател на Народното събрание по обвинението, че в периода от есента на 2012 г. до края на 2015 г. е заплашил седем собственици на аптеки с увреждане на имуществото им и други противозаконни действия с тежки последици за тях в градовете Варна, Добрич, Видин, Плевен и София. Преди това Марешки обяви, че събира подписи, за да поиска оставката на председателя на парламента Димитър Главчев, тъй като се опитвал да го отстрани от председателската банка. Лидерът на \"Воля\" обяви още, че партията му ще се нанесе на знаковия адрес \"Раковски\" 134, както ПИК пръв съобщи, където се намираше СДС от зората на демокрацията, но заради загубата на последните парламентарни избори трябва да освободи сградата. Марешки обеща да приюти там всяка партия, която го подкрепи и зави, че ще бъде лице и глас на новата десница в сегашния парламент, а след поредното ѝ обединение ще поиска предсрочни парламентарни избори през есента. От звеното изгониха адвокатката му отвън и не й позволиха да присъства на разпита. Тъй като не се касаело за действие по НПК, затова казаха, че не мога да присъствам. Г-н Марешки ще даде обяснение вътре, посочи адвокатката му. Аз смятам, че всеки има право на адвокат, поне така казва Конституцията, която очевидно се прилага избирателно, допълни тя. Около час по-късно от разпита излезе и самият Веселин Марешки. Само задавам въпроси, всички имаме право на това - вие като задавате въпроси, не ме клеветите. Питам тя карала ли е пияна и застрашавала ли е живота и здравето на хората. Защото нали и вие ги показвате. Ако тя е карала пияна само веднъж, добре, но трябва да се види това. Това заяви на излизане от разпита Марешки, който очевидно говореше за опонентите си, които твърдят, че той е оказвал натиск срещу тях. Този човек се явява съдник на други хора, и ако в същото време са се вършили тези неща, тя няма моралното право да повдига обвинението на други хора. Ако тя е нарушавала закона, да й се потърси отговорност, призова той. Дадохме вътре на разпита няколко факта - единият за запален автомобил и пребити наши служители и за запалени автомобили на други хора, които се занимават с горива, и се опитват да се противопоставят на картела, коментира Марешки, който подчерта, че по този начин дава косвени доказателства. Той заяви за пореден път, че смята, че в България има картел на горивата, въпреки че държавните комисии твърдят друго. Депутатът коментира и въпроса, по който главният прокурор Сотир Цацаров вчера направи изявление - че ще поиска от Марешки да каже кой му упражнява натиск да спре с бизнеса с горивата. Няма как да посоча контретно име за натиск върху мен, защото не съм сигурен, че някой ще ме защити. Нека главният прокурор каже имената на хора от енергетиката, които го замесват в ЦУМ гейт, нали така казва, посочи Марешки. Аз вярвам, че има картел на горивата, че има циганска престъпност, че има битова престъпност, че има безобразия в държавата и затова нямам доверие в държавата, каза още депутатът от Воля, който преди време се оплака, че върху него се оказва натиск и му се намеква, че ще свърши като Ваньо Танов и Мишо Бирата. Как така три години  съм безчинствал аз и няма нито една жалба срещу мен. Как така са се страхували от мен, а сега изведнъж са спрели да се страхуват, попита реторично Веселин Марешки. Още преди две седмици пред телевизията помолих да извадят поне едно изречение по това дело, че аз съм заплашвал или изнудвал някого, призова той. А това, че сме си говорили с приятели по тенис да идем и да смачкаме противниците, това е съвсем друго нещо, коментира варненският бизнесмен твърденията за подслушани разговори между него и приятели срещу конкуренти. Аз смятам, че аптеките на тези хора са наказателни към българския народ, защото продават много по-скъпо, посочи той. Вие чухте ли някъде едно изречение срещу някой фармацевт, когото да съм изнудвал и заплашвал, попита журналистите Марешки. Смятам, че в момента ми се оказва чрез прокуратурата натиск. Постоянен натиск. Определено се чувствам заплашен. Единственото, което може да защити човек от всякакви изверги е публичност, каза още народният избраник.", "date": "2017.07.19", "title": "ИЗВЪНРЕДНО В ПИК ТV! Марешки избухна след разпита: Нямам доверие в държавата, няма да посоча кой ми оказва натиск! Чувствам се заплашен, в момента ме пресират чрез прокуратурата (ОБНОВЕНА)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D0%B5-%D1%80%D0%B0%D0%B7%D0%B3%D0%B0%D1%80%D1%8F-%D1%88%D0%B5%D1%84%D1%8A%D1%82-%D0%BD%D0%B0-%D1%81%D0%BC%D0%B5%D1%82%D0%BD%D0%B0%D1%82%D0%B0-%D0%BF%D0%B0%D0%BB%D0%B0%D1%82%D0%B0-%D1%82%D1%80%D0%B0%D0%B9%D0%BD%D0%B0-%D0%BF%D1%80%D0%B0%D0%BA%D1%82%D0%B8%D0%BA%D0%B0-%D0%B5-%D0%B2-%D1%81%D1%83-%D1%81%D0%B2-%D0%BA%D0%BB%D0%B8%D0%BC%D0%B5%D0%BD%D1%82-%D0%BE%D1%85%D1%80%D0%B8%D0%B4%D1%81%D0%BA%D0%B8-%D0%B4-news676435.html", "text": "Разликите в отчета на Софийския университет „Св. Климент Охридски” са за милиони, поясни Цветан Цветков, председател на одитния орган. Преди дни Сметната палата отказа да завери финансовият отчет на Софийския университет за 2016 г., тъй като не давал вярна и честна представа за финансовото състояние и имуществото на вуза. „Има несъответствие на данните, които се посочват в отчета, баланса и оборота на СУ с обобщените данни на останалите факултети”, поясни Цветков пред Би Ти Ви. Той даде два примера. Единият е за компютрите в университета, където има разминаване от 4,5 млн. лв., а другият е за разминаване в размер 7 млн. лв. между наличните активи и счетоводните данни на вуза. „Университетът трябва да извърши проверка, за да установи дали това са счетоводни грешки или липси”, поясни Цветков. При разплащанията на университета също има нарушения. „Имало е трайна практика служебните аванси да се изплащат в брой, а не по банка. Разплащането за стоки, депозитите за тръжни процедури и други също са били в брой”, заяви председателят на Сметната палата. При проверка на одитния орган стана ясно, че в президентската кампания на Румен Радев има нарушения. Тогава инициативният комитет е продължил да събира пари и след приключването на кампанията. Финалната сума е около 77 хил. лв. „Това показва пропуск в законодателството”, смята Цветков. По думите на Цветков за част от инвитро процедурите има представени фактури, но не и медицински документи, с които да се удостовери, че те са извършени въобще и в пълен обем. „Финансирани са и лечебни заведения, които не отговарят за критериите за успеваемост”, поясни Цветков.", "date": "2017.07.19", "title": "СКАНДАЛЪТ СЕ РАЗГАРЯ! Шефът на Сметната палата: Трайна практика е в СУ \"Св. Климент Охридски\" да се плаща в брой "}
{"url": "http://pik.bg/%D0%BC%D0%B2%D1%80-%D1%80%D0%B0%D0%B7%D0%B2%D0%B0%D0%BB%D1%8F-%D0%BF%D0%B5%D1%82%D1%8A%D1%87%D0%BD%D0%B8%D1%8F-%D0%BA%D1%83%D0%BF%D0%BE%D0%BD-%D0%B2-%D1%81%D0%B5%D0%BB%D1%81%D0%BA%D0%B8%D1%82%D0%B5-%D0%BA%D1%80%D1%8A%D1%87%D0%BC%D0%B8-news676519.html", "text": "Главният секретар Младен Маринов вече е издал заповед да започнат проверки във всички питейни и увеселителни заведения по малките градове и села. Тогава ставали и най-големите запои, които често приключвали със сбивания. При такова спречкване загина и 18-годишният Алекс Ангелов от Бяла, който беше нападнат от група роми на прибиране от дискотека. Момчето беше ударено с бутилка от бира, а след десетдневна кома почина в болницата, за което прокуратурата ще поиска възможно най-тежкото наказание за извършителя на тежкото престъпление. Много от заведенията по селата не спазвали работното си време и затваряли врати едва на сутринта, след като си тръгне и последният пиян клиент. Освен че създавали предпоставки за инциденти, собствениците нарушавали и обществения ред с това, че позволявали на почерпените си клиенти да си пускат силна музика и да крещят в малките часове. Редовни проверки ще има и от Пътна полиция, тъй като именно по селата се засичат най-много пияни шофьори, които се качват на колите си директно след почерпката в кръчмата. МВР ще разваля петъчния купон в кръчмите в малките населени места, които работят до малките часове на нощта, извън определеното за това време. Акцент в акцията на полицейските служители ще е спазването на режима на работа в съответствие с разпоредбите на местните общини, пише \"Монитор\". Особено внимание ще се обръща на съблюдаването на инструкциите за продължителност на работа през петъчните и съботно-неделни дни.", "date": "2017.07.19", "title": "МВР разваля петъчния купон в селските кръчми"}
{"url": "http://pik.bg/%D0%BF%D0%B5%D1%87%D0%B5-%D0%BB%D0%B8-%D1%81%D0%B5-%D1%82%D1%80%D0%B0%D0%BD%D1%81%D1%84%D0%B5%D1%80-%D0%B1%D0%B5%D1%80%D0%B1%D0%B0%D1%82%D0%BE%D0%B2-%D0%B7%D0%B0%D0%BF%D0%BE%D1%87%D0%BD%D0%B0-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0-%D1%81-%D1%81%D0%BD%D0%B8%D0%BC%D0%BA%D0%B0-news676496.html", "text": "Димитър Бербатов не пилее времето си, докато мениджърът Емил Данчев се мъчи да му намери клуб, в който да порита още малко преди футболна пенсия. Бившият стрелец на Манчестър Юнайтед води подготовката си с достоен съперник - голямата дъщеря Деа. Бербо поддържа форма с наследничката си на морето. Митко сподели в социалните мрежи снимка от семейната тренировка, придружена с коментар \"Подготовката продължава с пълна сила. Тренировката днес, един на един\". Теренът всъщност е маса за билярд в уголемен размер. Атракционът е монтиран в Слънчев бряг, където цялата фамилия се изнесе за летния сезон. Бербо обаче отнесе критики от своите фенове във Фейсбук. Притеснени, те го посъветваха много да внимава, докато цъка топката обут с... джапанки.", "date": "2017.07.19", "title": "ПЕЧЕ ЛИ СЕ ТРАНСФЕР? Бербатов започна подготовка с... (СНИМКА)"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%BF%D0%BE%D0%BC%D0%BE%D1%80%D0%B8%D0%B5-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D0%BD%D0%B0-%D0%B1%D1%83%D0%BD%D1%82-%D1%81%D1%80%D0%B5%D1%89%D1%83-%D0%BA%D0%BC%D0%B5%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%BE%D1%82%D0%BD%D0%B5%D1%82-%D1%81%D0%B0%D0%BD%D0%B0%D1%82%D0%BE%D1%80%D0%B8%D1%83%D0%BC-news676536.html", "text": "„ВИТА“ е стартирала процедурата за получаване на лиценз за лечебно заведение на черноморския си клон с внесени до Районните здравни инспекции на Пазарджик и Бургас заявления и едва след издаването на лиценза ще може да предлага и пакети от медицински оздравителни програми за своите потенциални пациенти. От търговското дружество, чийто капитал е 100% държавна собственост, напомнят, че в периода 26.07.2017 г. - 20.07.2017 г. са се извършвали подготвителни дейности на терен, свързани с обезопасяването на сградите и инфраструктурата и осигуряване на най-необходимите условия за прием на пациенти. „До получаване на разрешително за осъществяване на лечебна дейност от МЗ, клонът ни в Поморие няма да извършва лечебни процедури“, поясняват от „ВИТА“, като подчертават, че „в началния период, ориентировъчно до края на месец август, в клона в Поморие няма да се предлага храна на пациентите, защото е необходим основен авариен ремонт на хранителния блок, който не е функционирал повече от двадесет години и е изключително занемарен“. Припомняме, че бившия Военен санаториум в Поморие с наименование „БДПЛР – Св. Георги“ – Поморие бе изваден от структурата на ВМА с решение на Министерството на отбраната и на Министерски съвет. От 01.01.2017 г. до края на месец юни 2017 г. течаха различни процедури по оценка и прехвърляне на дълготрайните материални активи. От 26.06.2017 г. тази структура съществува под наименованието „Многопрофилна болница за продължително лечение и рехабилитация – ВИТА“ ЕООД, клон Поморие, като търговско дружество на собствена издръжка. Вината за лошото състоянието на сградния фонд на лечебното заведение е на ръководствата на ВМА през годините, които са допуснали базата да бъде занемарена и да се руши. „Докато Министерството на отбраната и „ВИТА“ ЕООД правят всичко възможно за запазването на социалните и здравни функции на бившия военен санаториум в Поморие, кметът на черноморския град и общински съветници се опитват да отмъкнат от държавата апетитния имот на брега на морето и да преустановят развитието на болницата”, пише още в писмото. Историята на имота, където е построен от държавата вече бившия Военен санаториум в Поморие,датира от преди 75 г.Т огава срешение на Градския общински съвет на град Анхиало са дарени на Министерството на отбраната 5 декара място за постройка „Дом за почивна станция за инвалидите“, а с решение от 1 февруари 1932 г. допълнително са дарени още 2470 м . С последващи заповеди на председателя на Бургаския окръжен народен съвет са прибавени още площи – със заповед №403/01.03.1961 са придадени още 2240 м и със заповед №279/15.03.1971 са придадени допълнително 456.25 м . Инициативата на поморийския кмет по отмяна на дарението отново провокира военно-патриотичните съюзи в България, които допускат, че зад действията на кмета и общинските съветници се крият користни цели и корупционни практики. Четири военно-патриотични организация излязоха с поредната декларация, адресирана до държавните институции, с която заострят вниманието им върху провеждащото се на 19.07.2017 г. заседание на Общински съвет – Поморие, чийто решение е на път да създаде безпрецедентен в историята на България досега скандал. Ето и декларацията без редакторска намеса: „ Ръководството на Съюза на военноинвалидите и военнопострадалите и Председателството на четирите военно-патриотични съюза, обединени в Председателски съвет, изразяват своето възмущение от продължаващото, меко казано, некоретно поведение на кмета на Община Поморие г-н Иван Алексиев в посока дейностите му по спирането работата и всячески преченето на дейността на Многопрофилната болница за активно лечение и рехабилитация(МБПЛР) – „Вита“ ЕООД – клон Поморие. Нашата декларация е продиктувана от поредния опит на кмета на Община Поморие да спре развитието на „МБПЛР-ВИТА” ЕООД – клон Поморие, като в насроченото за 19.07.2017 година заседание на Общинския съвет – Поморие, под т. 22 е предложил за разглеждане на съвета „Докладна записка от Иван Алексиев – Кмет на Община Поморие, относно предприемане на действия по отмяна на дарение по решение на Анхиалски градски общински съвет гр. Анхиало/Поморие/ от 1 февруари 1932 г., допълнено с решение от 30 май 1932 г., с което са дарени в собственост на държавата 7 470 кв. м. място, за построяване „Дом за почивна станция на инвалидите”. Тези действия на кмета и общинската управа са удар върху държавата и държавността, подтикнати от нечисти помисли и, недай боже, корупционни практики относно имота и по-нататашното му „преобразуване” – това е и удар върху здравното обгрижване на действащите военнослужещи, гражданските лица – армията и държавата като цяло, ветераните от войните, запасните и резервистите. Това е удар и върху военноинвалидите и военнопострадалите – преките носители на права върху имота и негови потребители от 1932 година, както и на цялото войнство и всички, които под една или друга форма имат възможността да ползват болницата, едно уникално по своята медицинска същност заведение. Не случайно тук са водени на лечение императорите, воините на древния Рим и Византия, както и царете на нашата и другите държави от региона. Смятаме, че това е още едно преднамерено и премислено действие, подтикнато от външни и користни цели, а не в посока „На Ползу Роду и Отечество Наше”. Членовете на Съюза на военноинвалидите и военнопострадалите, както и тези на останалите военнопатриотични организации - Съюза на офицерите и сержантите от запаса и резерва, на Съюза на ветераните от войните и на Съюза на възпитаниците на ВНВУ, ШЗО и РВГ застават твърдо и непоколебимо зад решението на Министерския съвет на Република България, решението на Съвета по отбрана на Министерството на отбраната и на министъра на отбраната г-н Красимир Каракачанов за запазване и разширяване на здравно - социалните функции на болницата. Подкрепяме инициативността на ръководството на болницата и смятаме, че държавните институции, Министерският съвет и Народното събрание трябва да направят необходимото в най-кратки срокове клонът в Поморие да започне своето социално и здравно функциониране и да се спрат тези противодържавни и противонационални действия на кмета и Общинския съвет на гр. Поморие – така ги окачествяваме ние, като воини на Родината ни, дали здраве и живот за нейната цялост и независимост.", "date": "2017.07.19", "title": "ЕКШЪН В ПОМОРИЕ! Военните на бунт срещу кмета заради отнет санаториум"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B8%D0%BA%D0%BE%D0%BB%D0%B0%D0%B9-%D0%BD%D0%B0%D0%BD%D0%BA%D0%BE%D0%B2-%D0%BE%D1%82%D0%BA%D1%80%D0%B8%D0%B2%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-%D0%B7%D0%B0-%D0%BA%D0%BE%D1%85%D0%B5%D0%B7%D0%B8%D0%BE%D0%BD%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-news676553.html", "text": "Министерството на регионалното развитие и благоустройството Министърът на регионалното развитие и благоустройството Николай Нанков ще вземе участие в откриването на Третата международна конференция „Предизвикателствата пред кохезионната политика 2014 - 2020. Гъвкав Европейски бюджет и финансови инструменти в подкрепа на строителния сектор“. Това съобщиха от пресцентъра на . Събитието ще се проведе утре - 20 юли 2017 г., от 13:00 ч., в „София хотел Балкан“. Конференцията се организира от Камарата на строителите в България и вестник „Строител“ и е под патронажа на Искра Михайлова – председател на Комисията по регионално развитие на Европейския парламент. Сред участниците във форума са Юрки Катайнен - зам.-председател на ЕК с ресор „Работни места, растеж, развитие и конкурентоспособност“, вицепрезидентът на ЕИБ Вазил Худак, новоизбраният президент на FIEC Киетил Тонинг и др. Участниците в международната конференция през тази година ще дискутират перспективите и предизвикателствата пред изпълнението на кохезионната политика на ЕС 2014 – 2020, както и възможностите за финансиране на стратегически проекти след 2020 г.", "date": "2017.07.19", "title": "Министър Николай Нанков открива международна конференция за кохезионната политика"}
{"url": "http://pik.bg/%D0%B8%D0%B7%D0%BC%D0%B0%D0%BC%D0%B0-10-000-%D0%BB%D0%B8%D1%82%D1%80%D0%B0-%D0%B7%D0%B5%D1%85%D1%82%D0%B8%D0%BD-%D0%BC%D0%B5%D0%BD%D1%82%D0%B5-%D0%BA%D0%BE%D0%BD%D1%84%D0%B8%D1%81%D0%BA%D1%83%D0%B2%D0%B0%D0%BD%D0%B8-%D0%BE%D1%82-%D0%BC%D0%B0%D0%B3%D0%B0%D0%B7%D0%B8%D0%BD%D0%B8%D1%82%D0%B5-news676552.html", "text": "10 000 литра зехтин менте са конфискувани от магазини и складове в цялата страна.  Причината е, че маслиновата мазнина не отговаря на стандартите за търговия, съобщиха от Българската агенция по безопасност на храните. Опаковките били неправилно етикетирани, с подвеждащи характеристики и наименования, които не отговаряли на съдържанието. В резултат на проверките са издадени 183 предписания за спиране от реализация на ментетата маслинови масла. Преди това са били взети 20 проби за лабораторни изпитвания за съответствие с характеристиките на различните зехтини, съобщава \"Марица\". Извършени са общо 1140 проверки на предлаганите зехтини и растителни масла смес, с вложено в състава им маслиново масло. Проверка е била тематична, извън официалния контрол на територията на цялата страна. Обект на инспекциите са били супермаркети , хранителни магазини, складовете за търговия на едро и дребно, логистични центрове на търговските вериги и производствени обекти, както и такива с производство и бутилиране на маслинови масла и смеси от растителни масла.", "date": "2017.07.19", "title": "ИЗМАМА! 10 000 литра зехтин менте конфискувани от магазините"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D0%B6%D0%B5%D0%BD%D0%B0-%D1%81%D0%B5-%D0%BD%D0%B0%D0%B1%D1%83%D1%87%D0%B8-%D0%BD%D0%B0-%D1%81%D1%82%D1%8A%D1%80%D1%87%D0%B0%D1%89%D0%B8-%D0%B1%D0%BE%D0%BB%D1%82%D0%BE%D0%B2%D0%B5-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BB%D0%BE%D0%BC-news676554.html", "text": "Добросъвестни жители на крайдунавското градче пък публично обещаха, че сами ще свалят опасните болтове. Жена пострада при инцидент в самия център на Лом. Невидимата опасност идва от болтове, които са зарязани да стърчат от земята. Злополуката е станала вчера. Ломчанката излязла, за да си купи баничка от пекарната при Алята към ж.п. гарата. Вместо това обаче се върнала пострадала и превързана, пише самата тя в социалната мрежа. Жената стъпила и се набола на стърчащите метални болтове, останали от свалено и откраднато кошче за боклук, съобщава \"БулНюз\". „Публикувам това не за да се жаля, а да предпазя някой друг човек от същата съдба. Сега съм аз, утре не дай си боже някое дете“, казва ломчанката. От инцидента жената е получила дълбока рана на стъпалото. Прегледана е в спешния център, откъдето и казали какво да си вземе, за да се лекува. Ломчанката публикува и касовите бележки със сумата, която е дала за лекарства и консумативи. „Ще кажете: иди в общината и ги съди. Да прави сте, но в това време кой би отишъл да хвърли някаква сума пари и да чака от умрял писмо, както в случая съм сигурна, че ще стане с мен. Никой от общината няма да ми изтърпи болката и дискомфорта, които в момента търпя, нито ще се залети да ми даде парите за лекарствата. Дано някой види поста ми и поне ги премахне, дано и никой не пострада както пострадах аз!“, казва потърпевшата жена. Кметицата на Лом Пенка Пенкова се е свързала с пострадалата и е пожелала да се видят.", "date": "2017.07.19", "title": "ОПАСНО! Жена се набучи на стърчащи болтове в центъра на Лом "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%82%D0%BA%D1%80%D0%B8%D1%85%D0%B0-%D0%BC%D1%8A%D1%80%D1%82%D1%8A%D0%B2-%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%8F-%D0%B8%D1%81%D0%BF%D0%B0%D0%BD%D1%81%D0%BA%D0%B8-%D0%B1%D0%B0%D0%BD%D0%BA%D0%B5%D1%80-%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%BA%D0%B0%D1%85%D0%B0-%D0%BC%D0%B0%D0%B4%D1%80%D0%B8%D0%B4-%D0%BC%D0%B8%D0%B3%D0%B5%D0%BB-%D0%B1%D0%BB%D0%B5%D1%81%D0%B0-news676538.html", "text": "Миналата година в Испания започна процес за финансова измама срещу 65 души, сред които Блеса и Рато. Процесът бе свързан с използването на \"черни карти\" на Каха Мадрид, по-късно Банкиа (Bankia), по които са били влагани недекларирани средства. Безжизненото тяло на бившия президент на Caja Madrid (Каха Мадрид) Мигел Блеса бе открито в имението \"Пуерто дел торо\", във Вилянуева дел Рей (Кордоба), място, което банкерът е посещавал, за да ловува, предаде испанската агенция Ефе. Според първия оглед вероятно става дума за самоубийство, информираха източници от полицията. Бившият президент на Каха Мадрид бе осъден през март на 6 години затвор по делото за \"черните карти\", издавани от тази банка, но властите решиха той, заедно с осъдения по същото дело бивш управляващ директор на Международния валутен фонд Родриго Рато, да останат на свобода, докато присъдите не бъдат потвърдени.", "date": "2017.07.19", "title": "ИЗВЪНРЕДНО! Откриха мъртъв известния испански банкер и президент на \"Каха Мадрид\" Мигел Блеса"}
{"url": "http://pik.bg/%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%B2%D0%BB%D1%8E%D0%B1%D0%B5%D0%BD%D0%B8-%D1%81%D0%B5-%D0%BE%D0%B6%D0%B5%D0%BD%D0%B8%D1%85%D0%B0-%D0%BD%D0%B0-%D0%B0%D0%BD%D1%82%D0%B0%D1%80%D0%BA%D1%82%D0%B8%D0%B4%D0%B0-news676557.html", "text": "За първи път на територията на британската антарктическа станция се проведе… сватба. Джули и Том си казаха „Да” пред погледите на останалите членове на тазгодишната антарктическа експедиция, а бракът им ще бъде напълно валиден за британските власти, предаде Нова Телевизия. Джули и Том са заедно от 11 години. И двамата работят като планински водачи. Преди 3 години Том предложил брак на любимата си и тя казала „Да”. През миналата година, когато и двамата били одобрени да участват в експедицията до най-студения континент, всички започнали да се шегуват с тях, че трябва да се оженят. Том и Джули обаче решили, че е крайно време да сключат брак, едва когато пристигнали в базата в Антарктида. Церемонията се провела на 15 юли. Трите торти за специални поводи били приготвени от готвача в базата, а някои от приятелите на Джули й помогнали да ушие сватбената си рокля. За да спази традицията, че трябва да има „нещо старо”, Джули използвала част от стара палатка, за да направи полата си. След церемонията двойката излязла навън и позирала за сватбената фотосесия, докато навън температурите били около -9 градуса по Целзий.", "date": "2017.07.19", "title": "ЗА ПЪРВИ ПЪТ! Влюбени се ожениха на Антарктида"}
{"url": "http://pik.bg/%D0%BB%D0%B5%D1%81%D1%82%D1%8A%D1%80-%D1%82%D0%B5%D1%81%D1%82%D0%B2%D0%B0-%D1%82%D1%80%D0%B5%D1%82%D0%B8-%D1%82%D0%B0%D0%BB%D0%B0%D0%BD%D1%82-%D0%BE%D1%82-%D0%B1%D0%B5%D1%80%D0%BE%D0%B5-news676597.html", "text": "Още един млад футболист от школата на Берое получи покана от бившия шампион на Англия - Лестър Сити. Става въпрос за Стоян Иванов, който е роден през 2001 година и е част от школата на старозагорци от седемгодишна възраст. През този сезон той започна подготовка с отбора до 19 година, който се готви под ръководството на Иван Гаджев. Стоян Иванов заминава за Англия на 30 юли. Младият талант ще се присъедини към Красимир Тодоров (2004 г.) и Монир ал Бадарин (2005 г.), които също получиха покана за пробен период в началото на лятото. В края на пробите те ще вземат участие в между Лестър и Кристъл Палас, който ще се играе на 6 август.", "date": "2017.07.19", "title": "Лестър тества трети талант от Берое"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D0%B8-%D0%BF%D1%80%D0%B5%D0%BA%D1%8A%D1%81%D0%BD%D0%B0-%D0%BE%D1%82%D0%BF%D1%83%D1%81%D0%BA%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%8F-%D0%BD%D0%B5%D0%BC%D0%B5%D1%86-%D0%B2-%D1%82%D1%83%D1%80%D1%86%D0%B8%D1%8F-news676560.html", "text": "Die Frankfurter Allgemeine Zeitung, цитиран от \"Фокус\" Министърът на външните работи на ФРГ Зигмар Габриел прекъсна лятната си почивка заради ареста на германски активист в Турция, съобщава националният ежедневник . В сряда федералното правителство в Берлин поиска обяснение от дипломатическия представител на Анкара в страната във връзка със задържането в Турция на активиста за човешки права Петер Щойдтнер. „Турското правителство трябва незабавно и непосредствено да изслуша възмущението германското правителство, както и да чуе кристално ясните му очаквания в случая с Петер Щойдтнер, и този път без дипломатически любезности\", заяви говорителят на Министерството на външните работи на ФРГ Мартин Шефер.", "date": "2017.07.19", "title": "Външният министър на Германия си прекъсна отпуската заради арестувания немец в Турция"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BD%D0%B0-%D0%BF%D1%8A%D1%82%D1%8F-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%B5-79-%D0%B4%D0%B2%D0%B0-%D1%82%D0%B8%D1%80%D0%B0-%D1%81%D0%B5-%D1%83%D0%B4%D0%B0%D1%80%D0%B8%D1%85%D0%B0-%D0%B5%D0%B4%D0%B8%D0%BD-%D0%B2-%D0%B4%D1%80%D1%83%D0%B3-%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5%D0%BE-news676598.html", "text": "Тежка катастрофа е станала преди час на международния път Е-79 край Мездра. Румънски тир, натоварен с газирана напитка, се е обърнал на около километър от Турския завой в посока София. Шофьорът се оправда, че му е гръмнала лява гума, заради което камионът станал неуправляем, свил рязко вляво, ударил идващ насреща турски тир и се преобърнал на пътя, пише BulNews. Целият район на инцидента е засипан със строшени стъклени бутилки. Другият камион се е отървал само със счупено предно стъкло и страничното огледало. За да не пречи на трафика, полицаите му разрешиха да се премести на паркинга на мотел, където да изчака следователите. На мястото на катастрофата има пътна полиция, която регулира движението, като на този етап се използва само едната лента.", "date": "2017.07.19", "title": "ЕКШЪН НА ПЪТЯ! Тежка катастрофа на Е-79, два тира се удариха един в друг (СНИМКИ/ВИДЕО)"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B8%D0%BD%D0%BE-%D0%B4%D0%B8%D0%BC%D0%BE%D0%B2-%D1%81%D0%BF%D0%B8%D1%80%D0%B0%D0%BC%D0%B5-%D0%B2%D0%BD%D0%BE%D1%81%D0%B0-%D0%BD%D0%B0-%D0%BA%D0%BE%D0%BB%D0%B8-%D0%B1%D0%B5%D0%B7-%D0%BA%D0%B0%D1%82%D0%B0%D0%BB%D0%B8%D0%B7%D0%B0%D1%82%D0%BE%D1%80-news676589.html", "text": "\"Качеството на въздуха в българските градове постепенно се подобрява. Има проблем, но няма нищо катастрофално\", каза в \"Лице в Лице\" по Би Ти Ви екоминистърът Нено Димов.Той уточни, че замърсяването на въздуха става главно от автомобилния трафик и от отоплението на твърдо гориво. Първата мярка за повишаването на качеството на въздуха е спиране на внос на автомобили без катализатор. Министерството е приготвило проект за 3 млн. лв.. За него ще могат да кандидатстват кметовете на градове, където се отопляват на дърва и въглища. Тези, които не успеят да защитят проекта, ще трябва сами да се справят. Има фонд от 1,3 млн. лв. за купуване на електромобили, като машини за почистване на паркове и градини. Тези коли, освен че са екологично чисти, са и по-тихи, според министъра. За замърсяването на въздуха в Русе той каза, че до 7 дни френската автомобилна фирма ще даде на екоминистерството мерките си намаляване на изхвърляне на замърсители в атмосферата.", "date": "2017.07.19", "title": "Министър Нино Димов: Спираме вноса на коли без катализатор"}
{"url": "http://pik.bg/%D1%86%D1%81%D0%BA%D0%B0-%D0%B8-%D0%BB%D0%B5%D0%B2%D1%81%D0%BA%D0%B8-%D0%BF%D1%80%D0%B5%D0%B4-%D0%BF%D1%80%D0%B5%D1%81%D1%82%D0%B8%D0%B6%D0%BD%D0%B8-%D1%82%D1%80%D0%B0%D0%BD%D1%81%D1%84%D0%B5%D1%80%D0%B8-news676628.html", "text": "Според \"Тутомеркато\" Аякс Амстердам се интересува от защитника на ЦСКА Божидар Чорбаджийски. Представители на Аякс вече са установили контакт с \"армейците\", във връзка с обещаващия централен бранител. Очаква се до две седмици да има развитие по случая, като потенциален трансфер на национала не е изключен. Междувременно Габриел Обертан е на \"Герена\". Водят се финални преговори между офанзивния играч и Левски. Очаква се да се стигне до договор между бившия футболист на Манчестър Юнайтед и \"сините\".", "date": "2017.07.19", "title": "ЦСКА и Левски пред престижни трансфери"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%88%D0%BE%D0%BA-%D1%83%D0%BC%D0%B1%D0%B0%D0%BB-%D0%B4%D0%B5%D0%B2%D0%B0-%D0%BC%D0%B0%D1%80%D0%B8%D1%8F--%D0%B1%D1%83%D1%80%D0%B3%D0%B0%D1%81-%D0%B4%D0%B5%D1%80%D0%B5-%D0%BA%D0%BE%D0%B6%D0%B8%D1%82%D0%B5-%D0%BD%D0%B0-%D0%BF%D0%B0%D1%86%D0%B8%D0%B5%D0%BD%D1%82%D0%B8%D1%82%D0%B5-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B2%D1%8F%D1%80%D0%B2%D0%B0%D1%82%D0%B5-%D0%BA%D0%BE%D0%BB%D0%BA%D0%BE-%D0%B2%D0%B7%D0%B8%D0%BC%D0%B0-news676625.html", "text": "Здравната ни система се реформира, държавата ще бори деморафската криза, децата се лекуват безплатно, но се оказва, че само на думи или само в някои болници. В социалните мрежи от няколко дни се споделя пост на един баща, Павел Стефанов. Оказва се, че за счупената ръка на детето си, което е на 7 години му се е наложило да плати 120 лв. в държавната болница УМБАЛ Дева Мария - Бургас. Вижте колко струва Спешна помощ при счупване на ръка на дете на 7 години в дежурен спешен кабинет в УМБАЛ Дева Мария- Бургас . \"Благодаря\" на българското здравеопазване и на всички досегашни министри , \"благодаря\" ,че си плащам здравните осигуровки и децата ми получават адекватна здравна помощ !!! П.П. Така като гледам, че публикацията ми придобива интерес, ще ви споделя още подробности. На 28.06.17г. подадох жалба към Министерство на здравеопазването (МЗ) , РЗИ Бургас и до УМБАЛ Дева Мария. От МЗ получих отговор, че чакам становище на Изпълнителна агенция \"Медицински одит\" (ИАМО). От РЗИ Бургас и Дева Мария, ни дума, ни вопъл, ни стон. Така че съм в очакване да разбера как от ИАМО, ще защитят колегите си от УМБАЛ Дева Мария! Разбира се, ще споделя решението им, за да се знае!", "date": "2017.07.19", "title": "ПЪЛЕН ШОК! УМБАЛ Дева Мария- Бургас дере кожите на пациентите! Няма да повярвате колко взимат за счупена ръка на дете (СНИМКА)"}
{"url": "http://pik.bg/%D0%BC%D0%B5%D0%B3%D0%B0-%D1%81%D0%B4%D0%B5%D0%BB%D0%BA%D0%B0-%D0%B2%D1%81%D0%B8%D1%87%D0%BA%D0%BE-%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B5%D0%BD%D0%BE-%D1%80%D0%B5%D0%B0%D0%BB-%D0%B8-%D1%87%D0%B5%D0%BB%D1%81%D0%B8-%D1%81%D0%B8-%D1%81%D1%82%D0%B8%D1%81%D0%BD%D0%B0%D1%85%D0%B0-%D1%80%D1%8A%D1%86%D0%B5%D1%82%D0%B5-%D0%B7%D0%B0-news676631.html", "text": "Испанският национал Алваро Мората преминава в Челси. Голаджията ще струва на \"сините\" от Лондон около 80 милиона евро, преговорите между Челси и Реал Мадрид са приключили успешно, твърди \"Марка\". Изданието информира, че в близките часове Мората ще напусне лагера на Реал в Лос Анджелис, за да премине медицински прегледи в английската столица и да подпише с новия си тим. Мората ще се превърне в най-скъпия испански футболист в историята. Той ще е съотборник със сънародниците си Сесар Аспиликуета, Маркос Алонсо, Педро Родригес и Сеск Фабрегас. Мениджърът на Челси Антонио Конте харесва качествата на Алваро и се очаква голаджията да е сред лидерите в състава на \"сините\". Конкуренцията в атаката на Реал е сериозна. Роналдо, Бензема и Бейл са сред лидерите в нападението на \"белите\".", "date": "2017.07.19", "title": "Мега сделка! Всичко е договорено! Реал и Челси си стиснаха ръцете за..."}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%B8%D0%BD%D1%82%D1%80%D0%B8%D0%B3%D0%B0-%D0%BD%D0%B5-%D0%BA%D0%B0%D0%B9%D0%BC%D0%B0%D0%BD%D0%B8-%D0%B0-%D0%BA%D0%B0%D1%82-%D0%BF%D0%BE%D0%B3%D0%BD%D0%B0-%D0%BB%D0%B0%D1%82%D0%B8%D0%BD%D0%BE%D0%BF%D0%B0%D1%80%D1%82%D0%B8%D0%B7%D0%B0%D0%BD%D0%B8%D0%BD%D0%B0-%D0%B8%D1%81%D0%BA%D1%80%D0%B5%D0%BD-%D0%BF%D0%B5%D1%86%D0%BE%D0%B2-%D1%83%D0%BD%D0%B8%D0%B7%D0%B8%D1%82%D0%B5%D0%BB%D0%BD%D0%BE%D1%82%D0%BE-%D0%BF%D1%80%D0%B5%D1%81%D0%BB%D0%B5%D0%B4-news676558.html", "text": "Близък роднина на \"латинопартизана\" Искрен Пецов му спретна унизитена гонка с Пътна полиция. На страницата си във Фейсбук певецът разказа какво всъщност се е случило. Ето какво сподели Искрен Пецов: Близки на семейството заявиха пред ПИК, че братът на Диди не криел злобата и завистта си към семейството й, тъй като били \"на светлинни години пред тях\". Самата Диди Дрингова е много принципна и държи безрезервно на семейството си с Искрен, от който има две деца. Така че не би толерирала в никакъв случай изцепки на брат си, само защото й е кръвен роднина, още повече, когато посяга на любимия й мъж. Скъпи приятели, преди малко ми се случи нещо , което искам да ви разкажа. Карам си бодро колата, зад мен патрулки. Спират ме, имало сигнал на 112 че карам пил? Никога не пия, когато ще шофирам! Закон. Проверка-резултат 0.00. Лошото е, че сигналът идва не от някой, който е съвестен гражданин, а от мръсник, който иска да ми направи зло. Костадин Станков Дрингов Това не бих го сторил и на смъртния ми враг. Да се опитам да го натопя, за нещо, което не е направил. Жалко, че няма глоби за фалшиви сигнали на 112. Онзи горе гледа и глобява обаче!!! Костадин Дрингов, който се опитал да подлее вода на Пецов, всъщност е братът на половинката на Искрен - Диди Дрингова.", "date": "2017.07.19", "title": "ЖЕСТОКА ИНТРИГА! Не каймани, а КАТ погна \"латинопартизанина\" Искрен Пецов! Унизителното преследване на пътя било по сигнал на злобен роднина! Ето кой е той...(СНИМКИ)"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%B6%D0%B5%D0%BD%D0%B0-%D0%B7%D0%B0%D0%B3%D0%B8%D0%BD%D0%B0-%D1%82%D1%80%D0%B8%D0%BC%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%BE%D0%B2%D0%BE-news676599.html", "text": "Една жена е загинала, трима са пострадали при катастрофата в района на пътен възел Българово на 350 км от АМ „Тракия в посока Бургас. Това съобщиха от ОДМВР – Бургас. Катастрофата е между два автомобила с габровска и унгарска регистрация. Най-вероятно поради движение с несъобразена скорост и неспазване на дистанция, габровският автомобил е застигнал и блъснал унгарския. И двата автомобила са се движили в дясната пътна лента. Точното здравословно състояние на тримата пострадали се изяснява, закарани са в бургаска болница. Движението по АМ „Тракия\" в района на инцидента се осъществява в активната лента. На място има патрули на „Пътна полиция“, които регулират движението.", "date": "2017.07.19", "title": "ТЕЖКА КАТАСТРОФА НА \"ТРАКИЯ\": Жена загина, трима са ранени на Българово"}
{"url": "http://pik.bg/%D0%BD%D0%BE%D0%B2%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B4%D0%BE%D0%B3%D0%BE%D0%B2%D0%BE%D1%80%D1%8A%D1%82-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%81%D1%82%D0%B0%D0%B2%D0%B0-%D1%82%D0%B0%D0%B5%D0%BD-%D0%B8-%D0%BE%D1%82%D0%BA%D1%80%D0%B8%D1%82-%D0%B7%D0%B0-%D0%B4%D0%BE%D0%BF%D1%8A%D0%BB%D0%BD%D0%B5%D0%BD%D0%B8%D1%8F-news676585.html", "text": "\"Нова Македония\", цтирана от \"Фокус\". Договорът с България остава таен и открит за допълнения, пише в коментар за последното развитие на българо-македонските отношения вестник Изданието пише, че премиерyt Заев е готов договорът да бъде подписан на 1 август 2017 г., тъй като на следващия ден Македония е съдомакин на срещата на вицепрезидента на САЩ, Майк Пенс, със страните от Адриатическата харта, и отбелязва дали неговото обсъждане е трябвало да стане при закрити врати или при свободен достъп на медиите. Според бившия вътрешен министър и председател на партия Демократичен съюз, Павле Траянов, практиката, приложена по време на заседанието на парламентарната комисия за външна политика, е напълно приемлива, докато университетският преподавател от Философския факултет на университета в Скопие, професор Биляна Ванковска, твърди, че това е \"договор за добросъседство, а не държавна тайна\", и че \"добросъседство не се изгражда с византийски игри\". \"Нова Македония\" цитира анализ на радио \"Дойче веле\", според който ако се стигне до подписване, договорът ще бъде подписан както Декларацията през 1999 г., на конституционните езици на двете страни. Вестникът цитира изявлението на народния представител от БСП Валери Жаблянов, който смята, че \"признаването на македонизма, като подтекст на договора, крие огромен риск за България и за отношенията на Балканите.\"", "date": "2017.07.19", "title": "\"Нова Македония\": Договорът с България остава таен и открит за допълнения"}
