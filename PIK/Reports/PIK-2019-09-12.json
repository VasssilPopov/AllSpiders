{"url": "https://pik.bg/%D0%B1%D0%BE%D1%80%D0%B8%D1%81-%D0%B4%D0%B0%D0%BB%D0%B8-%D1%81-%D0%BD%D0%BE%D0%B2%D0%BE-%D1%82%D1%83%D1%80%D0%BD%D0%B5-%D0%B2-%D1%89%D0%B0%D1%82%D0%B8%D1%82%D0%B5-news869573.html", "text": "Борис Дали пое към САЩ и Канада за поредното си турне. Този път изпълнителят на \"Пайнер\" ще обиколи градове, в които не е бил при предишната си обиколка. \"Стартираме на 13 септември в Монреал. Ще се забавляваме до сутринта, докато не си тръгне и последния човек. Никога не съм го чувствал като работа, която да ми тежи или като задължение. Аз отивам да се забавлявам винаги, когато съм на участие и съм щастлив, че и хората го усещат това нещо и се получава готино. Ще им изпълня новата песен. Подготвил съм и естрадни хитове, и балкански. Много ми е приятно, че хората искат да чуят и български фолклор от мен. Аз съм закърмен с тази музика. Завихрят се дълги хора, развява се българското знаме. Забавляваме се много сериозно\", заяви Борис Дали пред телевизия \"Планета\". Сподели:", "date": "2019.09.12", "title": "Борис Дали с ново турне в Щатите"}
{"url": "https://pik.bg/%D0%BD%D0%B0-%D0%B2%D0%BD%D0%B8%D0%BC%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D0%B0%D1%82-%D1%88%D0%BE%D1%84%D1%8C%D0%BE%D1%80%D0%B8-%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%B3%D0%B0%D0%B7%D1%8F%D1%82-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0%D0%BE%D0%B1%D0%B8%D0%BA%D0%B0%D0%BB%D1%8F%D1%82-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B5-%D0%BF%D1%80%D0%B5%D0%B7-%D0%B7%D0%B5%D0%BB%D0%B5%D0%BD%D0%B8-%D0%BF%D0%BB%D0%BE%D1%89-news869602.html", "text": "Шофьори брутално газят закона! Заобикалят задръстване през зелени площи. Качват се на зелената площ към локалното на \"Цариградско шосе\", за да избегнат задръстването. Снимките са на съветника на Екатерина Захариева - Сподели:", "date": "2019.09.12", "title": "НА ВНИМАНИЕТО НА КАТ: Шофьори брутално газят закона! Заобикалят задръстване през зелени площи (СНИМКИ)"}
{"url": "https://pik.bg/%D0%BC%D0%B0%D1%81%D0%BE%D0%B2-%D0%B2%D1%8A%D1%80%D0%B3%D0%B0%D0%BB-%D0%B2-%D1%80%D1%83%D1%81%D0%B5-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-news869603.html", "text": "Във Второ РУ е образувано досъдебно производство за хулиганство. Това съобщиха от ОДМВР-Русе. Вчера в 10:30 часа в районното управление е подаден сигнал за възникнал скандал на ул. Студентска в Русе. На адреса е изпратен екип служители от групата за охрана на обществения ред, които са установили там двама мъже на 41 и 44 години, които са задържали друг мъж на 32 г. Двамата мъже разказали, че задържаният от тях и още един мъж /31 г./, който полицаите по късно в хода на проверката също са установили и задържали, са ги нападнали, като първо започнали да го обиждат и псуват, а после се сбили. Нападнатите мъже са пострадали при сбиването и се е наложило да бъдат отведени за оказване на медицинска помощ в болница, където са им установени множество охлузвания и отоци по главата и крайниците. Случаят е документиран от служителите на Второ РУ и е започнало разследване в хода на образувано досъдебно производство за престъпление по чл. 325, ал.1 от НК. Сподели:", "date": "2019.09.12", "title": "Масов въргал в Русе, има ранени и арестувани"}
{"url": "https://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%D0%B1%D1%8F%D0%B3%D0%B0%D1%89%D0%B0-%D0%B7%D0%B2%D0%B5%D0%B7%D0%B4%D0%B0-%D0%B2-%D0%BC%D0%BB%D0%B5%D1%87%D0%BD%D0%B8%D1%8F-%D0%BF%D1%8A%D1%82-news869523.html", "text": "Международна група астрономи откри бягащата звезда PG 1610+062, която е била под въздействието на гравитацията на черна дупка със средна маса - обект, чието съществуване в Млечния път дълго време оставаше непотвърдено, съобщава Физ.орг. Специалистите наблюдавали звездата с помощта на телескопа \"Кек\" на Хавайските острови и изследвали радиалната ѝ скорост, както и химичния ѝ състав. Оказало се, че PG 1610+062 е млади масивна звезда, която се движи с достатъчно голяма скорост, за да напусне Млечния път. По мнението на учените причината за толкова високата скорост е черна дупка със средна маса. По-рано се предполагаше, че бягащи звезди се появяват, когато свръхмасивна черна дупка унищожи бинарна система. Но траекторията на PG 1610+062 не минава през центъра на галактиката, където се намира свръхмасивната черна дупка Стрелец А. Според прогнозите на астрономите черни дупки със средна маса е възможно да съществуват в млади звездни купове в спиралните ръкави на Млечния път, но досега подобни обекти не бяха открити. Освен това остава загадка как се формират тези небесни тела. Сподели:", "date": "2019.09.12", "title": "СЕНЗАЦИЯ: Откриха бягаща звезда в Млечния път"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B1%D1%81%D0%BF-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BD%D0%BE-%D0%BD%D0%B5-%D1%81%D1%8A%D0%B2%D1%81%D0%B5%D0%BC-%D1%84%D0%B0%D0%BA%D1%82%D0%BE%D1%80-%D0%B2-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D1%80%D0%B5%D0%B4%D0%B8%D1%86%D0%B8-%D0%BD%D0%B0%D0%BC%D0%B5%D0%BA%D0%BD%D0%B0---%D0%BA%D0%BE%D1%80-news869415.html", "text": "\"Десният избирател чете платформа от идеи и реагира на нея. Не съм разговарял с Мая Манолова и не знам как е реагирала на нашата подкрепа. Тази подкрепа не е безусловна - тя е за това, че нейните политики съвпадата с нашите\", заяви още той. \"Мая Манолова се явява като независим кандидат, била е член на БСП, но е поела по собствен път. Тя е енергичен човек. Преди да встъпи в длъжност като омбудсман голяма част от българите не знаеха, че тази институция съществува. Тя е зареди с енергията си\", обясни още зам.-председателят на БСП. Той беше категоричен, че залагат на резултатите не само в София, а в цялата страна, защото това е първа стъпка от бутането на феодалния режим. \"Има общини, които са се превърнали във феодални имения и там хората живеят в страх\", каза още Проданов. По думите му Фандъкова провежда една година по-рано обществена поръчка за сметопочистването на София и е предала повечето общински дейности на частни фирми и лица.\"Ние сме на мнение, че общината не трябва да вдига ръце от някои дейности и да ги преотстъпва на частни фирми. Може общински фирми да ремонтират улиците и да строят градини и училища\", каза още той. Той коментира шпионския скандал с думите, че вчера в парламента се е загубило време. Изтечоха се изрезки от вестници и от сайтовете, които са публикувани. Не се каза нищо конкретно, за да се правят някакви изводи. Очакваме тежка битка на местните избори и ще я проведем. Това заяви зам.- председател на парламентарната група на \"БСП за България\" Христо Проданова в ефира на БНТ. Сподели:", "date": "2019.09.12", "title": "ЕКСКЛУЗИВНО: БСП подкрепя Мая Манолова, но не съвсем! Фактор в червените редици намекна - Корнелия Нинова ще й извива ръцете"}
{"url": "https://pik.bg/%D1%80%D0%BE%D0%BA%D0%B5%D1%80-%D0%B8%D0%B7%D0%BB%D0%B5%D1%82%D1%8F-%D0%BE%D1%82-%D0%BC%D0%BE%D1%82%D0%BE%D1%80%D0%B0-%D1%81%D0%B8-%D0%B8-%D1%81%D0%B5-%D1%80%D0%B0%D0%B7%D0%BC%D0%B0%D0%B7%D0%B0-%D0%B2-%D0%BD%D0%B0%D1%81%D1%80%D0%B5%D1%89%D0%BD%D0%B0-%D0%BA%D0%BE%D0%BB%D0%B0-news869444.html", "text": "29-годишен мотоциклетист е загинал при инцидент на пътя Кюстендил – София при разклона за село Жабокрът, съобщиха от Областна дирекция на МВР – Кюстендил. Пътният инцидент е станал на 11 септември. Младият мъж е управлявал мотоциклет, загубил е контрол над него и при падането тялото му се е ударило в насрещно движещ се лек автомобил. Лекият автомобил е управляван от 62-годишен водач, тестът му за употреба на алкохол е отрицателен. Пристигналият на място медицински екип е констатирал смъртта на мотоциклетиста, тялото е закарано за аутопсия в кюстендилската болница. По случая е започнато досъдебно производство в Районно управление на МВР – Кюстендил, уведомен е дежурен прокурор. Сподели:", "date": "2019.09.12", "title": "Рокер излетя от мотора си и се размаза в насрещна кола"}
{"url": "https://pik.bg/%D1%82%D1%80%D0%B5%D1%81%D0%BD%D0%B0%D1%85%D0%B0-%D0%B3%D0%BB%D0%BE%D0%B1%D0%B0-%D0%BD%D0%B0-%D1%81%D0%B5%D0%BB%D1%81%D0%BA%D0%B8-%D0%BA%D0%BC%D0%B5%D1%82-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D0%BF%D0%B0%D0%BB%D0%B5%D0%BD%D0%B8-%D1%81%D1%83%D1%85%D0%B8-%D1%82%D1%80%D0%B5%D0%B2%D0%B8-news869539.html", "text": "Три акта са съставени на кмета на село Ветрен дол, което се намира в община Септември Димитър Христосков заради запалени сухи треви, от които тръгнал пожар. Според официално подадената от полицията информация, рано сутринта на 9 септември е получен сигнал, че горят сухи треви и храсти около стадиона във Ветрен дол. На място бил изпратен екип она пожарната в Септември, тъй като имало опасност пламъците да се прехвърлят на намиращата се в съседство гора, пише \"Монитор\". Когато огнеборците пристигнали на място установи, че кметът е наредил да се запалят отпадъци и затова му е наложен акт. Поискан му е документ за самоличност, за да се запишат личните данни, но тъй като не носел, отнесъл още една глоба. Когато все пак представил личната си карта, тя била повредена, за което му е наложена и трета санкция. Според санкционирания кмет същия ден той отишъл заедно с петима работници да почистят стадиона, тъй като имало скоро мач на местния футболен отбор. Спортното съоръжение е извън селото и дотам не стигат сметоизвозващите камиони, затова работниците запалили събраните хартии, пластмаси и треви. Христосков твърди, че предварително били напръскали с вода в района, за да не се разпростре огъня, а боклуците били събрани на купчини. Селският управник твърди, че пожарникарите пристигнали, когато огънят вече бил изгорял, но шефът на пожарната служба се скарал на кмета. Бил повикан и кварталният полицай, който поискал документ за самоличност от кмета. Тъй като бил по работни дрехи, той не носел личната карта, затова му бил съставен акт.  Когато по-късно я представил в Районното управление на МВР в Септември се оказало, че заради прегъване в единия ъгъл на документа имало пукнатина, за което отнесъл още една санкция. Кметът на село Ветрен дол Димитър Христосков е категоричен, че ще обжалва и трите акта, когато получи наказателните постановления, защото не се чувства виновен. Сподели:", "date": "2019.09.12", "title": "Треснаха глоба на селски кмет заради запалени сухи треви"}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%83%D0%B1%D0%B8%D0%B5%D1%86-%D0%BD%D0%B0-%D0%BA%D1%83%D1%87%D0%B5-%D1%81%D1%8A%D1%81-%D0%B7%D0%B0%D0%BA%D0%BE%D0%BD%D0%BD%D0%B8-%D0%BF%D1%83%D1%88%D0%BA%D0%B8-news869542.html", "text": "Убиец на куче е арестуван заедно със законно притежаваните от него пушки. Около 11:55 часа вчера жителка на село Врачеш сигнализирала в полицията за умъртвено куче в близост до дома ѝ. При извършения оглед на местопроизшествието в присъствието на ветеринарен лекар е установено немаркирано безстопанствено куче от неустановена порода с входни рани по тялото, съобщават от МВР. Резултат на незабавните оперативно-издирвателни действия, предприети от служители на РУ - Ботевград, е установен и задържан извършителят на деянието. 54-годишният мъж от същото село е предал доброволно две законно притежавани от него ловни пушки. По случая е образувано досъдебно производство под наблюдението на районната прокуратура. Сподели:", "date": "2019.09.12", "title": "Арестуваха убиец на куче със законни пушки"}
{"url": "https://pik.bg/%D0%BF%D0%BE%D0%B4%D0%BE%D0%B7%D0%B8%D1%80%D0%B0%D1%82-22-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D0%BB%D0%B0%D0%B4%D0%B5%D0%B6-%D0%B7%D0%B0-%D1%83%D0%B4%D0%B0%D0%B2%D0%B5%D0%BD%D0%BE-%D0%B1%D0%B5%D0%B1%D0%B5-news869534.html", "text": "22-годишен младеж е бил задържан от полицейските власти в Манчестър по подозрение, че е удавил 1-годишно момченце в река Ируел. Бебето е било измъкнато от водата, но е издъхнало по-късно в болницата. От полицията уточниха за медиите, че инцидентът е станал през вчерашния ден, като по случая е задържан 22-годишен младеж, който продължава да бъде разпитван. \"Разследваме потенциален случай на убийство, като за целта, първо, трябва да разберем всички обстоятелства относно това как детето се е озовало в реката, поясни детектив Джейми Даниелс'', цитиран от Скай нюз. Сподели:", "date": "2019.09.12", "title": "Подозират 22-годишен младеж за удавено бебе"}
{"url": "https://pik.bg/%D0%B0%D1%82%D0%B5%D0%BD%D1%82%D0%B0%D1%82-%D1%83-%D0%BA%D0%BE%D0%BC%D1%88%D0%B8%D0%B8%D1%82%D0%B5-%D1%81%D0%B5%D0%B4%D0%B5%D0%BC-%D0%B6%D0%B5%D1%80%D1%82%D0%B2%D0%B8-%D0%BF%D1%80%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0-%D0%B0%D1%82%D0%B0%D0%BA%D0%B0-%D0%B2-%D1%82%D1%83%D1%80%D1%86%D0%B8%D1%8F-news869607.html", "text": "Седем цивилни бяха убити, след като бунтовници от ПКК предизвикаха експлозия на път в югоизточна Турция, съобщиха местни представители и болнични източници. Атаката, която се случи в четвъртък следобед в областта Кулп, провинция Диарбекир, беше насочена срещу превозно средство, съобщиха от местната управа. Членовете на „сепаратистката терористична организация“, термин, използван от Анкара за забранената Кюрдска работническа партия (ПКК), са отговорни за експлозията”, съобщиха от правителствената служба. Президентът Реджеп Тайип Ердоган увери, че властите ще мобилизират всички средства за улавяне на виновниците за „атаката и жестокия терор“ в телефонен разговор с местния управител, съобщи президентството. Сподели:", "date": "2019.09.12", "title": "АТЕНТАТ У КОМШИИТЕ! Седем жертви при терористична атака в Турция"}
{"url": "https://pik.bg/79-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D0%BF%D1%80%D0%B5%D0%BA%D0%B0%D1%80%D0%B0%D0%BB%D0%B0-%D0%BF%D0%BE%D0%B2%D0%B5%D1%87%D0%B5-%D0%BE%D1%82-2-%D0%B4%D0%B5%D0%BD%D0%BE%D0%BD%D0%BE%D1%89%D0%B8%D1%8F-%D0%B2-%D0%B3%D0%BE%D1%80%D0%B0-news869604.html", "text": "Полицаи са открили 79-годишна жена, прекарала повече от 2 денонощия в гората край село Шипково. Това съобщиха от пресцентъра на МВР. На 11 септември, около 19.00 часа, в Районно управление на МВР - Троян е получен сигнал от кмета на село Шипково, че от 9 септември 79-годишна самотноживееща жена от селото е напуснала дома си и оттогава е в неизвестност. Жената била обявена за местно издирване и незабавно били сформирани екипи от служители на управлението, които започнали търсенето й. Благодарение щателното претърсване на гориста местност край село Шипково по обяд жената е открита жива и, поради здравословни проблеми - в безпомощно състояние. Откарана е незабавно за лечение в болница, с опасност за живота. Сподели:", "date": "2019.09.12", "title": "79-годишна жена бере душа, прекарала повече от 2 денонощия в гора"}
{"url": "https://pik.bg/%D1%8E%D0%BB%D0%B8%D0%B0%D0%BD-%D0%B2%D0%B5%D1%80%D0%B3%D0%BE%D0%B2-%D1%81%D0%BD%D0%B8%D0%BC%D0%B0-%D0%B1%D0%B5%D0%B7-%D1%85%D0%BE%D0%BD%D0%BE%D1%80%D0%B0%D1%80-%D1%84%D0%B8%D0%BB%D0%BC%D0%B0-%D0%B7%D0%B0-%D0%BF%D0%B5%D1%82%D1%8F-%D0%B4%D1%83%D0%B1%D0%B0%D1%80%D0%BE%D0%B2%D0%B0-news869564.html", "text": "Актьорът Юлиан Вергов участва без хонорар във филма, посветен на Петя Дубарова. Звездата от \"Откраднат живот\" се въплъщава в ролята на директор на Английската гимназия в Бургас и признава, че се е съгласил да се включи в лентата, защото това е един от най-добрите сценарии, които е чел. Създателите на филма и режисьорът Сашо Косев признават, че ролята на Крачунов безспорно е най-сложната от всички и те се опасяват, че образът лесно може да бъде елементаризиран, сведен о безинтересен и еднопластов злодей. Затова и се спират на Вергов, защото едва ли има друг български актьор, който да притежава неразгадаемото излъчване на Кевин Спейси. Специално за ролята актьорът си пусна катинарче, пише \"Телеграф\". Снимките на филма бяха през лятото в София и Бургас, а идеята на авторите е да отдадат почит към паметта на младата поетеса, тъй като през декември тази година се навършват 40 години от нейната трагична кончина. Сподели:", "date": "2019.09.12", "title": "Юлиан Вергов снима без хонорар филма за Петя Дубарова"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B0%D0%BD%D1%82%D0%BE%D0%BD%D0%B8%D0%B9-%D0%B3%D1%8A%D0%BB%D1%8A%D0%B1%D0%BE%D0%B2-%D1%81%D0%B2%D0%B0%D0%BB%D0%B8-%D0%BC%D0%B0%D1%81%D0%BA%D0%B0%D1%82%D0%B0-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%88%D0%BF%D0%B8%D0%BE%D0%BD%D1%81%D0%BA%D0%B8%D1%8F%D1%82-%D1%81%D0%BA%D0%B0%D0%BD%D0%B4%D0%B0%D0%BB-%D0%B3%D0%BE-%D0%BE%D1%81%D0%B2%D0%B5%D1%82%D0%BB%D0%B8-%D0%BA%D0%B0%D1%82%D0%BE--news869458.html", "text": "Изявлението на Румен Радев буди тревога, защото той в известен смисъл подлага под съмнение дейността на българските институции. Държавният глава настоява да бъдат предоставени сериозни доказателства за дейността на Николай Малинов. Президентът обаче не може да подлага по какъвто и да е начин под съмнение дейността на българските институции. Това вече е неадекватно поведение. Така коментира разразилия се шпионски скандал политологът Антоний Гълъбов. \"Важното е, че сред говорителите от руска страна се чу призив към Румен Радев да сложи край на подобен тип разследване, което означава, че в определени среди в Руската федерация президентът се възприема като лоялен и автентичен говорител на интересите им. Това е проблем за държавен глава на независима страна, която съществува от толкова дълго време\", разкри той дейността на президента Румен Радев и сянката на Кремъл у нас в интервю пред \"Фактор\". По думите му, Сподели:", "date": "2019.09.12", "title": "РАЗКРИТИЕ! Антоний Гълъбов свали маската на Румен Радев: Шпионският скандал го осветли като лоялен говорител на Кремъл"}
{"url": "https://pik.bg/%D0%B5%D1%81%D1%82%D1%80%D0%B0%D0%B4%D0%BD%D0%B0%D1%82%D0%B0-%D0%BB%D0%B5%D0%B3%D0%B5%D0%BD%D0%B4%D0%B0-%D0%BA%D0%B0%D1%80%D0%B5%D0%BB-%D0%B3%D0%BE%D1%82-%D1%81-%D0%BC%D0%BD%D0%BE%D0%B3%D0%BE-%D1%82%D0%B5%D0%B6%D0%BA%D0%B0-%D0%B4%D0%B8%D0%B0%D0%B3%D0%BD%D0%BE%D0%B7%D0%B0-news869557.html", "text": "Легендата на чешката естрада Карел Гот съобщи, че е бил диагностициран с остра форма на левкемия. По думите му, преди четири години той за пръв път се е сблъскал с онкологичното заболяване. Тогава той преминал интензивен курс на терапия, благодарение на който успял да се се справи с изпитанието. \"Преди около година и половина лекарите установиха нарушение в кръвообращението му. Преди няколко месеца бях диагностициран с остра форма на левкемия\", разказва Гот. В момента певецът преминава курс на лечение във Всеобщата факултетна болница на Прага. Лечението е предимно амбулаторно. Сподели:", "date": "2019.09.12", "title": "Естрадната легенда Карел Гот с много тежка диагноза"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BC%D0%B2-%D0%BD%D0%B0%D1%86%D0%B5%D0%BB%D0%B8-%D1%88%D0%B5%D0%B2%D1%80%D0%BE%D0%BB%D0%B5%D1%82-%D0%B4%D0%BE-%D1%86%D0%B5%D0%BD%D1%82%D1%8A%D1%80%D0%B0-%D0%B7%D0%B0-%D0%B3%D1%80%D0%B0%D0%B4%D1%81%D0%BA%D0%B0-%D0%BC%D0%BE%D0%B1%D0%B8%D0%BB%D0%BD%D0%BE%D1%81%D1%82-%D1%81%D0%BD%D0%B8%D0%BC%D0%BA%D0%B8-news869598.html", "text": "БМВ нацели шевролет до Центъра за градска мобилност. Инцидентът стана преди минути, видя репортер на ПИК. Сблъсъкът на бързите коли стана на бул. \"Мария Луиза\", на спирката на трамвай 12. Задната броня на шевролета се е откъртила отляво, а на БМВ-то леко е смачкан калникът откъм шофьора. Зад волана на шевролета бе младо момиче За щастие, при инцидента няма пострадали хора. Движението в района е затруднено. Сподели:", "date": "2019.09.12", "title": "ПЪРВО В ПИК: БМВ нацели шевролет до Центъра за градска мобилност (СНИМКИ)"}
{"url": "https://pik.bg/%D0%B7%D0%B0-%D0%B5%D0%B4%D0%BD%D0%B0%D1%82%D0%B0-%D1%87%D0%B5%D1%81%D1%82-%D1%81%D0%BA%D0%B0%D0%BD%D0%B4%D0%B0%D0%BB-%D0%B8-%D0%B1%D0%BE%D0%B9-%D0%B2-%D1%81%D0%B5%D0%BB%D0%BE-%D0%B1%D0%BB%D1%8A%D1%81%D0%BA%D0%BE%D0%B2%D0%BE-news869553.html", "text": "На 10.09. т.г., е подаден сигнал за това, че след възникнал скандал между двама мъже в с. Блъсково, единият е нанесъл на другия побой и му е причинил средна телесна повреда, изразяваща се в счупване на ръката, фрактура на череп и контузия на мозъка. Това съобщиха от ОДМВР-Варна. След проведени незабавни действия по разследване на случая и оперативно – издирвателни дейности е установено, че участниците в скандала са А.Й. (44 г.) и А.А. (47 г.). По случая е образувано досъдебно производство, материалите са докладвани в Районна прокуратура – Провадия. А.А. е задържан за срок до 24 часа. А.Й. е настанен за лечение, без опасност за живота. Сподели:", "date": "2019.09.12", "title": "ЗА ЕДНАТА ЧЕСТ: Скандал и бой в село Блъсково"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%BC%D1%8A%D0%BB%D0%BD%D0%B8%D1%8F-%D0%B1%D0%BE%D1%82%D0%B5%D0%B2-%D1%85%D0%B2%D1%8A%D1%80%D0%BB%D1%8F-%D0%BD%D0%B5%D0%B4%D0%B5%D0%BB%D0%B5%D0%B2-%D1%81%D1%80%D0%B5%D1%89%D1%83-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-news869447.html", "text": "Много добра новина в Ботев Пловдив. Звездата на отбора Тодор Неделев е напълно готов и ще играе пълноценно в предстоящия сблъсък с ЦСКА в Коматево. Известно е, че той пропусна дербито с Локо (Пловдив), както и мачовете на националния тим с Англия и Ейре, но вече е напълно възстановен. Неделев е тренирал на пълни обороти и с топка още във вторник и след заниманието не е почувствал болка. Това даде повод за оптимизъм на треньорския щаб и лично на Желко Петрович. Всъщност, Тодор Неделев страда от контузия на менискуса, акцентира \"Меридиан Мач\". Сподели:", "date": "2019.09.12", "title": "ФУТБОЛНА МЪЛНИЯ: Ботев хвърля Неделев срещу \"червените\""}
{"url": "https://pik.bg/%D0%BF%D0%B5%D0%B5%D1%89%D0%B8%D1%82%D0%B5-%D1%84%D0%BE%D0%BD%D1%82%D0%B0%D0%BD%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81-%D0%BF%D1%80%D0%BE%D0%BC%D1%8F%D0%BD%D0%B0-%D0%B2-%D0%B3%D1%80%D0%B0%D1%84%D0%B8%D0%BA%D0%B0-news869483.html", "text": "От 12 септември музикалната програма на Пеещите фонтани в Цар-Симеоновата градина ще започва от 20:30 часа, а не както досега от 21:30 часа. Началният час е съобразен с по-малката продължителност на светлата част на деня и наближаването на по-студените месеци от годината. Графикът се запазва в дните четвъртък, петък и събота, казаха от общината. Във връзка с празничните дни по повод Независимостта на България - на 22 и 23 септември - неделя и понеделник, Община Пловдив ще зарадва пловдивчани и гостите на града с музикално-светлинната програма и в тези два дни. Така от 19 до 23 септември включително любимата атракция на малки и големи ще работи в тези пет последователни дни. Сподели:", "date": "2019.09.12", "title": "Пеещите фонтани в Пловдив с промяна в графика"}
{"url": "https://pik.bg/%D1%81%D0%BE%D1%84%D0%B8%D1%8F%D0%BD%D0%BA%D0%B0-%D0%B5-%D0%BD%D0%BE%D0%B2%D0%B8%D1%8F%D1%82-%D1%82%D0%BE%D1%82%D0%BE%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D0%B3%D1%80%D0%B0%D0%B1%D0%BD%D0%B0-%D0%BD%D0%B0%D0%B4-2-%D0%BC%D0%B8%D0%BB%D0%B8%D0%BE%D0%BD%D0%B0-%D0%BB%D0%B5%D0%B2%D0%B0-news869605.html", "text": "Екатерина Мичева от София е 104-ият тото милионер на България. Тя позна печелившата комбинация в играта \"Тото 2 - 6 от 49\" по време на тегленето на числата в 72-и тираж на 08.09.2019 г. и взе 2 284 132 лв. “Късметлийката на семейството” – така била наричана Екатерина от своята майка и смята, че точно това предопределило нейния успех. Екатерина Мичева 104-ят участник грабнал седемцифрена сума от тотото разказва, че печалбата ѝ идва по наследство. Дълъг е списъкът с печеливши от тотализатора в нейната фамилия. 104-ият тото милионер на България е късметлия от София с 2 284 132 лева в джоба Но всички досега достигали най-много до 5 познати числа. Само Екатерина успяла да разгадае печелившите 6. И то защото се доверила на усета на баща си. Той бил този, който ѝ препоръчал комбинацията за милиони. Дългогодишният опит и постоянство в тото игрите на бащата явно помогнали на Екатерина да нацели 6-те печелившни числа. Осланяйки се на неговата повеля, Екатерина се превръща в милионер за по-малко от минута. Тя участвала в 72-и тираж със система за съкратено записване. Така освен шестица спечелила една петица, четири четворки и една тройка за над 13 000 лева. Числата, които включва в системата си имат сантиментална стойност - рождени и други важни за семейството дати. Екатерина разбира за богатството си, когато проверява фиша си онлайн. Тя продължава семейната традиция и също като баща си не пропуска тираж. Новият тото милионер вече планира екскурзия за цялото семейство. Екатерина мечтае да обиколи Европа, а сред фаворитите ѝ са Лондон, Париж и Рим. Докато отдъхват, тя и цялата фамилия заедно ще правят планове как да инвестират милионите.  Екатерина споделя, че цени високо мисията на Български спортен тотализатор да подпомага спорта у нас. 33% от всички постъпления на тотото се заделят за развитието на физическата култура и спорта у нас. Сподели:", "date": "2019.09.12", "title": "Софиянка е новият тотомилионер, грабна над 2 милиона лева"}
{"url": "https://pik.bg/%D1%82%D1%80%D0%B5%D0%B2%D0%BE%D0%B6%D0%BD%D0%B8-%D0%BD%D0%BE%D0%B2%D0%B8%D0%BD%D0%B8-%D0%B2%D1%80%D1%8A%D1%85%D0%BB%D0%B5%D1%82%D1%8F-%D0%BB%D0%B8-%D0%BD%D0%B8-%D0%BD%D0%BE%D0%B2%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B0-%D0%BA%D1%80%D0%B8%D0%B7%D0%B0-%D1%81%D0%BF%D0%B0%D0%B4%D1%8A%D1%82-%D0%B5-%D0%B3%D0%BB%D0%B0%D0%B2%D0%BE%D0%BB%D0%BE%D0%BC%D0%B5%D0%BD---%D0%B5%D0%BA%D1%81%D0%BF%D0%B5%D1%80%D1%82-%D1%81-%D0%B3-news869430.html", "text": "За индустрията въпросът дали идва криза не стои. Всъщност кризата дойде. Това заяви пред БНР председателят на Асоциацията на индустриалния капитал Васил Велев. \"За юни статистиката отчете спад на износа с 6,4%. За юни и юли отчете спад на индустриалното производство. Стопанската конюнктура за август е -3,1%. За пръв път от много време несигурността изпреварва проблема с човешките ресурси“, отбеляза още Велев. Запитан дали ще се стигне до рецесия в България, Васил Велев отговори така: \"Когато индустрията тръгне надолу, икономиката е инертна, процесите се развиват бавно, но посоката е тази“. След големия харч за изтребители може да се окаже в един момент, че ERM II ще се отдалечи поради голям дефицит, ако не се вземат своевременно мерки, изказа мнение председателят на Асоциацията на индустриалния капитал. \"И в машиностроенето, и в електротехниката, и в текстил и облекло, в производството на мебели, на метали имаме спад в продажбите и то от месеци. Очакваме за цялото трето тримесечие спад на индустриалното производство в страната“, добави още Велев. Сподели:", "date": "2019.09.12", "title": "ТРЕВОЖНИ НОВИНИ: Връхлетя ли ни новата икономическа криза!? Спадът е главоломен - експерт с горещ коментар какво ни очаква"}
{"url": "https://pik.bg/%D0%BF%D1%8A%D0%BB%D0%BD%D0%BE-%D0%BA%D1%83%D0%BA%D1%83-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D0%B2-%D0%B4%D0%BE%D0%BB%D0%BD%D0%B0-%D1%81%D0%B0%D0%BA%D1%81%D0%BE%D0%BD%D0%B8%D1%8F-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0%D1%82-%D0%B1%D0%B0%D0%BB%D0%BE%D0%BD%D0%B8%D1%82%D0%B5-news869524.html", "text": "\"Зелените\" във федералната германска провинция Долна Саксония искат забрана на балоните. Министреството на околната среда отхвърли обаче желанието на партията. Според \"Зелените\" попадането на толкова голямо количество отпадъци на пластмасова основа не са полезни за природата, отбелязват в редакцията на германския национален ежедневник \"Ди Велт\". \"Птици и други животни изяждат меките останки от балоните и след това не могат да се хранят нормално, обикновено гладуват до смърт с пълен стомах“, подчерта местният лидер на \"Зелените“ Анне Кура. Балоните, изработени от естествен латекс, също не са алтернатива. Решение да се избягва употребата на балони с хелий бе прието в град Гютерсло в съседната на Долна Саксония провинция Северен Рейн-Вестфалия. То бе прието в понеделник, а аргументите за налагането му отново са свързани с опазването на околната среда. Засегнати са всички общински мероприятия, включително детски градини и училища. В Нидерландия също все по-често забраняват балоните. В 17 процента от общините в страната има действаща разпоредба, показва проучване на екологичната организация De Noordzee. \"От едната страна е мимолетната красива картина на цветни балони във въздуха, от другата - мъртвите птици\", подчерта Кура. Но Министерството на околната среда в Долна Саксония отхвърли изискването на „Зелените“ за налагане на забрана. \"Издигащите се в небето балони винаги са били свързвали с мечти и надежди“, заяви говорителят на регионалния министър на околната среда Олаф Лиез (ГСДП). \"Забраната на балоните със сигурност няма да спаси света“, допълни той. Сподели:", "date": "2019.09.12", "title": "ПЪЛНО КУКУ: \"Зелените\" в Долна Саксония забраняват балоните"}
{"url": "https://pik.bg/%D1%82%D1%8A%D1%80%D1%81%D0%B8-%D1%81%D0%B5-17-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D1%80%D1%83%D0%BC%D1%8F%D0%BD%D0%B0-%D1%81%D0%B5-%D1%85%D0%B2%D0%B0%D0%BD%D0%B0-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%B2-%E2%80%9E%D0%B7%D0%BB%D0%B0%D1%82%D0%BD%D0%B8-%D0%BF%D1%8F%D1%81%D1%8A%D1%86%D0%B8%E2%80%9C-%D0%B8-%D0%B8%D0%B7%D1%87%D0%B5%D0%B7%D0%BD%D0%B0-news869579.html", "text": "Роднините на Румяна Ержанова от Девня я издирват безуспешно вече 10 дни. Според близките ѝ от Гъбената махала 17-годишната тийнейджърка работела като камериерка в курорта „Златни пясъци“. Тя тръгнала за работа на 24 август и повече не се прибрала вкъщи. Хората са много притеснени и умоляват всеки, който има достоверна информация за местонахождението на Руми, да се обади на тел. 0895 216 237 или на 0896 194 112. Предлага се и възнаграждение. Колегите от „Девня – древна и модерна“ са успели да се свържат по телефона с една от родствениците на момичето, която обаче не знае в кой хотел е работила Румяна. „Комшийката ѝ намери работа, аз не знам“, обяснила жената. Според нея е нямало индикации, че на 24 август с момичето се случва нещо нередно, съобщава provaton.bg. „Всичко през деня е било 6, даже с колегите си се пуснаха на живо във Фейсбук, но изведнъж изчезна и така вече 10 дни“, разказва родственицата на момичето. Тя допълва, че полицията е уведомена за случая. “Преди малко пак бях в районното. Обадиха ми се да ми кажат, че Румяна днес е била забелязана с мъж и жена в квартал „Аспарухово“ във Варна. Сводници ли са, какви са – не знам… Жената я натикала насила в една кола и къде е сега Румяна – един Бог знае“, сподели през сълзи родственицата на момичето. Близките на Руми твърдят, че е в неизвестност от 24 август. Проверка във фейсбук профила ѝ показва, че в късните вечерни часове на следващия ден, 25 август, неколкократно от нейния акаунт е била актуализирана профилната ѝ снимка. Сподели:", "date": "2019.09.12", "title": "ТЪРСИ СЕ! 17-годишната Румяна се хвана на работа в „Златни пясъци“ и изчезна"}
{"url": "https://pik.bg/%D0%B1%D1%83%D1%82%D0%B0%D1%82-38-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%BF%D0%BE%D1%81%D1%82%D1%80%D0%BE%D0%B9%D0%BA%D0%B8-%D0%B2-%D1%80%D0%BE%D0%BC%D1%81%D0%BA%D0%B0%D1%82%D0%B0-%D0%BC%D0%B0%D1%85%D0%B0%D0%BB%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news869487.html", "text": "38 незаконни постройки събарят в ромската махала „Максуда“ във Варна. Сред жителите на махалата няма напрежение. Повечето от обитателите на незаконните постройки са били предупредени за готвеното събаряне. Голяма част от ромите са намерили къде да живеят, коментираха от кметството в морския град. Само за един човек с увреждания е предвидено да бъде настанен в СУПЦ – Варна. Плановете на общината са да се съборят още много от незаконните постройки в квартала Сподели:", "date": "2019.09.12", "title": "Бутат 38 незаконни постройки в ромската махала във Варна"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B1%D0%B5%D1%80%D0%BB%D0%B8%D0%BD-%D0%B7%D0%B0%D1%81%D1%82%D1%80%D0%B5%D0%BB%D1%8F-%D0%BF%D0%BE%D0%BB%D1%8F%D0%BA-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD-%D0%B2-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B6%D0%B5%D0%BD%D0%B0-news869481.html", "text": "Германската полиция каза, че е застреляла мъж, който извадил оръжие, след като автомобилът му бил спрян от органите на реда на път край Берлин, предаде Асошиейтед прес. Мъжът бил избягал от Полша, където е издирван по подозрение за убийство на жена. Полицията каза, че регистрационният номер на колата му съвпадал с предоставения от полските власти. Мъжът насочил огнестрелно оръжие срещу полицаите, след като те спрели автомобила му \"Мазда\" на околовръстния път А-10 край Берлин. Служителите на реда стреляли по него няколко пъти, ранявайки го смъртоносно, заяви полицията. Мъжът бил заподозрян в Полша за убийството на 26-годишна украинка според местни медии. Сподели:", "date": "2019.09.12", "title": "Полицията в Берлин застреля поляк, заподозрян в убийството на жена"}
{"url": "https://pik.bg/%D0%B2%D0%B5%D0%BD%D1%86%D0%B8-%D1%81%D1%82%D0%B5%D1%84%D0%B0%D0%BD%D0%BE%D0%B2-%D1%81-%D1%82%D0%B5%D0%B6%D0%BA%D0%B8-%D1%84%D1%80%D0%B0%D0%B7%D0%B8-%D0%B7%D0%B0-%D1%82%D1%80%D0%B8%D0%BA%D0%BE%D0%BB%D1%8C%D0%BE%D1%80%D0%B8%D1%82%D0%B5-news869474.html", "text": "Венцеслав Стефанов не остана безучастен след най-новите колебливи изяви на националите ни по футбол. Членът на Изпълкома на БФС разкритикува селекционера Красимир Балъков и играчите на родния представителен тим. Ето част от най-тежките фрази, които споделя Стефанов пред \"Гонг\": \"Оценката ми за представянето на нашия отбор в мачовете с Англия и Ирландия е среден три. Не, минус три\". \"Очаквах повече от Красимир Балъков\". \"Предлагам футболистите от националния отбор да преминат тест за лоялност, за да видим колко обичат България и дали се раздават за националния тим\". \"През 1993 година, когато победихме Франция, те си казаха, че ще направят промени, но ще се вдигнат, и го направиха. При нас не върви, но не взимаме никакви мерки. Ние не можем да постигнем успехите на Франция, но може да дадем шанс на млади играчи и да ги развием\". Сподели:", "date": "2019.09.12", "title": "Венци Стефанов с тежки фрази за \"трикольорите\""}
{"url": "https://pik.bg/%D1%82%D1%83%D1%80%D1%86%D0%B8%D1%8F-%D0%BD%D0%B8-%D0%BF%D1%80%D0%B0%D1%89%D0%B0-%D0%B6%D0%B5%D0%BD%D0%B0-%D0%B7%D0%B0-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D1%81%D0%BE%D1%84%D0%B8%D1%8F-news869583.html", "text": "Айлин Секизкьок ще бъде новият посланик на Република Турция в България. Решението за назначаване на група турски посланици и постоянни представители към международни организации беше съобщено в четвъртък следобед от външното министерство в Анкара. Досегашният турски посланик в страната ни Хасан Улусой заминава за Брюксел. Айлин Сикизкьок е била генерален консул на Турция в Милано и заместник-ръководител на главната дирекция по сигурност и разузнаване към турското министерство на външните работи. Нейният съпруг Хасан Секизкьок пък оглавява турската дипломатическа мисия в Скопие, отбелязва БНР. Сподели:", "date": "2019.09.12", "title": "Турция ни праща жена за посланик в София"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%BD%D0%B8-%D1%85%D0%B8%D1%82%D0%BE%D0%B2%D0%B5-%D1%81-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B8-%D0%BE%D1%82%D1%81%D1%82%D1%8A%D0%BF%D0%BA%D0%B8-%D0%BD%D0%B0-%D0%B0%D0%BB%D0%B5%D1%8F-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0---%D1%88%D0%B5%D0%B4%D1%8C%D0%BE%D0%B2%D1%80%D0%B8-news869588.html", "text": "Невероятни отстъпки за литературните хитове на сезона посрещат любителите на качествените книги на щанда на издателство \"Милениум\" на Алея книгата на бул. \"Витоша\" в София. Шедьоври с бомбастичните до 70% отстъпка очакват читателите в шатра №15 до 15 септември. Богатият каталог на „Милениум“ предлага огромно изобилие от качествени творби в различни жанрове. Сред тях са премиерните заглавия на престижното издателство, които са най-търсени на пазара през последните седмици: страховитият детективски роман „Малки сладки лъжи“ от Каз Фриър и уникалният сборник „Светците на народа“, събиращ чудесата, предсказанията и билковите рецепти на най-известните български прорицатели. В шатра №15 ще намерите и 15-ата книга от популярната поредица „Философия за всеки“ – „Епикур и удоволствието като добродетел“; мемоарите на актьора Павел Поппандов „Значи съм живял. Автобиография“, които се превърнаха в бестселър; сензационните шпионски биографии „Гордиевски. Шпионин и предател“ от Бен Макинтайър и „Досието „Скрипал‘ от Марк Ърбън; единствените по рода си издания на нашия пазар „Memento mori. Избрани епитафии“ и литературният пътеводител в света на кулинарното изкуство „Литературен гастроном. 101+ рецепти от любими книги“. Всеки ден „Милениум“ ще предлага най-новите си и търсени книги в промоцията „Книга на деня“ с 30% отстъпка от коричната цена. Книжното изложение, което радва жителите и гостите на столицата всяка година, е разположено на бул. „Витоша“ (между бул. „Патриарх Евтимий“ и ул. „Узунджовска“). Шатра номер 15 ще очаква своите читатели всеки ден от 10 сутринта до 8 вечерта. Сподели:", "date": "2019.09.12", "title": "ИЗВЪНРЕДНО В ПИК TV: Литературни хитове с невероятни отстъпки на Алея на книгата - шедьоврите на издателство \"Милениум\" с намаления до 70% (ОБНОВЕНА)"}
{"url": "https://pik.bg/%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B7%D0%B0%D1%82%D0%B2%D0%B0%D1%80%D1%8F%D1%82-%D0%B1%D1%83%D0%BB%D0%B5%D0%B2%D0%B0%D1%80%D0%B4%D0%B8-%D0%B7%D0%B0%D1%80%D0%B0%D0%B4%D0%B8-%D0%BC%D0%B0%D1%81%D0%BE%D0%B2%D0%BE-%D0%BA%D0%B0%D1%80%D0%B0%D0%BD%D0%B5-%D0%BD%D0%B0-%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4%D0%B8-news869488.html", "text": "Инициативата \"С велосипед из Варна\" събира всички привърженици на безмоторното придвижване в градски условия. Поводът е Европейският ден без автомобили, който по традиция се отбелязва на 22 септември. Организатори на събитието са велоклуб \"Спартак\" и Община Варна. За целта от 10 до 13 ч. затворени за МПС ще бъдат булевардите \"Мария Луиза\" и \"Осми Приморски полк\" (от катедралата \"Св. Успение Богородично\" до Младежкия дом). Всеки желаещ да участва в масовото каране на велосипеди, може да се включи с едноколесно, двуколесно или триколесно превозно средство. Началото е 10 часа пред Общината, като маршрутът предвижда потегляне в посока Катедралния храм, обратен завой до Дома на флота, след което каране до кръстовището на булевард \"Осми Приморски полк\" и булевард \"Цар Освободител\". Районът ще бъде подсигурен от екипи на Общинска полиция, КАТ и лекарски екип с линейка. Доброволци на велоклуб \"Спартак\", екипирани със светлоотразителни жилетки, ще бъдат разпределени на пешеходните пътеки и ще осигуряват безопасното преминаване на пешеходци. За най-малките участници ще бъде обособена отделна площадка за колелета и тротинетки - алеята пред сградата на Общината. Сподели:", "date": "2019.09.12", "title": "Във Варна затварят булеварди заради масово каране на велосипеди"}
{"url": "https://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%B1%D0%B8-%D0%B1%D0%B8-%D1%81%D0%B8-%D0%BB%D0%B5%D0%B6%D0%B0%D0%BB-%D0%B2-%D0%BF%D0%B0%D0%BD%D0%B4%D0%B8%D0%B7%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BF%D0%B5%D0%B4%D0%BE%D1%84%D0%B8%D0%BB-%D0%B6%D0%B8%D0%B2%D0%B5%D0%B5-%D1%81%D1%80%D0%B5%D0%B4-%D0%B4%D0%B5%D1%86%D0%B0-%D0%B2-%D1%81%D0%BB%D0%B8%D0%B2%D0%B5%D0%BD--news869438.html", "text": "Днес от прокуратурата съобщиха, че английски пастор е задържан след сигнали за блудствени действия с малолетни в ромския квартал \"Надежда\" в Сливен, Мъжът е задържан тази сутрин, срещу него е образувано досъдебно производство под надзора на Окръжна прокуратура. Върху Даниел Ериксон-Хъл има все още действаща забрана за общуване с малолетни. По следите на криминално проявения беглец попада разследващият журналист Пол Кениън от Би Би Си 4. Британски престъпник е засечен от английски журналист да живее сред деца в България, след като излежава 15-месечна присъда за педофилия и напуска нелегално Острова. Даниел Хъл от лондонския квартал \"Плейстоу\" е осъден и излежава ефективна 15-месечна присъда за педофилия през 2017 г. Действащият пастор е осъден за съхраняване на стотици порнографски снимки с деца на компютъра си. Репортерът на Би Би Си 4 открива пастора педофил в Сливен, където той живее на свобода в ромската махала. В излъчения по британската телевизия филм се вижда как журналистът поставя на тясно издирваното лице и му задава неудобни въпроси. Пред камерата Хъл отрича да е „педофил-беглец”, след което демонстративно обръща гръб на екипа, пише „Труд“. След осъждането си преди 2 години Хъл получава забрана за общуване с деца, непридружени от родител или близък възрастен човек. Забраната също така не му позволява да пътува в чужбина, без да уведоми предварително властите на Острова. В пълен разрез Хъл в момента живее на свобода в България. От момента на пристигането си у нас той е качвал в интернет стотици видеоклипове с деца. По време на съдебния процес през 2017 г. пасторът е определен като „опасен за малолетните”. По време на снимките на филма репортерът Пол Кениън и екипът му срещнали яростна съпротива от ромите в махалата, които ги замервали с камъни. \"Този човек (Даниел Хъл) така дълбоко е обсебил ромите, че те го възприемат като техен брат и го защитават с всички сили”, разказва журналистът. Стийв Фицпатрик от Лондонската полиция заявява във филма, че е „ужасен” от факта, че педофилът контактува необезпокояван с деца в България. \"Съответните власти във Великобритания са информирани за случая, но засега липсва нужната ответна реакция”, казва полицаят. Нарушението на съдебната заповед от страна на Хъал не се разглежда като престъпление от българските власти и засега те могат само да го поставят под наблюдение, допълва полицай Фицпатрик. Пастор Даниел Ериксон-Хъл на два пъти се е укривал от британското правосъдие в България, установи проверка на „Труд”. Срещу него в родината му са били издавани две европейски заповеди за арест. В първата е посочено, че английският гражданин се издирва от 13 октомври 2016 г., след като не се е явил на съдебен процес по обвинения за сексуална експлоатация на деца и детска порнография и компютърни престъпления, докато е бил под гаранция. Окръжният съд в Сливен привежда в изпълнение заповедта, след потвърждение от последната инстанция – Апелативния съд в Бургас. През ноември същата година пасторът е екстрадиран. Втората европейска заповед за арест на скандалния духовник е издадена от Великобритания през юли 2018 г. По това време Даниел Ериксон-Хъл вече се бил установил отново в страната ни, след като изтърпял присъдата си в родината. В заповедта се посочва, че след като излязъл от затвора, пасторът не е регистрирал в 3-дневен срок личните си данни и адреса, на който може да бъде намерен. Вместо това отново напуска Острова, уточниха от Окръжната прокуратура в Сливен. Втората европейска заповед обаче не е била изпълнена и Ериксон-Хъл не е бил арестуван, тъй като деянието, за което го изискват, не е нито престъпление, нито нарушение по българското законодателство. Още при първоначалния престой пасторът се устроил в близкото до Сливен село Самуилово. Там наел къща под наем, спомниха си от кметството. Съседи подали срещу него оплакване, че контактува само с деца и това им се сторило подозрително. Доказателства за престъпления обаче не са били събрани, дело не е било образувано и случаят не стигнал до съд, макар че пасторът бил задържан от българската полиция по време на проповед. Сега Ериксон-Хъл се е установил в 30-хилядния цигански квартал ”Надежда” в Сливен. В гетото се говори, че отначало си купил една къща, после – още. Идвали му гости от чужбина. Пристигнала и сестра му, жена на зряла възраст. Тя преживяла бурна сантиментална история с местен младеж. Дали сестрата е още там, в квартала не казват. В \"Надежда” не желаят да коментират пастора и да го обсъждат пред външни хора. Някои от бедняците го обожават заради помощите, които им дава – било в пари, било дрехи или други вещи. Май ги учел и на английски език и продължавал да проповядва. Чувало се, че много обичал децата. Сподели:", "date": "2019.09.12", "title": "ШОКИРАЩО РАЗКРИТИЕ НА БИ БИ СИ: Лежал в пандиза британски педофил живее сред деца в Сливен, цигани го бранят със зъби, нокти и камъни, арестуваха го (ВИДЕО)"}
{"url": "https://pik.bg/%D0%BD%D0%BE%D0%B2%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B5%D0%BA%D0%BE%D0%BB%D0%BE%D0%B3%D0%B8%D1%8F%D1%82%D0%B0-%D0%B2-%D1%8F%D0%BF%D0%BE%D0%BD%D0%B8%D1%8F-%D0%B8%D1%81%D0%BA%D0%B0-%D0%B7%D0%B0%D1%82%D0%B2%D0%B0%D1%80%D1%8F%D0%BD%D0%B5-%D0%BD%D0%B0-%D1%8F%D0%B4%D1%80%D0%B5%D0%BD%D0%B8%D1%82%D0%B5-%D1%80%D0%B5%D0%B0%D0%BA%D1%82%D0%BE%D1%80%D0%B8-news869489.html", "text": "Новият министър на околната среда на Япония призова държавата да спре работата на всички ядрени реактори, за да се предотврати повторение на аварията в АЕЦ \"Фукушима\", пише \"Гардиън\". Шинджиро Коидзуми направи коментара, след като стана третият най-млад министър от войната насам. Позицията му е в сблъсък с тази на премиера на Япония Шиндзо Абе, който подкрепя ядрената енергетика. \"Бих искал да проучим как да се откажем от тях, а не как да ги задържим\", коментира 38-годишният министър. \"Обречени сме, ако допуснем още една ядрена авария. Никога не знаем кога ще имаме земетресение\", поясни той. Позицията на Шинджиро Коидзуми незабавно беше оспорена от новия министър на търговията и индустрията, който заяви, че затварянето на ядрените централи в Япония е \"нереалистично\". Правителството на Япония иска ядрената енергетика да бъде 20-22% от общия енергиен микс от 2030 г. Но активисти предупреждават, че атомните електроцентрали винаги ще представляват опасност, тъй като страната е заплашена от големи земетресения и цунами. Абе обаче призовава за възобновяване на работата на реакторите, като твърди, че ядрената енергетика ще помогне на Япония да изпълни целите за намаляване на въглеродните емисии и зависимостта си от внос на газ и петрол. Всички 54 реактора бяха спрени след аварията в АЕЦ \"Фукушима\" през март 2011 г. Ядрената енергетика представляваше около 30% от енергийното производство преди катастрофата. Днес само 9 реактора работят след извършване на стриктни проверки. Но правителството вероятно няма да успее да изпълни задачата си 30 реактора да заработят от 2030 г., тъй като има силна опозиция на местните хора и съдебни спорове. Въпреки че е изправен пред потенциална опозиция в кабинета, Шинджиро Коидзуми вероятно най-малко ще получи подкрепата на баща си Джуничиро Коидзуми - бивш премиер, който е твърдо против ядрената енергетика. Сподели:", "date": "2019.09.12", "title": "Новият министър на екологията в Япония иска затваряне на ядрените реактори"}
{"url": "https://pik.bg/%D0%B2-%D0%B5%D1%84%D0%B8%D1%80-%D1%81%D1%8A%D0%BE%D0%B1%D1%89%D0%B8%D1%85%D0%B0-%D0%BD%D0%B0-%D0%BA%D0%B8%D0%BC-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D1%87%D0%B5-%D1%81%D1%82%D1%80%D0%B0%D0%B4%D0%B0-%D0%BE%D1%82-%D0%B0%D0%B2%D1%82%D0%BE%D0%B8%D0%BC%D1%83%D0%BD%D0%BD%D0%BE-%D0%B7%D0%B0%D0%B1%D0%BE%D0%BB%D1%8F%D0%B2%D0%B0%D0%BD%D0%B5-news869587.html", "text": "Ким Кардашян има автоимунно заболяване. Това става ясно в един от най-новите епизоди от нейното риалити предаване. В него тя научава за здравословния проблем. Жената на Кание Уест разказва как изпитвала хронична умора почти всеки ден. Тя била съпроводена с изтръпване на ръцете и подуване на ставите. \"Събуждам се сутринта, ръцете са ми отекли. Въобще не ме слушат. Не мога да вдигна четката за зъб\", призна тя. Най-известната от сестрите Кардашян разговаряла с майка си, която я посъветвала да не отлага прегледа при лекар. В предаването за живота на Ким лекарят потвърждава диагнозата ѝ в ефир, по телефона, а тя се разплаква. До нея е сестра ѝ Кайли Дженър, която се опитва да я успокои, пише \"Тялото\". Много фенове на звездното семейство бяха шокирани от епизода и споделиха, че не вярват, че Ким е болна. Някои се съмняват, че режисьорите са решили да вкарат драмата за автоимунното заболяване, което има различни проявления, за да засилят интереса към шоуто. Сподели:", "date": "2019.09.12", "title": "В ЕФИР: Съобщиха на Ким Кардашиян, че страда от автоимунно заболяване"}
{"url": "https://pik.bg/%D0%BB%D0%B5%D1%87%D0%BA%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%82%D0%B5-news869476.html", "text": "Вицепрезидентът на БФС - Йордан Лечков обяви, че към днешна дата това са възможностите на националния ни отбор по футбол и не може да очакваме някакви грандиозни подвизи от селекцията на Красимир Балъков. Героят от САЩ 94' допълни, че за него е срамен фактът, че ще се борим за предпоследното място в квалификационната група \"А\" за Евро 2020. \"С това качество разполагаме. Това ни е нивото. На мен лично не ми се иска да се задоволявам с това нещо, но е факт. Това са момчетата. Ако ни посочите по-добри от тях , на нас като ръководство или на Балъков като треньор, ще ги повикаме. За мен е срамно, че трябва да се борим за 4-5 място, но това е реалността\", заяви Лече при завръщането на \"трикольорите\" в столицата, цитиран от \"Топспорт\". Сподели:", "date": "2019.09.12", "title": "Лечков с горещ коментар за националите"}
{"url": "https://pik.bg/%D1%81%D0%B2%D0%B0%D1%82%D0%B1%D0%B0%D1%80%D0%B8-%D0%B7%D0%B0%D1%80%D0%B0%D0%B4%D0%B2%D0%B0%D1%85%D0%B0-%D0%BC%D0%B5%D1%87%D0%BA%D0%B8%D1%82%D0%B5-%D0%B2-%D0%B1%D0%B5%D0%BB%D0%B8%D1%86%D0%B0-%D1%81-%D1%8F%D0%B1%D1%8A%D0%BB%D0%BA%D0%B8-news869497.html", "text": "Младоженци поискаха от гостите на сватбеното им тържество да донесат ябълки вместо цветя. Плодовете те дарили на Парка за танцуващи мечки в Белица. Люба и Николай се спрели на ябълките след консултация с гледачите, разказа Величка Тричкова от Парка за танцуващи мечки пред БТА. Сватбата е била в региона. След тържеството, заедно с група приятели, младоженците посетили Белица и донесли събраните около 150 килограма плодове. Идеята е интересна и ни зарадва, досега не сме имали такъв случай, каза Тричкова. В момента в парка има 23-ма обитатели. Интересът към мястото нараства, като това лято броят на посетителите се е увеличил няколко пъти. Сподели:", "date": "2019.09.12", "title": "Сватбари зарадваха мечките в Белица с ябълки"}
{"url": "https://pik.bg/%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D1%81-%D1%85%D1%83%D0%B1%D0%B0%D0%B2-%D1%81%D1%82%D0%B0%D1%80%D1%82-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE%D1%82%D0%BE-news869578.html", "text": "България победи с 3:0 гейма Гърция в първия си мач от ЕП 2019 по волейбол за мъже. След нервно начало в първия гейм, нашият тим с лекота спечели срещата. Началото на мача бе за гърците, които поведоха с 3:1 точки и до 10-ата точка поддържаха аванс от 1-2 т.. В тези моменти съперникът показа впечатляваща игра в защита. Неуспешна атака на Пеликудас при 5:7 позволи на нашите да намалят резултата. Светослав Гоцев изненада гърците с къса забивка за 7:8. Грешка на Зупанис от сервис доведе до 10:11, при което видео повторение ни донесе първото изравняване в гейма 11:11. Ново видео повторение отново бе спечелено от нашите за 13:13. Селекционерът Силвано Пранди поиска първо прекъсване при 19:17 за България. Последваха разнообразни и мощни атаки, завършени по великолепен начин от Соколов и Скримов. Не помогна и прекъсването, поискано от щаба на Гърция при 23:20. Първият гейм беше затворен при 25:22. Вторият гейм започна с размяна на точки чрез Скримов и Пеликудас. Последва успешен единичен блок на Соколов за 2:1. Грешка на Скримов при изпълнение на сервис доведе до 5:5. С фантастичен Гоцев на блокада българите поведоха с 8:5. Двоен блок на Гоцев и Соколов и резултатът е 11:6. Мощна забивка на Цветан Соколов и 14:8. Две последователни точки след сервис на Соколов накараха гърците да вземат прекъсване при 17:9. \"Лъвовете\" затвориха втория гейм с 25:16 след прецизна блокада на Мартин Атанасов. Гърците поведоха с 2:0 в третия гейм чрез Раптис и Петреас. Скримов с техничен удар по блокадата изравни 3:3. Мощна атака на Пелекудас през центъра не позволи на българите да се откъснат в резултата - 6:4. Две успешни блокади на Петреас и преднината на нашите бе само една точка - 9:8. Грешка от сервис на Мартин Атанасов и гърците поддържат разликата от 1 т. при 11:10. Той обаче се реваншира минути по-късно и от трудна позиция направи 14:10. Раптис с мощна атака от втора линия намали на 14:11. Скримов се отличи с хитра точка за 17:11, промушвайки топката между мрежата и блокадата. С премерен удар по диагонала Мартин Атанасов направи 22:16. Следващата точка реализира Гоцев с мощна забивка през центъра. След 4 поредни точки на гърците, Силвано Пранди поиска прекъсване при 24:20. В следващата атака Гоцев през центъра сложи точка на спора - 25:20 и 3:0 за България. За първи път Европейското първенство ще се проведе в 4 различни страни (Франция, Белгия, Холандия и Словения). \"Лъвовете\" са в една група с Гърция, Румъния, Италия, Франция и Португалия, акцентира \"Гонг\". Хубавата новина в нашия тим е завръщането на Тодор Скримов след контузия. Георги Сеганов, Цветан Соколов, Мартин Атанасов, Тодор Скримов, Виктор Йосифов, Светослав Гоцев - Теодор Салпаров-либеро Резерви: Добромир Димитров, Венелин Кадънков, Николай Пенчев, Георги Петров, Теодор Тодоров, Алекс Грозданов, Петър Каракашев-либеро Селекционер Силвано Пранди Дмитро Филипов, Никос Зупани, Панайотис Пелекудас, Александрос Раптис, Йоргос Петреас, Атанасиос Протопсалтис - Менелаос Кокинакис-либеро Резерви: Константинос Стивахтис, Ираклис Пападополус, Менелаос Кокинакис, Андреас-Димитриос Фрагкос, Теодорос Воулкидас, Йоргос Папаелексиу Селекционер Димитрис Андреопулус Сподели:", "date": "2019.09.12", "title": "\"Лъвовете\" с хубав старт на Европейското"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B0%D0%B2%D0%B5%D1%80%D1%8A%D1%82-%D0%BD%D0%B0-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D0%BE%D1%82-%D0%B1%D0%BE%D0%B5%D1%86-%D1%81%D1%8A%D1%81-%D1%81%D1%82%D0%BE%D1%82%D0%B8%D1%86%D0%B8-%D1%86%D0%B8%D0%B3%D0%B0%D0%BD%D0%B8-%D0%BF%D1%80%D0%B5%D0%B4-%D1%81%D1%8A%D0%B4%D0%B5%D0%B1%D0%BD%D0%B0%D1%82%D0%B0-%D0%BF%D0%B0%D0%BB%D0%B0%D1%82%D0%B0-news869567.html", "text": "Стотици цигани подкрепят пред Съдебната палата предварително обявения за днес протест от авера на Цветан Василев от \"Боец\" Георги Георгиев, потвърждавайки изтеклата информация, че се готвят сблъсъци с насъскани орди. Изхвърленият още преди години от ГЕРБ-Видин активист от месеци зове във фейсбук за блокиране на столицата на 12 септември и днес е изкарал тумби с роми явно с тази цел. На протеста скандално е и съдията Методи Лалов, който като магистрат няма право на подобни прояви. Яките мъже зоват за сваляне на властта и викат \"Мафия\", \"Оставка\" и \"Долу Гешев\" в един глас с организатора им Георги Георгиев. Близкият на банкера-беглец Цветан Василев лидер на \"Боец\" лъсна вчера и Подателят на сигнала Йордан Бонев разкри, че за това са обещани около 400 хил. лв. и ще бъдат събрани платени протестъри днес. На заснет от него разговор с осъдената за Дали въпросните тумби с цигани са част от тази организация към момента не е ясно, но е факт, че освен стотиците роми, присъствието на други граждани на протеста на \"Боец\" е минимално. Това става ясно и от видеата във фейсбук на самата организация, на които се вижда, че на акцията им има само цигани, които подкрепят призивите на Георги Георгиев. Самият той преди време пък разкри близостта си с Цветан Василев и си похвали с обща снимка с него от Белград, където беглецът от правосъдието се крие. Полицията пък е взела удвоени мерки да предотврати евентуален кървав метеж, за който стана ясно, че се готви и заради който ПИК Медията ни отложи събитието вчера и днес, за да не станем повод за окървавяване на столицата. Дали въпреки това озверялата тълпа от роми ще стигне до там към момента не е ясно, но е факт, че полицията на място е организирана отлично и не позволява да се стигне до ексцесии. Припомняме, че солидна група роми присъстваше и преди ден на протестите, организирани срещу кандидатурата на Иван Гешев във вторник. В крайна сметка към 18,30 ч. останаха шепа хора и Георгиев се видя принуден да обяви край, след като стана ясно, че дори след приключване на работния ден няма да дойдат още хора, а с месеци подготвяния като уж многохидялен протест, успя да сплоти само ромските групи. Накрая той пак призова за оставка на Борисов и кабинета, но вече нямаше кой да вика с него. Малко след 17 часа повечето присъстващи се разотидоха Към 18 часа на обявения за уж многохиляден протест след като стотиците роми се разотидоха, останаха едва шепа хора и от \"Боец\" започнаха да зоват във фейсбук хората да идват, защото са твърде малко и няма да смогнат да направят шествие. Шеха хора останаха към 18,20 часа От \"Боец\" зоват хората, признавайки, че са твърде малко Това остана след протеста на \"Боец\" пред Съдебната палата - боклуци и пластмасови бутилки Сподели:", "date": "2019.09.12", "title": "ИЗВЪНРЕДНО В ПИК: Аверът на Цветан Василев от \"Боец\" със стотици цигани пред Съдебната палата - ромите зоват за сваляне на кабинета и викат \"Мафия\", \"Оставка\" и \"Долу Гешев\" заедно с Георги Георгиев (СНИМКИ/ОБНОВЕНА)"}
{"url": "https://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%BA%D0%B0%D1%81%D0%BA%D0%B0%D0%B4%D0%B0-%D0%B2-%D1%80%D0%B0%D0%B7%D0%BB%D0%BE%D0%B3-%D1%80%D0%B0%D0%BD%D0%B5%D0%BD%D0%B8-%D1%81%D0%B0-%D0%B4%D0%B5%D1%82%D0%B5-%D0%B8-%D0%B6%D0%B5%D0%BD%D0%B0-news869502.html", "text": "Около 18:50 часа вчера на ул.“Екзарх Йосиф“ в гр.Разлог, лек автомобил „Ситроен Ксара“ с 45-годишна водачка от гр. Разлог, движейки се с несъобразена с пътните условия скорост, напуска пътното платно в дясно по посока на движение, блъска се в отводнителна канавка, след което същият поднася, навлиза в лявата пътна лента и се блъска в електрически стълб. При инцидента са пострадали пътниците в автомобила: 13-годишно момче от Разлог, което е с фрактура на десен крак и 49-годишна жена от същия град, която е с фрактура на ляв крак. Пробата за наличие на алкохол в издишания въздух на водачката на автомобила е отрицателна. Сподели:", "date": "2019.09.12", "title": "Страшна каскада в Разлог, ранени са дете и жена"}
{"url": "https://pik.bg/%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D1%81%D0%BB%D0%B5%D0%B4-%D0%BF%D1%80%D0%B5%D0%BA%D1%80%D0%B0%D1%82%D1%8F%D0%B2%D0%B0%D0%BD%D0%B5-%D0%BD%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D1%81-%D0%BC%D0%B0%D1%80%D0%B8%D1%86%D0%B0-%D0%B8%D0%B7%D1%82%D0%BE%D0%BA-3-%D1%81%D0%BC%D0%B5%D1%82%D0%BA%D0%B8%D1%82%D0%B5-%D0%B7%D0%B0-%D1%82%D0%BE%D0%BA-%D1%89%D0%B5-%D0%BD%D0%B0%D0%BC%D0%B0%D0%BB%D0%B5-news869569.html", "text": "Не би следвало да има компенсации , тъй като първоначалната инвестиция от страна на „Контур Глобал Марица Изток 3” е възстановена. Това заяви министърът на енергетиката Теменужка Петкова пред Нова тв по повод на договорите за дългосрочно изкупуване на електрическа енергия от двете американски централи, където беше установено предоставяне на неправомерна държавна помощ. Министерски съвет възложи на вицепремиера Томислав Дончев, на финансовия министър Владислав Горанов и на енергийния министър е да стартираме процедура по водене на преговори с „Контур Глобал”, така че този договор да бъде прекратен, за да не се стига ди изплащане на компенсации. Петкова обясни, че след прекратяването на договора, сметките на потребителите ще намалеят. „Безспорно за всички потребители на електрическата енергия е ясно, че към цената на енергийната компонента има една добавка, която се казва „Задължение към обществото”. В рамките на добавката се включват всички разходи, които обществото трябва да плати. В тях влизат разходите, които прави държавата за производство на електрическа енергия от ВЕИ, разходите по отношение на двата дългосрочни договора с двете централи. Отпадайки, сметката на потребителите ще намалее”, обясни тя. Сподели:", "date": "2019.09.12", "title": "Теменужка Петкова: След прекратяване на договора с \"Марица Изток 3\" сметките за ток ще намалеят"}
{"url": "https://pik.bg/%D0%BB%D0%B5%D1%81%D0%B5%D0%BD-%D1%82%D1%80%D0%B8%D0%BA-%D0%BD%D0%B0%D0%BC%D0%B0%D0%BB%D1%8F%D0%B2%D0%B0-%D0%BD%D0%B0%D0%BF%D0%BE%D0%BB%D0%BE%D0%B2%D0%B8%D0%BD%D0%B0-%D1%80%D0%B8%D1%81%D0%BA%D0%B0-%D0%BE%D1%82-%D0%B8%D0%BD%D1%84%D0%B0%D1%80%D0%BA%D1%82-%D0%B8-%D0%B8%D0%BD%D1%81%D1%83%D0%BB%D1%82-news869218.html", "text": "Следобедният сън веднъж или два пъти седмично намалява наполовина риска от инфаркт и инсулт. Учените от университетската болница в Лозана са стигнали до този извод, след като са наблюдавали 3400 души на възраст от 35 до 75 години средно пет години. „Връзката остава, дори когато се взимат предвид фактори като възраст, продължителност на съня през нощта, рискове за сърдечносъдовата система като високо кръвно или холестерол\", каза д-р Хауслер от екипа. „За различния риск може да има и друго обяснение. Изглежда хората, които спят следобед веднъж или два пъти седмично, са с по-здравословен и по-организиран начин на живот, който им позволява такава почивка, докато тези, които спят следобед всеки ден не са особено здрави”, каза проф. Навид Сатар от университета на Глазгоу. За състоянието на сърдечносъдовата система е полезно и движението - 150 минути умерено натоварване седмично и здравословна диета, основаваща се на средиземноморската кухня. Сподели:", "date": "2019.09.12", "title": "Лесен трик намалява наполовина риска от инфаркт и инсулт"}
{"url": "https://pik.bg/%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0%D1%86%D0%B8%D0%BA%D0%BB%D0%B8%D1%85%D0%B0-%D0%BF%D1%80%D0%BE%D1%84-%D0%B0%D0%BD%D0%B3%D0%B5%D0%BB-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8%D1%82%D0%B5-%D0%BD%D0%B8-%D0%BA%D0%BE%D0%BB%D0%B5%D0%B3%D0%B8-%D0%BD%D0%B5-%D0%B8%D1%81%D0%BA%D0%B0%D1%82-%D0%B4%D0%B0-%D1%81%D0%B5-%D0%BE%D1%82%D0%B4%D0%B5%D0%BB%D1%8F%D1%82-%D0%BE%D1%82-news869538.html", "text": "„Сигналите, които пристигат, особено през последните няколко месеца, показват, че нашите колеги не проявяват кой знае колко голяма склонност да се отделят от традиционните си тези в интерпретацията на миналото“. Това каза пред БНР съпредседателят на съвместната експертна комисия по историческите и образователни въпроси между България и Северна Македония проф. Ангел Димитров. Според него срещите на комисията трябва да се случват по-често. „Това желание беше предизвикано от отговорите, които получихме от нашите колеги, на бележките, направени от българската част на комисията за учебниците в република Северна Македония, които третират Средновековието. В тези бележки ние видяхме едно отстъпление дори от неща, за които бяхме постигнали вече съгласие. Така че желанието ми тази среща сега да завърши най-накрая работата по тези учебници беше в основата да отправим това предложение за още една среща преди днешната. Тя не се състоя и днес сме заредени с много умерен оптимизъм“, обясни проф. Димитров. Днес трябва да завършим и въпроса с постигането на съгласие около личността на Гоце Делчев, посочи още той и добави: „За да бъде предложено на двете правителства – тази забележителна личност от общата история да бъде обединяваща, да бъде повод за съвместни чествания“. Сподели:", "date": "2019.09.12", "title": "ПРЕГОВОРИТЕ ЗАЦИКЛИХА! Проф. Ангел Димитров: Македонските ни колеги не искат да се отделят от историята си, не можем да се разберем и за Гоце Делчев"}
{"url": "https://pik.bg/%D0%BA%D1%83%D1%80%D0%B8%D0%BE%D0%B7-%D0%B1%D0%BE%D0%BB%D0%BD%D0%B8%D1%86%D0%B0-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B8%D0%B7%D0%BF%D0%B8%D1%88%D0%B5-100-%D0%B4%D0%BD%D0%B8-%D0%BF%D0%B0%D1%86%D0%B8%D0%B5%D0%BD%D1%82-news869424.html", "text": "Безпрецедентен случай от родната здравна система. Болницата в Aсеновград не може да изпише пациент вече 100 дни. 67-годишен мъж лежи почти четири месеца в интензивното отделение на болницата. Заради тежкото му заболяване не може да бъде изписан, но продължителният му престой трупа на здравното заведение загуби, показва Нова телевизия. \"Пациентът е при нас от 2 юни 2019 година. Той постъпва с клинична картина на болестта ХОББ (химична обструктивна белодробна болест) във вътрешно отделение. Болният страда от заболяването дълги години, провеждал е домашно лечение. Пациентът е постъпил с екзасербация на 1 юни. На 2 юни е приведен в интензивно отделение за лечение”, обясни началникът на отделението д-р Красимира Караманова. Тя допълни, че от няколко дни мъжът диша свободно, но има моменти, в които се налага да му бъде подаван кислород през кислороден катетър – около 1-2 литра за минута. Има надежда той да бъде изписан скоро и да се лекува вкъщи. Директорът на лечебното заведение д-р Иван Червенков заяви, че болницата може да се справи с такива ситуации. \"Ние сме в една безизходица. Пациентът трябва да си остане тук и да бъде изписан като бъде излекуван”, каза д-р Червенков. Сподели:", "date": "2019.09.12", "title": "КУРИОЗ: Болница не може да изпише 100 дни пациент"}
{"url": "https://pik.bg/%D0%B7%D0%B0%D1%80%D0%B0%D0%B7%D0%B8-%D0%BE%D1%82-%D1%84%D0%B5%D0%BA%D0%B0%D0%BB%D0%BD%D0%B8-%D0%B2%D0%BE%D0%B4%D0%B8-%D0%B7%D0%B0%D0%BB%D0%B8%D0%B2%D0%B0%D1%82-%D1%81%D0%B5%D0%BB%D0%BE-%D0%B4%D0%BE-%D0%BF%D0%BB%D0%BE%D0%B2%D0%B4%D0%B8%D0%B2-news869425.html", "text": "Зарази от фекални води заливат село до Пловдив. От три години местна власт и държавни институции не могат да решат проблем, свързан с разлива на фекални води по една от улиците на Белащица. Ситуацията е бедствена според живеещите в близост до зловонието. Фекални води периодично потичат по улица „Възраждане”. Причината е септична яма, в която се събират обратните води от жилищен блок, построен преди 40 години. Блокът се намира на 300 метра нагоре по улицата, предаде Би Ти Ви. \"Освен неприятната миризма, отпадните води създават опасност и от разпространение на зарази. Мизерията е голяма. Да, решихме да направим лабораторни изследвания, в които излязоха абсолютно всички патогенни микроорганизми. Така че това наистина е много опасно\", разказва местният жител Павел Кръстев. Жителите на Белащица искат съоръжението, причиняващо теча, да се премахне. Вече три години проблемът се задълбочава заради повредена ревизионна шахта. „Реално тук имаше ревизионна шахта, преди по нараждане на зам.-кмета да се засипе тази дупка. И тук продължават да избиват фекалните води\", разказва Тодор Токов от село Белащица. От община Родопи потвърдиха, че ямата е напълно законна и затова не може да бъде премахната. Но трябва да бъде обезопасена. „Вече се оформи мнение кметът да издаде заповед собствениците за конкретни строителни дейности какво трябва да се направи за ямата. Не само да бъде почистена! Тя трябва да бъде охранена, да бъде ремонтиран надеждно и добре този капак, който затваря тъй наречената „ревизионна шахта\", казва главният архитект на общината Атанас Недевски. Обитателите на блока обаче са категорични, че нямат вина за ситуацията. Според тях въпросната шахта е повредена преди години при полагането на кабел с високо напрежение. „Трябва да стигнем до съд. Ние няма как да ремонтираме нещо и да заплатим немалка стойност за нещо, за което ние нямаме вина. Ние не сме прекарвали този кабел\", заявява домоуправителят на жилищния блок Васил Василев. „Гледали сме плановете. Писали сме писма до ЕВН да обяснят как така кабелът е прекаран през ямата\", казва архитект Атанас Недевски. От енергийния оператор уточняват, че са поставили кабела преди 10 години със съгласието на общината. Преместването му може да стане, само след като бъде заплатено от този, който ще прави ремонта на ямата. Междувременно районната прокуратура започна проверка дали държавата и общината са реагирали адекватно по казуса. Сподели:", "date": "2019.09.12", "title": "Зарази от фекални води заливат село до Пловдив"}
{"url": "https://pik.bg/%D0%B5%D0%BA%D0%BE%D0%BB%D0%BE%D0%B3%D0%B8%D1%87%D0%BD%D0%BE-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B3%D1%8A%D0%BB%D1%8A%D0%B1%D0%BE%D0%B2%D0%BE-%D1%82%D0%B5%D1%86-%E2%80%9E%D0%B1%D1%80%D0%B8%D0%BA%D0%B5%D0%BB%E2%80%9D-%D0%B8%D0%BD%D1%81%D1%82%D0%B0%D0%BB%D0%B8%D1%80%D0%B0-%D1%81%D1%82%D0%B0%D0%BD%D1%86%D0%B8%D1%8F-%D0%B7%D0%B0-%D0%B7%D0%B0%D0%BC%D0%B5%D1%80%D0%B2%D0%B0%D0%BD%D0%B5-%D0%BD%D0%B0-%D0%B2%D1%8A%D0%B7%D0%B4%D1%83%D1%85%D0%B0----news869506.html", "text": "„ТЕЦ „Брикел” ще закупим специална апаратура, която да измерва атмосферния въздух с цел всички да следят състоянието му. Станцията ще бъде монтирана в центъра на Община Гълъбово.” Това заяви директорът на ТЕЦ „Брикел” Янилин Павлов. Той посочи, че с разрешение на компетентните институции в периода между 28 юли и 21 август тази година ТЕЦ \"Брикел\" експериментално е изгорил 17 000 тона RDF (неопасни битови отпадъци) и почти двойно количество слама, примесени с въглища. “Експериментът в \"Брикел\" е извършен с цел търсене на алтернативно на въглищата гориво. На 21 август по наше желание и във връзка с високите температури, характерни за сезона, сме го преустановили, макар че сме имали разрешение за по-дълго време. За това наше решението също сме уведомили всички институции”, посочва Павлов. „До 25 септември ще изпълним всички предписания на РИОСВ Стара Загора, включително и ще премахнем от площадките си сламата и битовите отпадъци.”, подчерта директорът на ТЕЦ „Брикел” и допълва, че вече са започнали работа по указанията на РИОСВ Стара Загора, за да преключат в срок. „Нашето Дружество стриктно спазва изискванията на компетентните институции и за това и този път ще бъдем отговорни, но продължаваме да твърдим, че при всяко едно измерване до сега, не са констатирани превишения на допустимите стойности, включително и на последните две извършени през август месец.”, категоричен бе Павлов и отново напомни, че те са едно от най-проверяваните Предприятия и че са докладвали всяко едно тяхно действие на РИОСВ Стара Загора и на МОСВ. „Считаме, че сме намесени в престоящата кампания за местни избори и политичиеските партии си мерят на наш гръб силите. Наложена ни е най-крайната мярка наказание от РИОСВ Стара Загора, а за такъв тип нарушение, което те казва, че са установили, следва да бъдат предприети мерки от типа административна глоба и на дружеството да бъде направено предписание да се прекратят тези дейности.”, обясни Павлов. По думите му действията на институциите ще доведат до големи загуби за предприятието. „Решенията им ще лишат хората от възможността да използват жизнено важните за тях брикети за отопление. ТЕЦ „Брикел“ е заставена да спре своята дейност, което означава, че ще бъде спряно топлоподаването към абонатите на община Гълъбово”, заявява директорът на ТЕЦ „Брикел”. Сподели:", "date": "2019.09.12", "title": "ЕКОЛОГИЧНО: В центъра на Гълъбово ТЕЦ „Брикел” инсталира станция за замерване на въздуха - информира гражданите за качеството му"}
{"url": "https://pik.bg/%D0%B1%D1%87%D0%BA-%D0%BF%D1%80%D0%B0%D0%B2%D0%B8-%D0%BF%D0%BE%D0%BA%D0%B0%D0%B7%D0%BD%D0%BE-%D0%BA%D0%B0%D0%BA-%D1%81%D0%B5-%D1%81%D0%BF%D0%B0%D1%81%D1%8F%D0%B2%D0%B0%D1%82-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news869398.html", "text": "БЧК организира демонстрация за спасяване на пострадали при инциденти след бедствие. Това съобщиха от пресцентъра на БЧК. Събитието ще се състои от 10,30 часа в района на Националния учебен и логистичен център на БЧК (НУЛЦ) и полигона на ГД „Пожарна безопасност и защита на населението“ в село Лозен. Екипи за действия при бедствия и кризи на Българския червен кръст и на Единната спасителна система на България (ЕСС) ще демонстрират реакция при едновременно възникнали инциденти на различни локации след мащабно бедствие и спасяване на множество пострадали. Национално учение за близо 160 души от доброволните екипи на БЧК за действие при бедствия и кризи (ДЕРБАК) се провежда от 10 до 14 септември в района на НУЛЦ на БЧК, полигона на ГД ПБЗН в с Лозен и яз. „Панчарево“. Целта е да бъде тествана и надградена способността им за работа на терен при нарастващо напрежение и да се подобри координацията и процедурите, използвани в рамките на ЕСС при бедствие от голям мащаб. ДЕРБАК на БЧК преминават ежегодно тренировъчни учения с цел повишаване на капацитета и готовността за незабавна и адекватна реакция по оказване на помощ на пострадали в бедствена/кризисна ситуация. Усъвършенства се взаимодействието както между различните екипи на БЧК, така и с другите отговорни институции. Демонстрацията ще бъде наблюдавана от председателя и генералния директор на БЧК акад. Христо Григоров и проф. д-р Красимир Гигов, столичния кмет Йорданка Фандъкова, директора на ГДПБЗН гл. комисар Николай Николов, зам.-министъра на младежта и спорта доц. Стоян Андонов, от командира на Сухопътни войски ген. м-р Михаил Попов, директора на НС 112 инж. Цветомир Цеков, от полк. Орлин Николов, Център на НАТО по бедствия, кметовете на районите „Панчарево“ и „Лозен“ и др. Сподели:", "date": "2019.09.12", "title": "БЧК прави показно как се спасяват пострадали"}
{"url": "https://pik.bg/%D0%B3%D1%8A%D1%80%D1%86%D0%B8%D1%8F-%D0%B5-%D0%B2-%D1%88%D0%BE%D0%BA---%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%85%D0%B0-%D0%BF%D1%80%D0%BE%D1%82%D0%B8%D0%B2%D0%BE%D1%82%D0%B0%D0%BD%D0%BA%D0%BE%D0%B2%D0%B8-%D1%80%D0%B0%D0%BA%D0%B5%D1%82%D0%B8-%D0%B3%D1%80%D0%B0%D0%BD%D0%B0%D1%82%D0%B8-%D0%B8-%D1%81%D0%BD%D0%B0%D1%80%D1%8F%D0%B4%D0%B8-%D0%BE%D1%82-%D0%B2%D0%BE%D0%B5%D0%BD%D0%BD%D0%B0-%D0%B1%D0%B0%D0%B7%D0%B0-news869435.html", "text": "Разкритието, че от военноморска база на Гърция на остров Лерос са откраднати противотанкови ракети и неустановен брой други ракети, гранати и снаряди шокира цялата страна, пише \"То вима\". Сподели:", "date": "2019.09.12", "title": "Гърция е в шок - откраднаха противотанкови ракети, гранати и снаряди от военна база"}
{"url": "https://pik.bg/%E2%80%9E%D1%82%D0%BE%D0%BF%D0%BB%D0%BE%D1%84%D0%B8%D0%BA%D0%B0%D1%86%D0%B8%D1%8F-%D0%BF%D0%B5%D1%80%D0%BD%D0%B8%D0%BA%E2%80%9D-%D0%B0%D0%B4-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0-%D0%BD%D0%BE%D1%80%D0%BC%D0%B0%D0%BB%D0%BD%D0%B8%D1%8F-%D1%81%D0%B8-%D0%BF%D1%80%D0%BE%D1%86%D0%B5%D1%81-%D0%BD%D0%B0-%D1%80%D0%B0%D0%B1%D0%BE%D1%82%D0%B0-news869503.html", "text": "„Топлофикация Перник” АД възстановява топлоподаването в гр. Перник. Днес, в присъствието на експерти от РИОСВ-Перник и на кмета на града Вяра Церовска, бяха премахни поставените пломби към генераторите, за да може да бъде възстановено подаването на гориво.” Това съобщи директорът на „Топлофикация Перник” АД инж. Любомир Спасов. „Служители от РИОСВ-Перник ще бъдат изпратени за 24-часово наблюдение на нашата работа. Ние сме изключително доволни от този факт, защото няма да има възможност никой да разпространява неверни твърдения, че използваме неразрешен вид гориво. Чрез това 24-часово наблюдение няма да бъдем въвлечени в нечий сценарий, целящ да опетни името на Дружеството, както и да има и грам съмнение и подозрение, че не спазваме буквата на закона и разрешенията, дадени ни от компетентни инстистуции”, допълва още инж. Спасов. „Отново заявявам, че ние сме отговорно Предприятие, което усилено и ежедневно работи, за да може да осигури и предостави качествена услуга на своите абонати. Това се доказа чрез решението на Административния съд в Перник, с което постанови спирането  на предварителното изпълнение на заповедта на директора на РИОСВ -Перник, с която бе спряна дейността на парогенераторите. Както и с издадената заповед на РИОСВ-Перник, с която се преустановява също принудителна административна мярка, първоначално наложена от тях.” „Уверяваме всички наши абонати, че ще продължаваме да работим професионално, прозрачно, със същата отдаденост и хъс, за да може да запазим доверието, което са ни гласували нашите клиенти и да убедим и останалите, че предоставяме качествена услуга на достъпна за тях цена”, категоричен бе инж. Спасов и допълни, че няма да позволи, на когото и да е било да опетнява името на „Топлофикация-Перник” АД. Сподели:", "date": "2019.09.12", "title": "„Топлофикация Перник” АД възстановява нормалния си процес на работа"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BB%D1%8A%D1%81%D0%B2%D0%B0%D1%82-%D0%B2%D1%80%D1%8A%D0%B7%D0%BA%D0%B8%D1%82%D0%B5-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%8F-%D0%B7%D0%B0-%D1%88%D0%BF%D0%B8%D0%BE%D0%BD%D0%B0%D0%B6-%D0%BD%D0%B8%D0%BA%D0%BE%D0%BB%D0%B0%D0%B9-%D0%BC%D0%B0%D0%BB%D0%B8%D0%BD%D0%BE%D0%B2-%D0%B8-news869467.html", "text": "Покрай шпионския скандал и ареста на шефа на т.н. „Русофили” Николай Малинов изплува Оказва се, че семейството на Иво Христов не само е близко на разкрития Малинов, но е пряко свързано с него и по служебна линия. Проектът беше представен през юни 2015 г. В екипа влизаха 7 души, сред които и Галя Горанова, а други петима им помагаха от Москва, както съобщи по това време Дея Йорданова, официален ръководител на проекта и близка приятелка на семейството на Иво Христов и Галя Горанова. Целта на медията е да представя непознатите аспекти от живота на Русия, както пък уточни генералният продуцент на \"Russia beyond the headlines\" Вячеслав Чарски. \"Руски дневник\" е част от проекта \"Russia Beyond the Headlines\", който публикува новини и политически, икономически и културни анализи на 16 езика в 26 страни. Тогава Чарски благодари на председателя на движение \"Русофили\" Николай Малинов, който присъстваше на събитието. Съпругата на арестувания за шпионаж Малинов - Даниела Малинова, е официален представител на проекта за България и фигурира като такава на сайта на \"Russia Beyond the Headlines\". Именно след края на тази пресконференцията Николай Малинов обяви, че напуска БСП заради несъгласия с политиката партията си по отношение на Русия. Средствата се влезли през фирмите-бушони „ТЦ-ИМЕ“ и „Краун Медиа“, а Фондът за гарантиране на влоговете едва ли някога ще успее да събере. Схемата, подготвена от Василев и Малофеев през посредника им Малинов и компанията му \"Праймедия\" ЕООД е следната: забравят за дълговете и регистрират нова телевизия – Нюз ТВ. На практика, това е старата телевизия, но с ново име и без дългове. Малинов дори влезе на територията на ТВ 7 като неин шеф, но очевидно Василев го е преметнал с обещанията си, както призна и самият Малинов с днешна дата. Самият Малофеев пък през 2015 г. обяви в интервю за българска медия: „ Представи ми го като човек, който не е равнодушен към православието, помагал е на църкви и манастири... Тя се срина, беше доста популярна, сега рейтингите спаднаха, но идеите които Николай, жена му Даниела и целият екип сега имат, ми се струват доста перспективни. Ще дадат нов тласък на канала. Ние всякак им помагаме - с идеи, стратегии, съдържание.“ В момента, в който прави опити да сложи ръка на двете телевизии, журналистическият екип, с който Малинов и съпругата му Даниела разполагат, е екипът на току-що стартиралия едва проект „Руски ведомости“, част от който е и Галя Горанова. През 2015 и 2016 г. По време на тези кръгли маси основните му тези са свързани с това как Русия трябва да води по-успешна медийна кампания в България, за да защитава своите каузи. Точно с тези две формации - Тогава Нинова дълго лъга, че такава среща не е имало и не познавала Решетников, докато генералът се ядоса и сам разказа за нея. Преди ден Малинов разкри, че всъщност тази среща изглежда се е състояла по искане именно на Нинова, тъй като обвиненият в шпионаж дал телефона на Решетников на Венцислав Стефанов, за да го предостави на лидерката на БСП по нейна молба. Така става ясно по каква линия Иво Христов влезе в кампанията на Румен Радев за президент, а след това оглави и кабинета му. Вдига се завесата и пред мистерията защо Иво Христов не получаваше толкова дълго достъп до класифицирана информация. Вече може да бъде обяснено защо твърде малко първи ръководители на държави от ЕС канят Радев на посещения, тъй като доскоро той навсякъде беше придружаван именно от бившия шеф на кабинета си. Всъщност, от пресцентъра на президенството скоропостижно си отиде и Елена Йончева веднага след завръщането на Румен Радев от Брюксел – в петък вечерта, където проведе първата си среща като президент на България с генерали от НАТО. Тогава това също се обясняваше с характера на президентската съпруга, но кампанията на евроизборите разкри доста сложни обвързаности на Йончева, която в момента също е евродепутат от БСП. Иво Христов пък потресе всички, включително и почти цялата БСП, когато се озова в листата на партията за евродепутати през март тази година. Разбра се, че това начинание е подготвяно от него и Нинова още от декември миналата година. За прикритие на замисъла служеше адаша на шефа на президентския кабинет проф. Иво Христов, който наистина имаше много номинации за евродепутат в партията. Всички си обясниха разтърсващото решение на соцлидерката и президентския Иво Христов с конфликтния характер на съпругата на Радев – Десислава Радева. Оказа се обаче, че ходът е друг и не се знае откъде точно е инспириран. При всички случаи с днешна дата излиза, че Христов е стар познайник на социалистическата Държавна сигурност, която пряко работи със съветските служби, и покрай баща си Христо Христов, който е кадрови офицер в РУМНО и точно преди промените работи в Брюксел, а Иво Христов завършва средното си образование там. Активен член на тази измислена Асоциация на уж европейските журналисти е и един от основателите на „Солидарна България“ - Руслан Трад. От „Отворено общество” тръгва и кариерата на Ваня Григорова, която в момента е председател на „Солидарна България“ и тази година също се пробва за евродепутат. Тя все още работи по общи проекти с хора от фондацията в качеството си на икономист в КТ „Подкрепа“. Тези обвързаности на семейството Иво Христов и Галя Горанова предстои да се разследват. Но на този етап е прозрачно ясно, че БСП и Корнелия Нинова са изиграли ролята на Троянски кон за пряко обвързани с арестувания за шпионаж в полза на чужда държава Александър Малинов, който е маскирал тази дейност зад легендата за гражданско сдружение „Русофили”. Сподели:", "date": "2019.09.12", "title": "РАЗКРИТИЕ НА ПИК: Лъсват връзките на Румен Радев с арестувания за шпионаж Николай Малинов и ген. Решетников"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D0%BF%D0%BE%D0%BF%D0%B0%D1%80%D0%B8-%D0%BC%D0%B5%D1%82%D0%B5%D0%B6%D0%BD%D0%B8%D1%86%D0%B8%D1%82%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D0%BC%D0%B0-%D0%BF%D1%80%D0%BE%D1%84%D0%B5%D1%81%D0%B8%D0%BE%D0%BD%D0%B0%D0%BB%D0%BD%D0%B8-%D0%BF%D1%80%D0%B5%D0%B2%D1%80%D0%B0%D1%82%D0%B0%D0%B4%D0%B6%D0%B8%D0%B8-%D0%BD-news869586.html", "text": "Т.нар. \"афера\" не е свързана с движение \"Русофили\", а с конкретни негови членове, които извършват незаконна дейност - шпионаж. Такива неща се случват. Всяка държава е важно да набира определен тип информация за себе си. И всяка държава трябва да не допуска това. Така че има две страни на ситуацията. Бих призовал политиците да оставят служба и прокуратура да доведат нещата докрай. Това заяви пред Би Ти Ви вицепремиерът Томислав Дончев. \"Хибридни мероприятия в България се случват. Фалшиви новини, опити за дезинформация. Простете, но фалшивите новини са 30-40% от новинарския поток. Проблемът е, че хората им вярват\", допълни той. Според Дончев \"шпионският скандал\" няма да се отрази на отношенията ни с Русия - както в политически, така и в икономически план. Томислав Дончев отбеляза: \"Няма да си позволя да спекулирам тази тема. И когато има съдебно решение, тогава се правят оценки и коментари. Знам повече от тези, които коментират, но  не бих си позволил да правя никакви спекулации в аванс\". Запитан дали има отношение към протестите на медицинските сестри, той отговори: \"Техен работодател са болниците и т.н. Проблемът е там. Колегата Ананиев работи по това, премиерът също коментира\". За протестите против избора на Иван Гешев за главен прокурор Дончев заяви: \"Прави ли ви впечатление, че през лятото нямаше протести... Ако при всяка такава ситуация се впрягаме, няма да можем да си вършим работата. Не очаквам метеж. Въпреки че всяко подобно нещо трябва да се проверява от службите и прокуратурата. Не знам дали точно този \"състав\" е способен да извърши преврат, но в България има \"професионални превратаджии\" и имаме исторически опит, макар и доста назад във времето. Българското общество вече има здрави демократични инстинкти. Освен това този абсурден сценарий - представяте ли си в каква тежка външнополитическа изолация ще се озове страната. За мен това е несериозно\". Дончев заяви, че основните атаки срещу правителството са \"хибридни войни и фалшиви новини\". Запитан как според него ще се проведат предизборните политически битки, той отговори: \"Аз се явявам на избори през последните 10 години. За съжаление, не си спомням чисти кампании. Аз съм бил и \"мизерник\", и \"хайдутин\", и \"със спорен морал\". Не се наемам да бъда врачка, но изборите ще бъдат град по град. Големият проблем е, че нечистата технология е доказателство за политическо безсилие. Правиш го, когато няма какво да кажеш\". По темата \"Шенген\" Дончев заяви, че \"България има една от основните отговорности за спирането на мигрантския поток към Европа\": \"Т.е. България може да носи отговорност за спиране на мигрантския поток и в същото време България не е в Шенген. Имаме право да бъдем емоционални\". Запитан как ще коментира прекратяването на договора с \"Марица Изток 3\", Томислав Дончев отговори: \"Преговорите още не са започнали, надявам се те да имат добър резултат. Това е процедура, която тече през последните 4-5 години. Има сигнал до ЕК за непозволена държавна помощ, търсено е консенсусно решение. До момента не е постигнато. Нашите изчисления показват, че централата вече е \"избила разходите\", които са направени по нейната инвестиция и няма основание да продължи с дългосрочния договор за изкупуване на енергия. На първо място ще поканим мениджмънта на централата заедно със собствениците, с министър Горанов и министъра на енергетиката ще преговаряме. Ще видим резултата\". Сподели:", "date": "2019.09.12", "title": "ГОРЕЩА ТЕМА! Томислав Дончев попари метежниците: В България има \"професионални превратаджии\", но точно този \"състав\" няма да помете правителството"}
{"url": "https://pik.bg/%D0%B4%D0%BE%D0%BA%D0%B0%D0%B7%D0%B0%D0%BD%D0%BE---%D0%B4-%D1%80-%D0%B5%D0%BC%D0%B8%D0%BB%D0%BE%D0%B2%D0%B0-%D1%80%D0%B0%D0%BA%D1%8A%D1%82-%D0%BD%D0%B5-%D0%B2%D0%B8%D1%80%D0%B5%D0%B5-%D0%B2-%D1%82%D1%8F%D0%BB%D0%BE%D1%82%D0%BE-%D0%B0%D0%BA%D0%BE-%D1%8F%D0%B4%D0%B5%D0%BC-%D1%87%D0%B5%D1%81%D1%8A%D0%BD-news869216.html", "text": "Д-р Людмила Емилова е една от най-известните родни диетолози, която вече повече от двадесет години помага на хора не само да отслабнат, но и да изцелят тялото си с помощта на гладолечението. Тя е на мнение, че с помощта на гладуването, а също и с правилното хранене, можем да се радваме на здрав и пълноценен живот. Специалистката е разработила списък със златни правила, които трябва да спазваме, ако искаме да държим далеч от себе си страшните болести. Когато станете сутрин, изпийте чаша вода или билков чай, съветва д-р Емилова. Към 10 часа приемете плод или си пригответе фреш. Колкото по-прясно изцеден е сокът, толкова по-добре. Към фрешовете си включвайте и зеленолистни зеленчуци. В обяда си задължително включете пищна салата, съдържаща пресни зеленчуци и зеленолистни. Като следобедна закуска похапнете ядки или пак плодове. Вечер отново на трапезата ви трябва да присъства голяма зелена салата, която по възможност не солете, казва лекарката. Добавяйте в салатите си повече семена. Вечеряйте най-късно до 19-20 часа. Откажете се от всички храни, които съдържат хормони, антибиотици и пестициди. Набавяйте си прясно месо само от сигурни източници. Пазарувайте от пазара, а не от големите търговски вериги. При възможност си набавяйте храна от село, защото там и растенията, и животните живеят в чиста среда, на открито. Не консумирайте всички видове животински храни наведнъж – в едната седмица яжте яйца, през другата седмица – мляко, през третата – кашкавал и т.н. Откажете се от бялото брашно и бялата захар. Не приемайте безалкохолни газирани напитки. Те съдържат химикали. Не прекалявайте с бирата. От нея не само се пълнее, но се и подхранват хроничните болести. Д-р Емилова е на мнение, че ракът е напълно лечима болест. Тя е категорична, че всеки човек може да се предпази от него. „Правени са изследвания. Сред група от ракови клетки се поставят различни видове храни. Вижда се, че там, където се постави чесън, развитието на рака спира. И това се оказва най-доброто средство срещу него. А знаете, че той е употребяван от българите векове наред. Сега отново се доказа колко е полезен. Същото се отнася и за боба. Знаете, че българите са оцелели, защото са си хапвали от него в по-голямата част от годината. Разбира се, в това число да сложим и нашенското кисело мляко. Но с него са се хранили в определени дни от годината – в дните, когато овцете и козите са давали мляко. Кравите са били рядко срещани навремето и са били привилегия на богатите хора. В последните години се оказа, че бобът е по-полезен, отколкото сме си мислили. Той може да ни предпази от диабет, както и дори да ни излекува”, разказва д-р Емилова и съветва да се връщаме назад към онова, което знаем от прабабите и прадядовците и начина, по който те са живеели и са се хранили. А като добавим и постите, около 200 дни в годината, с помощта на които са се разтоварвали от всички животински храни, ето една прекрасна рецепта за дълъг и здравословен живот. Сподели:", "date": "2019.09.12", "title": "ДОКАЗАНО - Д-р Емилова: Ракът не вирее в тялото, ако ядем чесън!"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BF%D0%BE%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D1%81%D0%B8%D0%B3%D0%BD%D0%B0%D0%BB%D0%B0-%D1%81%D1%80%D0%B5%D1%89%D1%83-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D1%8F-%D1%80%D0%B0%D0%B7%D0%BE%D0%B1%D0%BB%D0%B8%D1%87%D0%B0%D0%B2%D0%B0---%D0%B9%D0%BE%D1%80%D0%B4%D0%B0%D0%BD-%D0%B1%D0%BE%D0%BD%D0%B5%D0%B2-%D0%BF-news869477.html", "text": "Йордан Бонев, който вчера внесе сигнал до прокуратурата и всички най-важни институции в България за подготвяния заговор за държавен преврат, щедро финансиран според разкритията му от подсъдимите олигарси Иво Прокопиев и Цветан Василев, придружен Датите в чата доказват кога са водени тези разговори въпреки фалшивите новини, че профилът е бил създаден на 7 септември. Бонев обяви истината за профилите на Иванчева още вчера във Фейсбук. Днес той ще ги оповести пред медиите. Фактът, че днес Иванчева се скри от пресконференцията си, на която аз отидох, говори, че всичко е истина. Моите чатове са от 10 август, които съм ги дал на прокуратурата. Това, че Десислава Иванчева и Венцислав Чикагото създават фалшиви профили и после ги трият, това е друга тема. Тя си пише схемата как протестът ще струва 400 хиляди и т.н. Но \"Сега\" публикува абсолютни манипулации. Всичко, което съм пуснал в общественото пространство, всичко е заснето от мен на скрийн шот. Естествено, че ще излезе, че чатовете са фалшиви, след като са ги трили. Баща ми отрече, той показва оригиналната кореспонденция, но аз твърдя, че има чатове, които са от фалшиви профили и съм свалил скрийн шотовете от компютъра на баща ми, обясни гостът в студиото. Съдебната система със сигурност си има грешки, съгласен съм, но България е законова държава и промените трябва да стават по законов начин. Сложна материя е това и е въпрос на специалисти, подчерта Йордан Бонев. И допълни, че, след като навлиза в темата, вижда, че Прокопиев Боец, Бивол, Иванчева, не искат да променят системата, а да я махат, защото са хванати в нарушения и престъпления. Основното нещо, което съм представил, е доказателство с чатовете, че има радикализация, да влязат агитки, да влезе жандармерията в парламента, да се лее кръв по улиците, обясни той. 30-40 пъти съм ходил при Иванчева - Чикагото ходи при нея и най-вече ходи нейният екип. Тя се похвали, че Христо Иванов и Атанас Атанасов са били при нея на 13 август 2019 г и са коментирали как да свалят кабинета и как да бутнат Борисов. Разговорът от видеото е с Христо Иванов, подчерта Бонев. И призна, че е събирал подписка, а Иванчева се главозамаяла, че е лидер и започнала по телефоните да върти като диктатор. Тя ме пита защо съм закъснял 15 минути, а аз й събирам подписка и къде стоя, къде спя, никой не се интересува от това, разкри Бонев. Финансирането на протестите идва от Дунарит. Баща ми излъга по Нова, че не очаква пари, но има запис как той очаква милиони от Цветан Василев. Не е получил парите през септември, а трябваше да ги получи, посочи гостът. Аз не съм защитник на Борисов и Пеевски, но хората заслужават да знаят всичко и протести не може да бъдат платени, отсече той. Ако аз лъжа, както ме твърдят прокопиевските медии защо Иванчева не вдигна телефона да ми търси сметка. Не, тя се крие, не се обажда. След като пуснах чатовете, в медиите на Прокопиев веднага плъзна вестта, че съм на страната на Пеевски и какво ли още не. Лъжи, отсеце гостът. \"Боец\" е баш организаторът на протестите и след това е Иванчева. Тя се прави на бедна, а има три айфона, в единия има Прокопиев, в другия Цветан Василев. С Боец си говори непрекъснато, отсече Бонев. Баща ми сам си взима решенията. Ако той беше честен човек, щеше да излезе и да каже, че е излъган и да каже, че Йордан Бонев казва истината, посочи младият човек. Има зблостна атака в медиите срещу мене, подчерта той. 50-100 милиона се чакаха, за да събарят тези хора прокуратурата. Има си звукозаписи, очаквам от прокуратурата да си свърши работата, предал съм всичко там, заяви той. В записите се говори за 10 и 12 септември да свалят Гешев, посочи още гостът. Има наказателен кодекс за който тръгва да сваля законната власт, промверил съм, знам колко години се дават затвор, посочи Йордан Бонев. \"Умните и красивите\" се знае вече как организират протести, как искат да вкарат държавата в криза. Ако службите си направят труда, ще намерят телефоните на Иво Прокопиев и Цветан Василев, каза той. По думите му Иванчева е удобна за манипулация. Аз съм с чисто досие, но познавам много добре психиката на криминалния човек. Криминалният контингент винаги твърди, че държавата го тормози и тя е виновна. На него не му минава през акъла, че е извършил престъпление. Десислава Иванчева е безскрупулен човек - тя хваща един човек, използва го, командва го, юрка го и после спира да му звъни и го изгонва като мръсно куче, каза още той. Запитан дали Иванчева поддържа висок стандарт, той посочи, че апартаментът й е обикновен, но нямало нормален човек, който да има такива пари и да ги обяви публично, заяви Бонев. Вчера баща ми излъга по Нова тв, че няма нищо общо с протести, но има запис как чака 50 милиона от Цветан Василев. Разбирам да бях излязъл само с чатовете, прокуратурата няма да обърне внимание. Но има звукозаписи и видеозаписи, които потвърждават това. Казвам ви, баща ми ме вкара в тази организация. Когато той си науми нещо, го прави, обяви той. Много е важно как Иванчева стигна до баща ми - тя го е потърсила и извикала. А кой я е посъветвал да го извика? Някой си е наумил, че мръсната работа ще бъде свършена от Венцислав Ангелов-Чикагото. В записите тя казва, че било разрешено на гражданите, платените, Чикагото и т.н., да влязат в Народното събрание и да правят зулуми. Кой нареди на Иванчева? Кой дава командите по телефона?, попита реторично Бонев. Той коментира, че вчера Георги Георгиев от Боец е бил извикан да дава показания, но това го разбрал от медиите. Бонев подчерта, че не излиза само с чатовете, а излиза с пимето си, ЕГН-то си, със звукозаписи и видеозаписи. Интересно ми е как Прокопиев и Цветан Василев преди 6 години щяха да се убиват, а днес са заедно в съюз да бутат властта. Ролята на прокуратурата е обединила олигархията. Но България има съдебна система, има и прокуратура, отсече Бонев. И допълни, че парите, които се чакат, са мръсни, абсолютно мръсни пари, защото са от КТБ. Защо бяга, ако всичко е чисто около него. Защо Прокопиев плаща за протести?, попита той. Аз съм на 31 години и още не съм виждал 1 милион. А той на 20 и няколко години има милиони. И в момента прокуратурата иска да създава ред, а тези хора скачат, за да си запазят ситуациите. Призовавам обществото въобще да не излиза на протеста, на манипулациите да бутат законната власт, обърна се към хората той. В момента съм засегнал много големи интереси. Това е подготовка от 2 месеца на 10-12 да се запали цялата държава, каза Бонев на въпрос бои ли се, че може да му посегнат физически. Вместо баща ми да ме подкрепи, той се обърна веднага, защото Иванчева веднага му е звъннала, че все пак ще му дадат пари, смята синът на Чикагото. Сподели:", "date": "2019.09.12", "title": "САМО В ПИК TV: Подателят на сигнала срещу Десислава Иванчева я разобличава - Йордан Бонев проговаря за готвения метеж, платен от олигарси (ОБНОВЕНА)"}
{"url": "https://pik.bg/%D0%B7%D0%B5%D0%BB%D0%B5%D0%BD%D0%BE%D0%B3%D0%BE%D1%80%D1%81%D0%BA%D0%B8-%D1%81%D0%B5-%D1%86%D0%B5%D0%BF%D0%BD%D0%B0-%D0%BE%D1%82-%D0%B4%D0%B1%D0%B3-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D0%BF%D0%B8-%D0%B8-%D1%8F%D0%B4%D0%B5-%D1%81%D0%BB%D0%B5%D0%B4-%D0%BF%D0%BE%D0%B4%D0%BA%D1%80%D0%B5%D0%BF%D0%B0%D1%82%D0%B0-%D0%B7%D0%B0-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-news869525.html", "text": "Зам.-председателят на ДБГ Найден Зеленогорски напуска партията и ще прави нов проект. От една седмица не мога да спя и да ям, шокиран съм от подкрепата за ляв кандидат в столицата. ДБГ подкрепи Мая Манолова за кмет на София. Ще подкрепим кандидата за кмет на София Борислав Игнатов, обяви той. Найден Зеленогорски бе кмет на Плевен от СДС и зам.-председател на синята партия, преди да се включи в ДБГ. Останалите трима членове, които напускат заедно със Зеленогорски, са Виолета Донева, Пеню Пенев и Филип Симеонов. Те казаха, че нямат информация за други заявки за напускане, но смятат, че ще има още напуснали ДБГ. Сподели:", "date": "2019.09.12", "title": "Зеленогорски се цепна от ДБГ, не може да спи и яде след подкрепата за Мая Манолова"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%BB%D0%BE%D0%B7%D0%B0%D0%BD%D0%BE%D0%B2%D0%B0-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D0%B2-%D0%BF%D0%B0%D0%BF%D0%B0%D1%80%D0%B0%D1%86%D0%B8-%D1%81%D0%BD%D0%B8%D0%BC%D0%BA%D0%B0-news869490.html", "text": "Николета Лозанова се връща в \"Папараци\" две години, след като оваканти стола на водеща в светското предаване на Би Ти Ви, научи първо ПИК. Тези, които не харесват наследничката на плеймейтката, Венета Райкова, обаче да не бързат да злорадстват - блондинката от Попово остава водеща на таблоида, а най-известната родна сексбомба ще й бъде гост в първото предаване от новия сезон. Из кулоарите на медията коментират, че срещата между двете водещи - бивша и настояща, ще бъде историческа. Най-малкото защото двете по начало не питаят особено добри чувства една към друга. Искрите помежду им пламнаха именно около рокадата преди две години. Преди началото на първия сезон на Райкова като водеща, с Николета поведоха война, макар и не в директен сблъсък, а задочно - из социалните мрежи и медиите. Райкова, например, \"жегна\" първата водеща на \"Папараци\", като с типичното си самочувствие се провъзгласи за кралица на интервютата и бестселърите. Двете красавици явно вече са загърбили противоречията си, след като Николета се е съгласила да бъде интервюирана именно от Райкова. \"Не мислих дори и секунда дали да приема поканата или не. Дори според мен тя много закъсня. Чувствам прекрасно сред екипа, явно е вярно, че старата любов ръжда не хваща\", заяви Лозанова. Към екипа на телевизионния таблоид се присъединиха две носителка на титлата \"Мис България\" - Жени Калканджиева и Антония Петрова-Батинкова. За новата си работа се похвали Батинкова в социалните мрежи: \"Скъпи приятели, имам честта и удоволствието да ви споделя, че аз, Жени Калканджиева и Бети Методиева, официално ставаме част от екипа на култовото лайфстайл предаване Папараци! Изключително се вълнувам от новия телевизионен сезон и професионалните емоции, които ни предстоят! Гледайте първото ни предаване тази неделя вечер! Ще бъде горещоооо\". Двете миски ще бъдат коментаторки в нова рубрика, в която ще клюкарстват за събитията от седмицата. Сподели:", "date": "2019.09.12", "title": "ПЪРВО В ПИК: Николета Лозанова се завръща в \"Папараци\" (СНИМКА)"}
{"url": "https://pik.bg/%D0%BF%D0%B0%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BD%D0%BE%D0%B2-%D1%88%D0%BE%D0%BA-%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%82%D0%B5-%D0%BD%D0%B8-news869520.html", "text": "Съществува угроза България да приеме Англия пред празни трибуни в среща от квалификациите за Евро 2020. \"Ивнинг Стандарт\" пише, че роден фен е бил изведен от \"Уембли\" и предаден на полицията по подозрение в расистка обида срещу звездата на Англия Рахийм Стърлинг. За домакинската среща с англичаните на националния ни тим вече е наложено наказание, поради което част от местата на \"Васил Левски\" ще останат затворени. Сега има вероятност това да се случи с всички Сектори на Националния ни стадион. Родните \"трикольори\" търпят тотален крах в квалификационната група досега, нашите са с 2 точки от 5 мача. Очертава се спор между националите ни и тима на Черна гора за предпоследното място. Далеч напред в класирането на групата към момента са Чехия и Косово, а Англия е категоричният футболен лидер. Домакинският мач на родните национали с островитяните е насрочен за 14 октомври. Сподели:", "date": "2019.09.12", "title": "ПАРЕЩА ТЕМА: Нов шок за националите ни?"}
{"url": "https://pik.bg/%D0%BF%D0%B8%D1%81%D0%BC%D0%BE-%D0%B2-%D0%B1%D1%83%D1%82%D0%B8%D0%BB%D0%BA%D0%B0-%D1%81%D0%BF%D0%B0%D1%81%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8-%D0%BE%D1%82-%D1%81%D0%B8%D0%B3%D1%83%D1%80%D0%BD%D0%B0-%D1%81%D0%BC%D1%8A%D1%80%D1%82-news869382.html", "text": "Семейство в животозастрашаваща ситуация на върха на водопад в САЩ се спаси благодарение на писмо в бутилка, съобщи порталът Sanluisobispo.com, цитиран от БГНЕС и „Дарик”. Инцидентът е станал през лятото в националния парк Лос Падрес в Калифорния. Жителят на Моро Бей, Къртис Уотсън, заедно с любимата си Кристъл Рамирес и сина им Хънтър отишли на почивка в резервата. На третия ден те се спуснали с рафтинг по река Аройо Секо и стигнали до върха на 12-метров водопад. По думите на Уотсън, той е познавал този район и е преминавал по същия маршрут преди 7 години. Мъжът имал въже в себе си, с помощта на което планирал да се спусне. Но този път водният поток е бил много по-мощен и по-бърз, разказва американецът. За да преминат нататък, те трябвало да минат през няколко пролома, за да завържат въжето на безопасно място. Приключенците решили, че няма да успеят да преодолеят това препятствие. \"Това беше неизвестен и непредсказуем участък от пътя. Беше хлъзгаво и твърде опасно, за да рискуваме. Решихме да се установим на временно безопасно място\", разказа Уотсън. Така те се озовали сами на скала без връзка. Уотсън се опитал да се обади за помощ, но безрезултатно. Осъзнавайки, че ако не бъдат открити, ги чака сигурна смърт, мъжът решил да напише думата „помощ“ върху пластмасовата си бутилка за вода и да я спусне надолу по течението, с надеждата, че някой ще намери съобщението. Вътре той сложил бележка, в която посочил местонахождението им. Семейството напалило огън и си легнало. Около полунощ те се събудили от шума на хеликоптер. На следващата сутрин били отведени на безопасно място. Както се оказало, бутилка с посланието е била открита от туристи наблизо и те се свързали с местните власти. \"Те не оставиха своите имена или телефонни номера. Те просто се отнесоха към това сериозно и направиха това, което им е казало сърцето. Отреагираха бързо и самоотвержено. Не мога да изразя колко съм им благодарен\", споделя Уотсън. Сподели:", "date": "2019.09.12", "title": "Писмо в бутилка спаси американци от сигурна смърт"}
{"url": "https://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D0%BE%D1%82%D0%B2%D1%8A%D1%80%D0%B4%D0%B8%D1%85%D0%B0-%D1%85%D0%B8%D0%B1%D1%80%D0%B8%D0%B4%D0%BD%D0%B8%D1%82%D0%B5-%D0%BE%D0%BF%D0%B5%D1%80%D0%B0%D1%86%D0%B8%D0%B8-%D0%BD%D0%B0-%D1%80%D1%83%D1%81%D0%B8%D1%8F-%D1%81%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-news869533.html", "text": "Днес парламентът одобри доклада за състоянието на националната сигурност на Република България за 2018 г. В него ясно се посочва Руската федерация като заплаха за националната и съюзната сигурност. Той бе изготвен от ДАНС, а на 11 юли бе приет и от Министерски съвет. \"За\" доклада гласуваха 97 народни представители\", против\" - 47 и \"въздържали се\" - 10,с което той бе приет. Той се отнася за 2018 г., ратифицирането му от парламента стана факт само три дни след като гръмна шпионският скандал с русофили, а на близките до Путин ген. Решетников и олигарха Малофеев бе забранено да влизат в страната следващите 10 години. Специалният Доклад за състоянието на националната сигурност обхваща 223 страници като в две от тях ясно се посочва Руската федерация като генератор на международна и регионална нестабилност България потвърждава категорично и позицията си, че Кримският полуостров е незаконно анексиран от Кремъл, а Русия не изпълнява или избирателно прилага фундаментални международни договори в областта на контрола на въоръженията. В доклада са отделени специални глави на икономическата, финансовата, енергийната, социалната, демографската, военната и разузнавателната сигуност. Специално е акцентирано на ролята на България за превръщането на темата за Западните Балкани във водеща за Европейския съюз. Премиерът Борисов вече е подписал и мотивите към проекта на Решение на Народното събрание, което предстои да приеме Годишния доклад за състоянието на националната сигурност. Ето по-важните пасажи от Доклада, сочещи Руската федерация като дестабилизиращ фактор, събрани от \"Фактор\": „Киберпространството се превърна в изключително привлекателен невоенен инструмент при провеждането на хибриден тип операции и неговата роля прогресивно ще нараства при създаването и прилагането на комплексни враждебни сценарии за дестабилизиране на обстановката по сигурността. Използването на кибер атаки срещу обекти от критичната инфраструктура в съчетание с други хибридни прийоми като стимулиране на мигрантски натиск и организиране на терористични акции ще поставят на сериозно изпитание националните и колективните механизми за вземане на решения и противодействие на кризи. Основните предизвикателства пред сигурността в Черноморския регион бяха свързани с изострянето на конфронтацията в Източна Украйна и липсата на напредък в уреждането на „замразения“ конфликт в Приднестровието. Средата на сигурност се формираше от опитите на Руската федерация да се утвърди като военен и политически фактор в регионален и глобален мащаб. Водената от Кремъл политика на противопоставяне с НАТО и ЕС продължи независимо от икономическите санкции и влошаващите се вътрешни социално-икономически условия. Продължаващото неизпълнение и избирателно прилагане от Руската федерация на фундаментални международни договори в областта на контрола на въоръженията, в т.ч. развитието и разполагането на ракетна система в нарушение на Договора за премахване на ракетите с малък и среден обсег на действие, засили рисковете за евроатлантическата сигурност. Нападението срещу семейство Скрипал във Великобритания създаде прецедент за употребата след Втората световна война на отровни вещества, разработвани като химическо оръжие, на територията на Европа. Кибератаките и дезинформационните кампании, част от т.нар. „хибридна война“, продължиха да бъдат основно средство за формиране и разпространение на превратни представи и стереотипи с антиевропейска насоченост в редица държави членки и кандидати за членство в ЕС и за подкопаване на единството в ЕС и НАТО. През 2018 г. продължи интензивното засилване и модернизация на военните способности на Руската федерация на територията на незаконно анексирания Кримски полуостров, включително и на прилежащите акватории, което задълбочи геостратегическия и военния дисбаланс в Черноморския регион. Инцидентът в района на Азовско море през ноември 2018 г. и пленяването на украински плавателни съдове и екипаж в Керченския проток от бойни кораби на Руската федерация бе сериозно нарушение на международното право и на свободата на корабоплаване. Демонстрациите на военна мощ от повишиха потенциала за военна ескалация. Всичко това засили предизвикателствата за сигурността на Република България в социално-икономическо отношение, предвид затрудняването на търговско-икономическите и транспортните връзки в региона, както и във военно-политическо отношение поради милитаризирането на Кримския полуостров и продължаващата криза на доверие в отношенията на ЕС, САЩ и НАТО с Русия Предвид географската близост на Република България до Украйна, наличието на над 200-хилядна българска общност на нейна територията и отговорностите, произтичащи от членството в ЕС и НАТО, тази ситуация продължи да бъде силно чувствителна за страната. Традиционно липсваше напредък и в урегулирането на продължителните (т. нар. “замразени“) конфликти в Черноморския регион (Приднестровието, Абхазия и Южна Осетия, Нагорни Карабах). Значителни рискове и заплахи за националната и съюзната сигурност генерира и активното използване от руската страна на хибридни операции и заплахи за употреба на военна сила при защитата на интересите й. Кризата в Азовско море от края на ноември 2018 г. показа критично висок потенциал за ескалиране, който пряко застраши регионалната архитектура за сигурност и формира нови опасности за колективната сигурност и отбрана. Прогнозата за ниска вероятност от възникване на конвенционален военен конфликт в Югоизточна Европа остана валидна, но елементи на нестабилност и напрежение се запазиха. Някои държави в региона положиха усилия за решаване на открити въпроси и изпълнение на критериите за започване на преговори за присъединяване към ЕС, докато при други продължи стагнацията в усилията за реформи и интеграция в структурите на ЕС и НАТО за сметка на проявяващите се националистическа реторика и реваншистки идеи, съчетани с тенденции за нарастване на военния потенциал.” Сподели:", "date": "2019.09.12", "title": "Депутатите потвърдиха: Хибридните операции на Русия са заплаха за националната сигурност"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%88%D0%BF%D0%B8%D0%BE%D0%BD%D1%81%D0%BA%D0%B8%D1%8F-%D1%81%D0%BA%D0%B0%D0%BD%D0%B4%D0%B0%D0%BB---%D0%B2%D0%B8%D0%B6%D1%82%D0%B5-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0-%D1%81%D1%80%D0%B5%D1%89-news869457.html", "text": "Част от доказателствата по разследването на шпионския екшън публикува прокуратурата след ареста на Николай Малинов и забраната за влизане в страната на сподвижника му и откривател на Румен Радев за политиката - ген. Леонид Решетников. Разследващите продължават заявената тенденция за откритост и след всяка акция представят пред обществото допустимите доказателства, чието разкриване не би навредило на разследването. Това се случи и след акцията по аферата НАП-лийкс и ареста на шефа и служители на \"ТАД груп\", на които бяха подвигнати обвинения за тероризъм. В случая с шпионския скандал също се касае за тежки обвинения и прокуратурата разкрива част от доказателствата, на които са базирани, публикувайки ги в интернет сайта си. \"Водени от интереса на българските граждани да бъдат информирани за действията на правоохранителните органи, Пресцентърът на Прокуратурата на Република България публикува част от писмения доказателствен материал, събран в хода на разследването срещу Николай Малинов (обвиняем по чл. 105, ал. 1, предложение II от НК). Данните са само част от иззетите материали и се публикуват с разрешението на наблюдаващия прокурор. Те ще бъдат представени в пълнота пред съда, когато досъдебното производство приключи. В прес-съобщението е заличена информацията, увреждаща права и интереси, както и лични данни на трети лица. Защитата на националния интерес е позиция, която Прокуратурата на Република България ще следва във всичките си действия. Разследването е започнало от оперативно дело в Държавна агенция „Национална сигурност“. Извършените действия по разследването (претърсване, изземване, личен обиск) са след предварително разрешение от Специализирания Наказателен съд. На опитите за компрометиране на действията на правоохранителните органи, ПРБ ще отговаря с публичност и прозрачност, при спазване на презумпцията за невиновност и законовите права на гражданите. Процесуално-следствените действия продължават\", съобщават от прокуратурата. Сподели:", "date": "2019.09.12", "title": "ПЪРВО В ПИК: Прокуратурата с нови разкрития за шпионския скандал - вижте ДОКАЗАТЕЛСТВА срещу откривателя на Румен Радев - Решетников, и шефа на \"Русофили\" Николай Малинов"}
{"url": "https://pik.bg/%D0%BF%D0%B8%D1%8F%D0%BD%D0%B8%D1%8F%D1%82-%D0%B4%D0%B6%D0%B8%D0%B3%D0%B8%D1%82-%D0%B2%D0%BB%D1%8F%D0%B7%D1%8A%D0%BB-%D0%B2-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-%D0%BF%D0%BB%D0%B0%D1%88%D0%B8%D0%BB-%D1%85%D0%BE%D1%80%D0%B0%D1%82%D0%B0-%D1%81-%D0%B3%D0%B0%D0%B7%D0%BE%D0%B2-%D0%BF%D0%B8%D1%81%D1%82%D0%BE%D0%BB%D0%B5%D1%82-news869405.html", "text": "55-годишният мъж, който заби колата си в магазин на оживена улица в Казанлък, е бил пиян с почти 3 промила алкохол. След катастрофата пък извади пистолет и започна да заплашва свидетелите на инцидента. За късмет няма пострадали. Инцидентът се е случил на една от най-натоварените улици в Казанлък. Мъжът е арестуван. Предстои да му бъде повдигнато обвинение, предава Нова телевизия. \"Установеният водач на моторното превозно средство е тестван за алкохол, апаратът е отчел 2,82 промила алкохол. Обясненията, които на този етап дава установеният нарушител, са нелогични и непоследователни, вероятно поради въздействието на алкохола. Той твърди, че при опит да потегли, автомобилът е тръгнал назад и е влязъл в магазина”, заяви началникът на сектор \"Криминална полиция” РУ-Казанлък гл. инспектор Христо Петров. \"Пистолетът, който е в него е газово оръжие и е регистриран. Водачът шофьорска книжка. До момента е установяван като нарушител. Има и налагани административни санкции, които си е платил”, каза още той. \"Концентрацията на алкохол е висока и е в горната граница на установяваните досега. По думите на установения нарушител той е употребявал алкохол в продължение на няколко часа преди това”, посочи още той. Сподели:", "date": "2019.09.12", "title": "Пияният джигит, влязъл в магазин в Казанлък, плашил хората с газов пистолет"}
{"url": "https://pik.bg/%D0%BD%D0%B5-%D0%B5-%D0%B7%D0%B0%D1%80%D0%B0%D0%B7%D0%B0-%D1%81%D1%82%D1%83%D0%B4%D0%B5%D0%BD%D0%B0-%D0%B2%D0%BE%D0%B4%D0%B0-%D1%83%D0%B1%D0%B8%D0%BB%D0%B0-%D0%B2-%D0%B6%D0%B5%D0%B3%D0%B8%D1%82%D0%B5-%D1%81%D1%82%D0%B0%D0%B4%D0%BE-%D0%BA%D1%80%D0%B0%D0%B2%D0%B8-%D0%BA%D1%80%D0%B0%D0%B9-%D0%B4%D1%83%D0%BF%D0%BD%D0%B8%D1%86%D0%B0-news869390.html", "text": "В дупнишкото село Бистрица си отдъхнаха, след като пробите показаха, че мъртвото стадо крави не е жертва на коварна зараза. Жителите на селото се паникьосаха, когато през август намериха цяло мъртво стадо до река Бистрица. Тогана бщо 7 животни бяха открити на брега на реката, която захранва с вода цяло село и околията, припомня \"Монитор\". “Нямаме представа на кого са кравите, но те се бяха натръшкали на брега на реката край местността Пазар дере. Веднага подадохме сигнал до кмета, тъй като бяхме изключително притеснени да не тръгне някоя зараза. Все пак ние и цялата околия използва водата от тази река“, разказаха бистричани. Теренът, в който бяха открити умрелите крави, вече е дезинфекциран, а труповете на животните са загробени. Засега не е известно дали има образувано дело на кого са намерените крави и как са попаднали там. Припомняме, че по същия начин бяха намирани трупове на прасета по пътища, неизвестно от кого, след като пламна заразата с африканската чума. Кметът за селото Кирил Огненски веднага се зае със случая и подаде сигнали до всички отговорни институции, в случая  НП \"Рила“, тъй като животните са открити на тяхна територия, и ветеринарните служби. От животните бяха взети проби, чийто резултат показа, че кравите не са били заразени и няма опасност да тръгне някоя епидемия в района. Сподели:", "date": "2019.09.12", "title": "НЕ Е ЗАРАЗА: Студена вода убила в жегите стадо крави край Дупница"}
{"url": "https://pik.bg/%D0%BD%D0%BE%D0%B2%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D0%B4%D0%BE%D1%81%D1%82%D1%8A%D0%BF-%D0%B4%D0%BE-%D0%BC%D0%BE%D1%80%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news869392.html", "text": "Достъпът ще се осъществява въз основа на специално издадени за целта пропуски от Община Варна със срок на валидност максимум 1 година. Те ще бъдат вписани в актуален публичен регистър, който ще се  публикува на сайта на Община Варна. Достъпът за аварийни пътни превозни средства без ограничения се дава на автомобилите на МВР, Спешна медицинска помощ, Пожарна и аварийна безопасност. Такъв ще се дава и на аварийни служби (ВиК, Енерго про и др.), когато работят по отстраняване на авария, след изрично уведомяване на Община Варна. Автомобилите, зареждащи търговските обекти, ще могат да влизат в интервала от 05:00 часа до 08:00 часа. За заведения със социални, образователни и обществени функции – пропуски ще се издават въз основа на писмено мотивирано заявление, подадено от ръководителя на съответното заведение. Община Варна публикува за обсъждането на три проектодокумента, свързани с въвеждането на нови правила за достъп в Морската градина. Така чрез актуализацията на Генералния план за организация на движението на територията на общината, се въвежда забрана за достъп, посредством поставяне на пътни знаци В2 \"Забранено е влизането на пътни превозни средства в двете посоки“ и Т17 \"контролиран достъп“. Сподели:", "date": "2019.09.12", "title": "Нови правила за достъп до Морската градина във Варна"}
{"url": "https://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%B8-%D1%81%D0%BA%D0%BE%D1%87%D0%B8%D1%85%D0%B0-%D0%BD%D0%B0-%D1%83%D1%80%D1%81%D1%83%D0%BB%D0%B0-%D0%B7%D0%B0%D1%80%D0%B0%D0%B4%D0%B8-%D0%B8%D0%BC%D0%B5%D1%82%D0%BE-%D0%BD%D0%B0-%D0%BD%D0%BE%D0%B2-%D1%80%D0%B5%D1%81%D0%BE%D1%80---%D0%BE%D0%B1%D0%B8%D0%B6%D0%B4%D0%B0%D0%BB-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-%D0%B8-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-news869394.html", "text": "Европейският начин на живот е под сериозна заплаха, поне като име на ресор на вицепредседателя на Европейската комисия, пише европейската редакция на \"Политико\". Вчера новоизбраният председател на ЕК Урсула фон дер Лайен бе поставена под силен натиск да промени името на ресора, който предложи за нови си заместник, който отговаря за миграционната политика, след вълна от критики от европейски депутати, смятащи, че това е дълбоко обидно и предполага, че мигрантите и бежанците са заплаха за европейския начин на живот. Някои от най-яростните критици твърдят, че името на позицията, заемана от гърка Маргаритис Схинас, било свирка за кучета, по-подходяща за крайно-десни екстремисти, отколкото за Комисията, която трябва да бъде защитник на либералните ценности и образец за приобщаване, многообразие и многостранност. Карима Дели, френски евродепутат и председател на комисията по транспорт, написа в Туитър, че мнозинство от членовете на ЕП са се съгласили на среща на високопоставени евродепутати да изпратят писмо до Фон дер Лайен с молба да промени името на портфолиото на Схинас. Сподели:", "date": "2019.09.12", "title": "Евродепутати скочиха на Урсула заради името на нов ресор - обиждал мигрантите и бежанците"}
{"url": "https://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%81%D0%B5-%D1%81%D1%80%D0%B5%D1%89%D0%B0-%D1%81-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D0%B4%D0%BE%D0%BB%D0%BD%D0%B0-%D0%B0%D0%B2%D1%81%D1%82%D1%80%D0%B8%D1%8F-news869391.html", "text": "Вицепремиерът Екатерина Захариева ще се срещне с премиера на провинция Долна Австрия Йоханна Микл-Лайтнер в МВнР. Това съобщиха от пресцентъра на Министерството на външните работи (МВнР). Срещата на Екатерина Захариева с Йоханна Микл-Лайтнер ще се състои в 15,00 часа. След нея са предвидени изявления пред медиите. Провинция Долна Австрия със столица Санкт Пьолтен е с население от 1,6 млн. души и е втора по населеност след Виена. Над 20 компании от провинцията развиват дейност в България – в областта на енергетиката, строителството, търговията, хранително-вкусовата промишленост. За 2018 г. размерът на износа на стоки от Долна Австрия за България възлиза на 127 млн. евро, а вносът - на 75 млн. евро. Сподели:", "date": "2019.09.12", "title": "Екатерина Захариева се среща с премиера на Долна Австрия"}
{"url": "https://pik.bg/%D0%BC%D0%B5%D0%B4%D1%81%D0%B5%D1%81%D1%82%D1%80%D0%B8%D1%82%D0%B5-%D0%B2%D0%B4%D0%B8%D0%B3%D0%B0%D1%82-%D0%BF%D0%B0%D0%BB%D0%B0%D1%82%D0%BA%D0%BE%D0%B2-%D0%BB%D0%B0%D0%B3%D0%B5%D1%80-%D0%BF%D1%80%D0%B5%D0%B4-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news869384.html", "text": "Продължават протестите на медицинските работници, съобщава Нова телевизия. Сестри, лаборанти, акушерки и фелдшери искат стартово възнаграждение от две минимални работни заплати и по-добри условия на труд. Този път те разпъват палатка при Народното събрание, за да говорят с депутатите лично, след като исканията им не са чути от март месец. Според тях обещаните 950 лв. заплата в сектора не са факт. А в момента липсват 30 000 медицински сестри в болничната сфера. Сподели:", "date": "2019.09.12", "title": "Медсестрите вдигат палатков лагер пред парламента"}
{"url": "https://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80---%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%B7%D0%B0%D0%BA%D0%BE%D0%B2%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BC%D0%BE%D1%82%D0%B8%D0%B2%D0%B8%D1%82%D0%B5-%D0%BC%D1%83-%D0%B7%D0%B0-%D0%B2%D0%B5%D1%82%D0%BE%D1%82%D0%BE-%D0%B2%D1%8A%D1%80%D1%85%D1%83-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-f-16-%D0%B1-news869408.html", "text": "Остър коментар срещу опозиционните прояви на президента Румен Радев и мръсната предизборна кампания направи в сутрешни яблок на БНТ Цвета Караянченва. Председателят на парламента обвини Радев за думите му в залата и го посъветва да бъде по-конкретен с ясни предложения, както и в критиките си, а не да говори по принцип, както прави откакто е държавен глава. \"Не чухме нищо ново от президента. Няма диалог, за съжаление. Радев не бива да забравя, че е президент на всички българи, дори на членовете на ГЕРБ. Настина той беше издигнат от опозицията, но не трябва да влиза в предизборната кампания по този начин\", обясни тя. \"Мотивите му да наложи вето върху сделката за изтребителите F-16 бяха в 37 реда, а тази тема се обсъждаше повече от половин година в парламента. Това не е сериозно\", заяви Караянчева. Караянчева не пропусна да захапе и Мая Манолова. \"Г-жа Манолова и парламента са имали динамично сътрудничество. Изненадах се от думите й. Количеството закони не отговаря на качеството им. Виждаме каква кампания се очертава - общи приказки и нападки. Тя няма представа какво се е случвало в София през последните години. Изправя се пред г-жа Фандъкова, а тя е утвърдена като професионалист\", отсече тя. Председателят на Народното събрание даде пример с мръсната кампания преди евроизборите на 26 май. \"Всичко приключи на другия ден след изборите. Къде е сега Елена Йончева, да се разкарва с папки и да иска доклади от АПИ. Те са там, обаче няма кой да ги прочете. Просто се използва черен пиар и се цели да се повдигне негативно отношение към кандидата ни\", попита риторично Цвета Караянчева. \"Ясно е защо се прави всичко това\", добави тя. Попитана дали властта изморява Караянчева заяви, че да. \"Но когато си при хората може и да сбъркаш, но като работиш - можеш да поправиш грешката си\", категорична е Караянчева. \"Не бива да се свързват кметските избори и тези за правителство. Управлението на страната е стабилно и това не бива да се обвързва с загубата на управлението в дадена община. Това, че има проблеми в малката коалиция - не означава, че има проблеми в управлението на страната. Ще продължи да съществува групата \"Обединени патриоти\". Това, че няколко народни представители са излезли от нея  не е проблем. Това не противоречи на правилника на НС. \"Атака\" ще запазят местата си в комисиите\", каза още тя. На въпрос дали има руски шпиони у нас, Караянчева заяви: \"Не мога да кажа, нека компетентните органи да кажат. Няма общо с изборите, просто съвпадение е.\" Що се отнася до освобождаването на Явор Нотев от поста на зам.-председател на НС, тя заяви, че много съжалява за това, защото са работили добре с него. \"Г-н Нотев е много добър юрист\", отсече Караянчева. Сподели:", "date": "2019.09.12", "title": "БОМБА В ЕФИР - Караянчева закова президента: Мотивите му за ветото върху сделката за F-16 бяха в 37 реда! Мръсната предизборна кампания започна, но къде е сега Елена Йончева да тича с папките"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D0%B8%D1%85%D0%B0-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%BB%D0%BE%D0%B2%D0%B0-%D0%B8-%D0%B4%D0%B8%D0%B2%D0%B5%D1%87%D0%B0---%D0%BE%D1%82-%D0%B1%D1%81%D0%BF-%D1%81%D0%BA%D0%BE%D1%87%D0%B8%D1%85%D0%B0-%D0%BD%D0%B0-%D0%BC%D0%B5%D1%80%D0%BA%D0%B8-news869378.html", "text": "Депутатите промениха законите за лова и дивеча, за чистотата на въздуха и за електронните съобщения. Народните представители събраха кворум за днешното заседание от първия път, като се регистрираха 125 души. Филип Попов от БСП скочи на срока, в който законът ще влезе в сила. Това, по думите на социалиста, създавало погрешно впечатление, че се работи и се взимат бързи мерки. Съпартиецът му Драгомир Стойнев обърна внимание, че това е законопроект, който не е внесен от министерския съвет. \"Чумата е вина на министерството на земеделието. Знаеше се, че тази чума настъпва към страната. Построи се само една телена ограда\", нападна червеният депутат правителството. \"Тази криза е създадена от ГЕРБ. Предлагат се по 300 лв. на пострадалите хора. Напрежението е заради некомпетентността на това управление\", продължи с атаката си Стойнев. \"Направете усилия, ще ви прекъсна изказването. Вие не сте по темата, отклонихте се значително от обсъжданите текстове\", прекъсна го водещият заседанието Емил Христов, който изключи микрофона на червения депутат. От БСП защитиха Стойнев и изразиха несъгласието си. След кратка препирня звукът на микрофона беше пуснат отново, а при гласуването, 145 народни представители подкрепиха предложените мерки. Против нямаше, но четирима се въздържаха. След това без дебати беше приет на п Целта на нововъведенията в закона за лова и дивеча е да държавата да може да реагира адекватно на епидемии и болести по животните. ърво гласуване на Законопроект за изменение и допълнение на Закона за чистотата на атмосферния въздух и в Сподели:", "date": "2019.09.12", "title": "ИЗВЪНРЕДНО В ПИК TV: Депутатите промениха закона за лова и дивеча - от БСП скочиха на мерките, спряха микрофона на Драгомир Стойнев (ОБНОВЕНА)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF---%D0%B1%D0%BB%D0%B8%D0%B7%D0%BD%D0%B0%D1%86%D0%B8%D1%82%D0%B5-%D1%81%D0%B0-%D0%B2-%D1%80%D0%B8%D1%81%D0%BA-%D0%BE%D1%82-%D0%B5%D0%B3%D0%BE%D0%B8%D0%B7%D1%8A%D0%BC-news869385.html", "text": "ОВЕН Активността ви ще даде очакваните резултати, въпреки някои трудности. Успехите ви в професионалната област ще ви заредят с оптимизъм и с желание да сте още по-активни. Денят е идеален за занимаващите си с творчески професии. Не се доверявайте на странични съвети, не се поддавайте на емоцията. ТЕЛЕЦ Предпазвайте се от рисковани действия, за да избегнете бъдещи проблеми. Бъдете внимателни и прозорливи. Постарайте се да избегнете ненужните разговори, ако ви губят времето. Отложете взимането на важни решения. Пазете се от нови запознанства. Стабилизирайте постигнатото до момента. БЛИЗНАЦИ Не проявявайте егоизъм и алчност. Възможни са грешки, недоразумения и конфликти с хората от обкръжението ви, заради несъгласие и разминаване на мненията, а вие упорито отказвате да приемете чуждите. Работете умерено и си наложете спокойствие. Деловите разговори и срещи са успешни. Не ги отлагайте. РАК Ще усетите прилив на сили. Оптимизмът ви пречи да сте прозорливи и в същото време умерени. Постъпките ви няма да са добре преценени. Пазете се от недоброжелатели. Не споделяйте плановете си. На работното място рискувате да си създадете сериозни проблеми в отношенията с колегите си, а скоро ще ви трябва подкрепата им. ЛЪВ Подгответе се за печеливша работа, която не трябва да отказвате. Ще ви се стори натоварваща, но ще се справите блестящо. Няма да ви спестят похвалите, а и ще ви зарадва парично поощрение. Трудностите на работното ви място, ако се появят, възникват по вина на вас самите. Постарайте се да не допускате финансови загуби. ДЕВА Ще ви зарадват дългоочаквани резултати от положен преди време труд. На работното място се вглъбете в задълженията си и ще се справите успешно с всичко, което сте си поставили за цел. Разрешаването на не малко висящи отдавна и текущи проблеми ще ви донесе удовлетворение и ще ви даде възможност да въздъхнете спокойно. ВЕЗНИ Ще преодолеете съмненията във възможностите си. Нарастват творческите ви способности. Началото на нови занимания е нежелателно, ако не са обмислени предварително. Очакват ви промени. На работното място ви радва новина свързана с финансови постъпления. СКОРПИОН Всички разговори, които провеждате, са успешни. На работното ви място цари хармония, но не мога да кажа това и за отношенията ви у дома. Бъдете внимателни с близките си. Ако развивате собствен бизнес, бъдете още по-предпазливи. Вечерта се освободете от създалото се напрежение. СТРЕЛЕЦ На вашето работно място, се пригответе за проблеми. Възможни са грешки и недоразумения и конфликти с вашите колеги заради практически неуредици, които са причината да отстъпите от принципите си. Бъдете предпазливи на работното си място. Концентрирайте се, за да избегнете грешките. КОЗИРОГ Отдайте се изцяло на работата си, за да се справите със задачите си и да блокирате действия на неприятели, които могат да ви навредят. Не реагирайте прибързано. Не допускайте лични проблеми да съсипват работния ви ден. Не стойте дълго пред компютъра на работното си място. ВОДОЛЕЙ Променете отношението към колегите си и ще постигнете хармония на работното място и в личният живот. Длъжни сте да оцените реално възможностите си и да не ги надскачате. Ще платите с наказание или орязване на заплата, ако сте допускали сериозни грешки на работното място. РИБИ Днес си сътрудничите с хора, които ви помагат да реализирате полезните промени в живота си. Бъдете готови за активни действия, ако искате да изявите възможностите си. Работата ви спори. Начинанията са успешни. Въпреки това бъдете внимателни, за да избегнете грешките. Сподели:", "date": "2019.09.12", "title": "САМО В ПИК: Топ астроложката Алена с ексклузивен хороскоп - Близнаците са в риск от егоизъм и алчност, прилив на сили за Раците"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BC%D0%B0%D1%81%D0%BE%D0%B2-%D0%B3%D1%80%D0%BE%D0%B1-%D1%81-%D1%80%D0%BE%D0%BC%D0%B8-%D0%B2-%D0%B1%D0%B8%D0%B2%D1%88-%D0%BD%D0%B0%D1%86%D0%B8%D1%81%D1%82%D0%BA%D0%B8-%D0%BA%D0%BE%D0%BD%D1%86%D0%BB%D0%B0%D0%B3%D0%B5%D1%80-news869396.html", "text": "Археолози откриха масов гроб в бивш нацистки концлагер в Чехия, предаде ДПА. Останки на възрастни роми и ромски деца, датиращи от 1943 г., бяха намерени в концлагера Лети, в който са били затваряни по времето на Втората световна война, съобщи музеят. Концлагерът Лети е създаден от нацистите през 1940 г. по време на окупацията на чешката територия и действа в продължение на три години. Над триста членове на ромската общност загиват вследствие на нечовешките условия в лагера, а стотици други са депортирани по-късно в Аушвиц, където са убити. През 70-те години в близост до бившия концлагер е построена голяма свинеферма. Тя бе затворена миналата година след мащабни протестни прояви, отбелязва ДПА. Сподели:", "date": "2019.09.12", "title": "Откриха масов гроб с роми в бивш нацистки концлагер"}
{"url": "https://pik.bg/%D0%B4%D0%BE%D0%B1%D1%80%D0%BE%D0%B2%D0%BE%D0%BB%D1%86%D0%B8-%D0%B1%D1%80%D0%BE%D0%B8%D1%85%D0%B0-%D0%B1%D0%B5%D0%B7%D0%B4%D0%BE%D0%BC%D0%BD%D0%B8%D1%82%D0%B5-%D0%BA%D1%83%D1%87%D0%B5%D1%82%D0%B0-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news869399.html", "text": "Доброволци от Пазарджик направиха преброяване на бездомните кучета в града, съобщиха от зоозащитната организация PAW-Pazardjik Animal Welfare. По този начин местните ентусиасти съдействат на Фондация \"Четири лапи\", откъдето изискват информацията. Тя пък им е нужна, за да се види в кой район и точно къде се навъртат безпризорни животни, които през следващия месец ще бъдат залавяни и кастрирани, а така се очаква да се намали популацията им, информира \"Марица\". Това е хуманният начин да се спре приток​ът на нови и нови навородени кученца по улиците, пишат от организацията. Оттам отбелязват, че всеки от участниците е работещ и семейно ангажиран, но се е включил с желанието по улиците на града да няма сгазени от коли животни, страдащи от краста и други болести, умиращи от глад бебета, защото майка им е убита или отровена. Сподели:", "date": "2019.09.12", "title": "Доброволци броиха бездомните кучета в Пазарджик"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B3%D0%B5%D0%B1%D1%80%D0%B5%D0%B2-%D1%81%D0%B5-%D0%B4%D0%B8%D1%81%D1%82%D0%B0%D0%BD%D1%86%D0%B8%D1%80%D0%B0-%D0%BE%D1%82-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D0%B8-%D1%80%D1%83%D1%81%D0%BA%D0%B8%D1%82%D0%B5-%D1%88%D0%BF%D0%B8%D0%BE%D0%BD%D0%B8-%D0%B2%D1%8F%D1%80%D0%B2%D0%B0-%D0%B2-%D0%B3%D0%B5%D1%88%D0%B5%D0%B2-%D0%B8-%D0%BF%D1%80%D0%B5%D0%BC%D0%B8%D0%B5-news869404.html", "text": "Надявам се разследването на шпионския скандал да даде отговор кой посяга на \"Емко\". Това каза пред Би Ти Ви оръжейният предприемач Емилиян Гебрев. Не съм участвал в шпионаж, аз съм производител, ръководител на едно от печалившите български предприятия, обясни Гебрев. Предприемачът обясни, че е изкупил всички акции на \"Дунарит\", но някой се опитва да има контрол върху него и \"Емко\" ЕАД. Тази му теза съвпадала с изнесеното от зам.-главния порокурор Иван Гешев по шпионския скандал и \"Русофили\". Всичко това съвпадало по време с януари и февруари, когато бил направен опит оръжейната фирма да попадне в небългарски ръце. По същото време, според Гебрев, бил направен опитът за покушение срещу него, срещу сина му и водещ директор от фирмата. \"Всичко това съвпада с присъствието на чужди хора край \"Емко\", каза Гебрев. Той подчерта, че \"Емко\" е българска фирма, която е част от националната сигурност, а две чужди фирми, които при това не присъстват в правния мир от 2017 година, претендират за придобиването на \"Дунарит\". \"Такова изказване, че подобни български фирми не трябва да попадат в чужди ръце, направи и премиерът Борисов\", каза Гебрев. \"Надявам се новите факти и обстоятелства да ускорят разследването около опита за отравянето ми\", каза Гебрев. \"Вероятно зам.-главният прокурор Иван Гешев знае повече за истината. Подал съм искане към главния прокурор Цацаров, но отговор нямам\", каза Гебрев. Гебрев е категоричен, че няма нищо общо нито с Цветан Василев и КТБ, нито с Малофеев, нито с Николай Малинов, нито с Решетников. \"Плащам си данъците и давам заплати на 2000 души. Не ми е работа да търся контакт с премиера Бойко Борисов. Не ме е страх за живота\", каза Гебрев. Сподели:", "date": "2019.09.12", "title": "ЕКСКЛУЗИВНО: Гебрев се дистанцира от Цветан Василев и руските шпиони, вярва в Гешев и премиера"}
{"url": "https://pik.bg/%D1%81%D0%B8%D0%B4%D0%B5%D1%80%D0%BE%D0%B2-%D0%BE%D0%B1%D1%8F%D0%B2%D0%B8-%D0%B0%D1%82%D0%B0%D0%BA%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-news869521.html", "text": "\"Атака\" ще подкрепя Йорданка Фандъкова, тъй като тя е най-подходящият кандидат за кмет на София и трябва да продължи да ръководи общината. Това заяви лидерът на партията Волен Сидеров в Дряново, цитиран от БГНЕС. \"Редно е партията \"Атака\" да подкрепя ГЕРБ, тъй като сме коалиционни партньори\", допълни още Сидеров. Той коментира и темата с шпионския скандал. По думите му този скандал цели да окаже натиск срещу Борисов заради енергийните проекти. Сподели:", "date": "2019.09.12", "title": "Сидеров обяви: \"Атака\" подкрепя Фандъкова"}
{"url": "https://pik.bg/%D0%B2-%D0%B4%D0%B5%D1%81%D0%B5%D1%82%D0%BA%D0%B0%D1%82%D0%B0-%D0%B5%D0%BA%D1%81%D0%BF%D0%B5%D1%80%D1%82-%D0%B8%D0%B7%D0%BE%D0%B1%D0%BB%D0%B8%D1%87%D0%B8-%D0%B4%D0%B2%D0%BE%D0%B9%D0%BD%D0%B0%D1%82%D0%B0-%D0%B8%D0%B3%D1%80%D0%B0-%D0%BD%D0%B0-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%81-%D0%B1%D1%81%D0%BF-news869407.html", "text": "Кандидатурата на Мая Манолова има натрупан много ценен капитал - от позицията на омбудсман, която винаги трупа позитиви в гражданското съзнание. Според подкрепата на БСП за тази кандидатура е била ясна от самото начало. \"В противен случай Мая Манолова не би влязла в такава надпревара“, смята той. Сподели:", "date": "2019.09.12", "title": "В ДЕСЕТКАТА: Експерт изобличи двойната игра на Мая Манолова с БСП"}
{"url": "https://pik.bg/%D1%84%D0%BE%D1%82%D0%BE-%D1%88%D0%BE%D0%BA-%D0%BC%D0%B0%D0%B4%D0%BE%D0%BD%D0%B0%D1%82%D0%B0-%D1%81-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%B1%D0%BE%D0%BC%D0%B1%D0%B8-%D0%BF%D1%80%D0%BE%D0%B2%D0%BE%D0%BA%D0%B8%D1%80%D0%B0-%D0%B8-%D0%BE%D1%82%D0%B7%D0%B0%D0%B4-%D0%B2%D0%B8%D0%B6%D1%82%D0%B5-%D0%B4%D1%83%D0%BF%D0%B5%D1%82%D0%BE-%D0%BD%D0%B0-%D0%BA%D1%80%D0%B8%D1%81%D1%82%D0%B8%D0%BD-%D0%BA%D0%B0%D0%BC%D0%B5%D0%BD%D0%BE%D0%B2%D0%B0-18-news868740.html", "text": "Българката с най-големите гърди Кристин Каменова реши да смени акцента върху огромните си бомби и показа ...напращялото си дупе. Моделката публикува снимка от спалнята си, където лежи по бельо с щръкнало към апарата дупе. Авторът на фотоса пък показва лявата си ръка, на която показва неприличен жест. Кристин е фен на татусите. По цялото й тяло има рисунки. Каменова се прочу с огромния си бюст, който е рекорден за нашите ширини. Сподели:", "date": "2019.09.12", "title": "ФОТО ШОК: Мадоната с големите бомби провокира и отзад! Вижте дупето на Кристин Каменова (18+)"}
{"url": "https://pik.bg/%D0%BF%D0%B5%D1%82%D0%B8%D0%BC%D0%B0-%D1%81%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D1%81%D0%BB%D0%B5%D0%B4-%D0%BC%D0%B0%D1%81%D0%BE%D0%B2-%D0%B1%D0%BE%D0%B9-%D0%B2-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news869338.html", "text": "Петима души са арестувани след масовия бой в заведение в Пловдив, съобщава „Трафикнюз”. Според информацията, конфликтът е възникнал между две компании в ресторант \"Нивелиа\". След размяна на реплики, клиентите започнали да си разменят удари. На място е извикана полиция, а след извършена проверка от различни институции в заведението са констатирани куп нарушения. Служители на НАП са съставили констативен протокол след установена разлика в касова наличност и ще бъде издаден акт за установяване на административно нарушение. Констативен протокол е съставен и от Областната дирекция по безопастност на храните заради установена разлика в издадено удостоверение за регистрация на обекта - за друга фирма с различен буркан на същия собственик, както и два артикула с изтекъл срок на годност. За това нарушение на заведението ще бъдат издадени други два акта. От пожарната пък са установили недостатъчно на брой пожарогасители и също ще напишат акт. „Бистро „Нивелиа” на ул. Гоце Делчев 1 се стопанисва от \"Нивелиа-1\" ЕООД Пловдив. Собственик и управител е Иван Костов Шопов. Това не е първи случай на побой в ресторанта, който се намира в пловдивския район „Южен”. Също така живеещите в съседство се оплакват от постоянен шум и миризми. За проблема, който продължава години наред, сигнализираха жители на квартала ден преди да се случи сбиването. Те потърсили доскорошния репортер на „Господари на ефира” – Илиян Велков, след като научили, че се е кандидатирал за кмет на район „Южен”, тъй като никой не обръщал внимание на техните сигнали за нередности. „Няколко години хората тропат по вратите на различни институции, но не получават адекватни отговори. Това е една масивна конструкция. Има издадено разрешително за „специализиран автомобил за обществено хранене и кабина WC”. В момента конструкцията е покрита, изградени са и стени”, обясни Илиян Велков, който се срещна с хората от района. „От малка подвижна каравана се превърна в луксозен ресторант, източник на много шум и проблеми”, оплака се Петко Грозев, който живее в съседство. Той е организатор на първата подписка преди повече от 5 години. Тъй като заведението се намира на разстояние между 6 и 12 метра от двете жилищни кооперации, още тогава хората инициират жалба до тогавашния кмет на район „Южен” Валентин Василев. Според хората, пиянските свади тук са през вечер, крясъците и виковете също. Те са ставали свидетели и на побоища. Последният е от вторник вечер. „Беше като на война. Викове, крясъци, удари. Полицията реагира бързо и като пристигнаха, компаниите се разбягаха”, разказват съседите. Те смятат също, че заведението е напълно незаконно и до този момент никой не им е представил разрешително за строеж. Освен всичко, оградата на ресторанта граничи със съседен имот. Собственикът Петко Николов се оплака, че никой не е искал съгласието му за изграждането й и това е направено без никакви отстояния. „Спалнята ми е буквално на 4 метра от клиентите, които си пият ракията”, посочи мъжът. Сред потърпевшите е и Вангел Делев, легенда на футболен клуб Ботев (Пловдив). „Безброй пъти сме предупреждавали собственика на заведението, че вдигат шум, но той отговаря, че има документация. И в полицията сме се обаждали многократно, и в администрацията, но ефект няма. Подадем жалба, всичко замлъква, 4 - 5 дни е тихо, след това нещата тръгват по същия начин”, обясни Делев. Сподели:", "date": "2019.09.12", "title": "Петима са в ареста след масов бой в заведение в Пловдив"}
{"url": "https://pik.bg/%D0%BB%D1%83%D0%B4%D0%BE%D1%81%D1%82-%D0%B1%D1%80%D0%B8%D1%82%D0%B0%D0%BD%D0%B5%D1%86-%D1%85%D0%B2%D1%8A%D1%80%D0%BB%D0%B8-%D0%B1%D0%B5%D0%B1%D0%B5%D1%82%D0%BE-%D1%81%D0%B8-%D0%BE%D1%82-%D0%BC%D0%BE%D1%81%D1%82-%D0%B8-%D0%BE%D1%82%D0%B8%D0%B4%D0%B5-%D0%B2-%D0%BF%D1%8A%D0%B1-news869350.html", "text": "Британската полиция е задържала 22-годишен мъж по подозрение в убийство на бебе, ненавършило годинка, съобщава The Sun. Според информацията, в град Радклиф мъж хвърлил от мост бебе в река Ирвел. Очевидци разказват, че бързата намеса на хора, които се притекли на помощ, помогнала детето да бъде извадено от реката и транспортирано до най-близката болница. Там обаче то починало. След като изхвърлил детето, мъжът отишъл в близкия пъб, където бил задържан от полицията. От персонала на заведението разказват, че мъжът поискал питие, като веднага предупредил, че няма пари. Малко след това в бара влезли хора, които викали, че дете е паднало в реката. Тогава мъжът си признала, че хвърлил бебето от моста, след което изчакал в пъба да го арестуват. Сподели:", "date": "2019.09.12", "title": "Лудост: Британец хвърли бебето си от мост и отиде в пъб"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%8F%D1%82-%D1%88%D0%B5%D1%84-%D0%BD%D0%B0-%D0%B1%D0%B5%D0%B6%D0%B0%D0%BD%D1%81%D0%BA%D0%B8%D1%8F-%D0%BB%D0%B0%D0%B3%D0%B5%D1%80-%D0%BD%D0%B0-%D0%BB%D0%B5%D1%81%D0%B1%D0%BE%D1%81-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-news869346.html", "text": "Управителят на добилия лоша слава бежански лагер Мория в Гърция, напусна поста, съобщи „Франс Прес”, цитирана от „Дарик”. „Напускам с високо вдигната глава. Направих това, което трябваше да се направи, при трудни обстоятелства. Уморих се“, каза Янис Балпакакис пред местни медии. Бившият генерал от армията беше назначен за директор на лагер Мория на остров Лесбос през 2017 г. В продължение на години, Мория се превърна в символ на страдание и мизерия. Миналият месец, в лагера, проектиран за 3 000 души, живееха около 11 000, съобщиха от Лекари без граница. В началото на септември около 600 афганистанци бяха преместени от Мория на континента, но продължават да идват още и положението не се подобрява. Жителите на лагера често се оплакват от лошите условия в него и постоянните сбивания. Правозащитни организации критикуваха реакцията на новото, консервативно правителство, което затегна контрола по границите и отне правото на поискалите политическо убежище, чиято молба е отхвърлена, да обжалват. Сподели:", "date": "2019.09.12", "title": "Скандалният шеф на бежанския лагер на Лесбос подаде оставка"}
{"url": "https://pik.bg/%D1%81%D1%8A%D0%B4-%D1%80%D0%B0%D0%B7%D1%80%D0%B5%D1%88%D0%B8-%D0%BD%D0%B0-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B4%D0%B0-%D0%BE%D0%B3%D1%80%D0%B0%D0%BD%D0%B8%D1%87%D0%B8-%D0%BF%D1%80%D0%B5%D0%B4%D0%BE%D1%81%D1%82%D0%B0%D0%B2%D1%8F%D0%BD%D0%B5%D1%82%D0%BE-%D0%BD%D0%B0-%D1%83%D0%B1%D0%B5%D0%B6%D0%B8%D1%89%D0%B0-%D0%BD%D0%B0-%D0%B1%D0%B5-news869352.html", "text": "Американският Върховен съд постанови, че администрацията на президента на САЩ Доналд Тръмп има правото на регулиране на въпроса за предоставяне на убежище на чужденци в страната, съобщава „Ройтерс”, цитирана от „Газета”. Посочва се, че съдът е удовлетворил молбата на администрацията на Тръмп за пълно спазване на новите правила, които трябва да ограничат лобирането за предоставяне на убежище на чужденци на границата между САЩ и Мексико. Съдът постанови, че правилото, което изисква повечето хора, които искат да получат убежище, първо да искат такова в трети страни, през които са преминали по пътя си към САЩ, може да влезе в сила. Известно е, че с това решение на съда някои съдии не са съгласни. Сподели:", "date": "2019.09.12", "title": "Съд разреши на администрацията на Доналд Тръмп да ограничи предоставянето на убежища на бежанци"}
{"url": "https://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D1%81-%D0%BC%D1%80%D0%B0%D1%87%D0%BD%D0%B8-%D0%BF%D1%80%D0%BE%D0%B3%D0%BD%D0%BE%D0%B7%D0%B8-%D0%B2-%D1%81%D0%BB%D1%83%D1%87%D0%B0%D0%B9-%D0%BD%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%B1%D0%B5%D0%B7-%D1%81%D0%B4%D0%B5%D0%BB%D0%BA%D0%B0-news869354.html", "text": "Британското правителство разпространи документите, свързани с т. нар. „Операция Йелоухамър“ за подготовката за хаотичен Брекзит без споразумение, съобщава БНР. Кабинетът на Борис Джонсън беше задължен да оповести плановете си с решение на парламента в последния работен ден преди разпускането му за 5 седмици. Мрачните прогнози предвиждат дори социални безредици. Документът от шест страници бе качен на правителствената интернет страница. Картината, обрисувана в случай на Брекзит без сделка, е доста мрачна, макар и да се подчертава, че става дума за възможно най-лошия сценарий. Според документа при Брекзит без сделка може да има закъснение до три дни за преминаването на камиони с фериботи или през тунела под Ламанша и да минат около три месеца преди положението да се подобри. Възможно е значително увеличение на цените на електричеството, сериозни проблеми с доставките на медикаменти и храни и покачването на техните цени. Проблеми с размяната на чувствителна информация между Великобритания и ЕС и още много други тежки проблеми. Съдържанието на цял параграф в документа от общо 15, е заличено. Междувременно от правителството продължават да отказват да публикуват кореспонденцията, свързана с разпускането на парламента, въпреки че депутатите гласуваха и за това. Майкъл Гоув от кабинета заяви, че искането е „безпрецедентно, неуместно и нарушава основни принципи на безпристрастността“. По-рано съдът в Единбург постанови, че разпускането на парламента от премиера е незаконно. Сподели:", "date": "2019.09.12", "title": "Британското правителство с мрачни прогнози в случай на Брекзит без сделка"}
{"url": "https://pik.bg/%D1%81%D0%B0%D1%89-%D0%BE%D0%B4%D0%BE%D0%B1%D1%80%D0%B8-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-32-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D1%84-35-%D0%BD%D0%B0-%D0%BF%D0%BE%D0%BB%D1%88%D0%B0-%D0%B7%D0%B0-65-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-news869353.html", "text": "Министерството на отбраната на САЩ съобщи, че е получено одобрение за продажбата на Полша на 32 самолета Ф-35. Сделката е на стойност 6,5 млрд. долара, съобщава РИА „Новости”. Уточнява се, че решението е получило одобрението на Държавния департамент на САЩ. От Агенцията по сътрудничество в областта на безопасността и отбраната, която е в структурите на Пентагона, съобщиха, че продажбата ще даде на Полша значим отбранителен потенциал за отблъскване на евентуална агресивност в региона. По данни на РИА „Новости”, които се позовават на изявление на Агенцията, новите изтребители Ф-35 трябва да заменят самолетите МиГ-29 и Су-22, които в момента са на въоръжение в полската армия. От Пентагона се надяват, че няма да има проблеми с интеграцията на новите Ф-35 във Въоръжените сили на Полша. По данни на „Известия”, от Пентагона отбелязват, че броят самолети и сумата по сделката може да се променят в хода на финалните преговори. Конгресът може да блокира продажбата, но очакванията са обсъждането на сделката да премине гладко. Закупуването на Ф-35 е част от усилията на Варшава по модернизирането на армията на страната. За тази цел управляващите в Полша смятат да похарчат до 2026 година 47 млрд. долара. Вицепрезидентът и генерален мениджър на Lockheed Грег Уилмър изрази заинтересованост Полша да участва в създаването на промишлена база за самолети. Сподели:", "date": "2019.09.12", "title": "САЩ одобри продажбата на 32 самолета Ф-35 на Полша за 6,5 млрд. долара"}
{"url": "https://pik.bg/%D1%82%D1%8A%D1%80%D1%81%D1%8F%D1%82-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B7%D0%B0-%D1%84%D0%B0%D1%83%D0%BB%D0%B0-%D1%81%D1%8A%D1%81-%D0%B7%D0%BE%D0%BE%D0%BF%D0%B0%D1%80%D0%BA%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BD%D0%B0-%D0%BE%D1%87%D0%BD%D0%B0-%D1%81%D1%82%D0%B0%D0%B2%D0%BA%D0%B0-news869395.html", "text": "На очна ставка между надзорната фирма и строителната \"Запрянови 03” ще се търси истината с фаула, довел до блокирането на строежа на зоопарка. Той е спрян с акт 10 преди около четири години, а акт 11 за възобновяване на работата и досега не е подписан. От Община Пловдив бяха изпратили нотариални покани до двете фирми, за да поемат ангажимент за обекта или да се откажат. \"Управителят на \"Агроводинвест\" инж. Ангел Ангелов пристига от София. На срещата ще поканим и ръководството на \"Запрянови - 03\". Ако не се разберат, ще си търсим други фирми\", заяви за \"Марица\" кметът на район \"Западен\" Димитър Колев, цитиран от \"Марица\". Шефът на строителната фирма Вакрил Запрянов твърди, че ако днес се подпише акт 11, още утре ще изпрати работници на обекта. Според него за забавянето носят отговорност надзорната фирма и Община Пловдив. Сподели:", "date": "2019.09.12", "title": "Търсят истината за фаула със зоопарка в Пловдив на очна ставка"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-46-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B5-%D0%B1%D0%B8%D0%BB%D0%BE-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%BA%D0%B0%D0%BC%D1%87%D0%B0%D1%82%D0%BA%D0%B0-news869349.html", "text": "Земетресение с магнитуд 4.6 по скалата на Рихтер е било регистрирано край източните брегове на Камчатка, съобщава РЕН ТВ, като се позовава на данни от Камчатския филиал на Федералния изследователски център на Единната геофизична служба на Руската академия на науките. Епицентърът на труса е бил в Тихия океан. Сеизмичната дйност е била регистрирана на около 180 километра южно от районния център Уст-Камчатск, на дълбочина 39,5 км. Не е била обявена опасност от цунами. Сподели:", "date": "2019.09.12", "title": "Земетресение с магнитуд 4.6 по Рихтер е било регистрирано край бреговете на Камчатка"}
{"url": "https://pik.bg/%D0%B3%D0%BE%D1%80%D0%B5%D1%89%D0%B8-%D1%81%D1%82%D1%80%D0%B0%D1%81%D1%82%D0%B8-%D0%B8%D1%80%D0%BB%D0%B0%D0%BD%D0%B4%D1%81%D0%BA%D0%B0-%D0%B4%D0%B2%D0%BE%D0%B9%D0%BA%D0%B0-%D1%81%D0%B5-%D0%BD%D0%B0%D0%B3%D1%80%D0%B0%D0%B1%D0%B8-%D0%BD%D0%B0%D1%81%D1%80%D0%B5%D0%B4-%D0%B3%D1%80%D0%BE%D0%B1%D0%B8%D1%89%D0%B5-%D0%B2%D0%B8%D0%B4%D0%B5%D0%BE-18-news869361.html", "text": "В град Корк в югозападната част на Ирландия двойка бе засечена да прави секс ... на гробище, съобщава „Сън”. Според информацията, разгорещилите се мъж и жена се награбили направо на една от зелените алеи между гробовете. Уточнява се, че случката се разиграла на гробището „Свети Михаил” в източната част на Корк. Очевидец заснел станалото и го качил в „Туитър”. „Вчера вечерта посетих гроба на моята майка на гробището „Свети Михаил” и попаднах на двойка, правеща секс между гробовете. Бях ужасен, а на тях им бе все едно”, е написал авторът на кадрите. В коментарите си ползватели осъждат двойката. Сподели:", "date": "2019.09.12", "title": "ГОРЕЩИ СТРАСТИ: Ирландска двойка се награби насред гробище (ВИДЕО, 18+)"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B2%D0%BE%D0%B4%D0%B0-%D0%BD%D0%B0-%D0%BF%D0%BB%D0%B0%D0%BD%D0%B5%D1%82%D0%B0-%D0%BD%D0%B0-%D0%BA%D0%BE%D1%8F%D1%82%D0%BE-%D0%BC%D0%BE%D0%B6%D0%B5-%D0%B4%D0%B0-%D0%B8%D0%BC%D0%B0-%D0%B6%D0%B8%D0%B2%D0%BE%D1%82-news869355.html", "text": "Астрономи за първи път откриха вода в атмосферата на планета K2-18b. Водата в комбинация с благоприятната температура на планетата означава, че там може да има живот, съобщи „Би Би Си” Новите космически телескопи ще могат, според учените, през следващите 10 години да определят дали газовете, съдържащи се в атмосферата на K2-18b, се произвеждат от живи организми. Резултатите от изследването са публикувани в списанието Nature Astronomy. Проф. Джована Тинети, изследовател от University College London нарече откритието „спиращо дъха“. „За първи път открихме вода на планета, разположена в обитаема зона, където температурата позволява присъствието на живот“, казва тя. Тази планета е два пъти по-голяма от Земята, температурата на нея - между 0 и 40 градуса по Целзий - позволява на водата да остане в течно състояние. „Планетата се намира на 111 светлинни години от Земята, което означава, че е твърде далеч, за да стартира сонда там. Единственото, което остава, е да изчакаме появата през 2020 г. на ново поколение космически телескопи, които могат да анализират състава на газовете в атмосферата на K2-18b и да определят дали има произведени от живи организми – коментира д-р Инго Уолдман, участвал в изследването. - Винаги сме искали да знаем дали сме сами във Вселената. През следващите 10 години ще разберем дали има химически елементи в атмосферата на планетата\". Сподели:", "date": "2019.09.12", "title": "Откриха вода на планета, на която може да има живот"}
{"url": "https://pik.bg/%D1%85%D0%B8%D1%82-%D0%B2-%D0%BC%D1%80%D0%B5%D0%B6%D0%B0%D1%82%D0%B0-%E2%80%9E%D0%B4%D0%B8%D1%81%D0%BD%D0%B8%E2%80%9D-%D0%BF%D0%BE%D0%BA%D0%B0%D0%B7%D0%B0-%D0%BF%D1%80%D0%B5%D0%B2%D1%80%D1%8A%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%B4%D0%B6%D0%BE%D0%BB%D0%B8-%D0%B2-%D0%B7%D0%BB%D0%BE%D0%B4%D0%B5%D0%B8%D0%B4%D0%B0-%D0%BD%D0%B0-%D1%81%D0%BD%D0%B8%D0%BC%D0%BA%D0%B8%D1%82%D0%B5-%D0%BD%D0%B0-%E2%80%9E%D0%B3%D0%BE-news869347.html", "text": "От Компанията „Дисни” публикуваха на акаунта си в „Инстаграм” клип, в който е заснет процеса на превръщането на Анджелина Джоли в Злодеида по време на снимките на продължението на „Господарка на злото”. Дългоочакваният втори филм трябва да се пови в киносалоните след месец. Видеото обаче е записано наобратно – в хода на клипа гримът, който е свален от Джоли, се поставя. В черно-бялото видео актрисата първоначално е показана без грим с две коси, които по време на филма се превръщат в рога. След това гримьорите започват да правят прическата й, тонират кожата прикрепят скулите. Целият процес по гримирането продължава няколко часа. Само за първите няколко часа, след като от „Дисни” пуснаха клипа, той бе прегледан от над 1,5 млн. ползватели. Най-възторжените фенове оставиха и коментари, които вече са над 3 000. Те отбелязват, че са се досещали, че скулите на Злодеида не са истинските на Джоли, като допълват, че сега още по-силно искат да гледат и втората част на филма. Премиерата на „Господарка на злото 2” е планирана за 18 октомври. Сподели:", "date": "2019.09.12", "title": "Хит в мрежата: „Дисни” показа превръщането на Анджелина Джоли в Злодеида на снимките на „Господарка на злото 2” (ВИДЕО)"}
{"url": "https://pik.bg/%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D0%BF%D0%BE%D1%87%D0%B8%D0%BD%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D0%B7%D0%B0%D1%80%D0%B0%D0%B4%D0%B8-news869360.html", "text": "13-годишнто дете е починало в болница в Манчестър от затлъстяване, съобщава „Дейли Мейл”. Непълнотелното хлапе, чийто пол не се посочва, било прието по спешност в болницата заради проблеми със сърцето. Лекарите установили, че майката на детето го хранила толкова много, че поредната порция храна му струвала живота. Уточнява се, че детето е родом от Източна Европа. Дълго време хлапето било подложено на емоционален тормоз от страна на своята „враждебна и агресивна” майка, отбелязва изданието. Посочва се, че когато детето било на три годинки, тежало 30 килограма. Жената наричала детето ленива поничка. Отбелязва се още, че тайно от майка си детето посещавало допълнителни занимания по физическо. Сподели:", "date": "2019.09.12", "title": "Тийнейджър почина в болница в Манчестър заради..."}
{"url": "https://pik.bg/%D1%81%D0%B0%D1%89-%D0%BE%D1%82%D0%BB%D0%B0%D0%B3%D0%B0%D1%82-%D0%B2%D1%8A%D0%B2%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%BE-%D0%B2%D0%B8%D1%81%D0%BE%D0%BA%D0%B8-%D0%BC%D0%B8%D1%82%D0%B0-%D0%B7%D0%B0-%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%82%D0%B5-%D1%81%D1%82%D0%BE%D0%BA%D0%B8-%D0%B4%D0%BE-15-%D0%BE%D0%BA%D1%82%D0%BE%D0%BC%D0%B2%D1%80%D0%B8-news869359.html", "text": "Американският президент Доналд Тръмп обяви, че отлага въвеждането на увеличаване на митата върху китайските стоки от 1 октомври за 15 октомври, съобщава RT, като се позовава на съобщение на държавния глава на САЩ в профила му в „Туитър”. „Разбрахме се в качеството на жест на добра воля, за отлагането на въвеждането на увеличаване на митата от 1 октомври за 15 октомври”, написа Тръмп в „Туитър”. Той уточни, че митата ще бъдат увеличени с между 25 и 30 процента. Американският лидер добавя, че е предприел тази стъпка по молба на китайския вицепремиер Лю Хе в чест на 70-ата годишнина на Китайската народна република. Сподели:", "date": "2019.09.12", "title": "САЩ отлагат въвеждането на по-високи мита за китайските стоки до 15 октомври"}
{"url": "https://pik.bg/%D1%81%D0%BB%D0%B5%D0%B4-%D1%83%D1%80%D0%B0%D0%B3%D0%B0%D0%BD%D0%B0-%E2%80%9E%D0%B4%D0%BE%D1%80%D0%B8%D0%B0%D0%BD%E2%80%9D-%D0%BD%D0%B0-%D0%B1%D0%B0%D1%85%D0%B0%D0%BC%D0%B8%D1%82%D0%B5-%D0%B1%D0%B5%D0%B7%D1%81%D0%BB%D0%B5%D0%B4%D0%BD%D0%BE-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8-%D1%81%D0%B0-2-500-%D0%B4%D1%83%D1%88%D0%B8-news869364.html", "text": "За времето, в което ураганът „Дориан” бе над територията на Бахамските острови са изчезнали безследно 2 500 души. Това съобщи „Би Би Си”, като се позовава на източници от аварийните служби на острова. Информацията е била потвърдена и от представителя на Националната агенция за извънредни ситуации в САЩ Карл Смит. По думите му, броят на хората може да се промени, тъй като някои от спасените все още са с неизяснена самоличност. „Към момента в правителствения регистър на Бахамските острови  се водят около 2 500 души”, заяви Смит. Броят на жертвите също вероятно ще се промени. По-рано официално бе обявено, че броят на жертвите на урагана „Дориан” на Бахамите е достигнал 50 души. Сподели:", "date": "2019.09.12", "title": "След урагана „Дориан” на Бахамите безследно изчезнали са 2 500 души"}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D1%80%D0%BE%D0%BB%D1%8F%D1%82%D0%B0-%D0%BD%D0%B0-%D0%B8%D1%81%D1%83%D1%81-%D1%85%D1%80%D0%B8%D1%81%D1%82%D0%BE%D1%81-%D0%BE%D1%82-%D0%BC%D1%8E%D0%B7%D0%B8%D0%BA%D1%8A%D0%BB%D0%B0-%E2%80%9E%D0%B8%D1%81%D1%83%D1%81-%D1%85%D1%80%D0%B8%D1%81%D1%82%D0%BE%D1%81-%D1%81%D1%83%D0%BF%D0%B5%D1%80%D0%B7%D0%B2%D0%B5%D0%B7%D0%B4%D0%B0%E2%80%9D-news869363.html", "text": "Пет дни преди да навърши 69-годишна възраст е починал американският актьор Джеф Фенхолт, получил световна популярност с изпълнението си на главната роля в мюзикъла „Исус Христос суперзвезда”, съобщава TMZ. Уточнява се, че в последно време Фенхолт се оплаквал от проблеми със здравето. Той е бил открит в дома му, а органите на реда изключват „подозрителни” причини за смъртта му. Участието на Фенхолт през октомври 1971 година в мюзикъла на Андрю Лойд Уебър е негов дебют на Бродуей. Веднага след това списание „Тайм” помести на корицата си негова снимка с венец от тръни на главата. Впоследствие Джеф Фенхолт стана известен и като ревностен защитник на християнството. Той признаваше, че вярата му е помогнала да се справи с наркотична и алкохолна зависимости. Сподели:", "date": "2019.09.12", "title": "Почина изпълнителят на ролята на Исус Христос от мюзикъла „Исус Христос суперзвезда”"}
{"url": "https://pik.bg/%D0%B5%D1%86%D0%B1-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BE%D0%B1%D1%8F%D0%B2%D0%B8-%D0%BD%D0%BE%D0%B2-%D0%BF%D0%B0%D0%BA%D0%B5%D1%82-%D0%BE%D1%82-%D0%BC%D0%B5%D1%80%D0%BA%D0%B8-%D0%B7%D0%B0-%D1%81%D1%82%D0%B8%D0%BC%D1%83%D0%BB%D0%B8%D1%80%D0%B0%D0%BD%D0%B5-%D0%BD%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D0%B2-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-news869365.html", "text": "Управителният съвет на Европейската централна банка се събира днес на ключово заседание, съобщава БНР. Очаква се банката да обяви нов пакет от парични мерки за стимулиране на икономиката в еврозоната. Възможно е да се стигне и до намаляване на рекордно ниската лихва върху депозитите, въпреки че срещу това има остра позиция от страна на германските банки. На теория по-ниската лихва върху депозитите на търговските банки - т.е. за капитала, който те държат в Европейската централна банка, ще ги стимулира да кредитират повече, а по този начин ще бъде подкрепена икономиката. В момента показателят е минус 0,4 и се очаква да бъде намален до минус 0,5. Срещу подобна мярка обаче има сериозна съпротива от банките, защото от отрицателната лихва, каквато е и настоящата, те губят пари, а с допълнителното намаление загубите им ще се увеличат. Очаква се ЕЦБ да обяви планове за възобновяване на програмата си за изкупуване на облигации, за да стимулира растежа на инфлацията. Програмата \"Драги\" приключи в края на миналата година, като за близо четири години ЕЦБ изкупи облигации за 2,6 трилиона евро. Ръководството на банката ще задържи основната лихва по рефинансирането на нулево равнище, според предварителните очаквания. Днешното заседание е едно от последните за гуверньора Марио Драги, който от 1 ноември ще предаде поста на Кристин Лагард. Сподели:", "date": "2019.09.12", "title": "ЕЦБ трябва да обяви нов пакет от мерки за стимулиране на икономиката в еврозоната"}
{"url": "https://pik.bg/%D1%80%D0%B5%D0%B0%D0%BA%D1%86%D0%B8%D1%8F%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B4%D0%BE%D0%B2%D0%BE%D0%BB%D0%B5%D0%BD-%D0%BE%D1%82-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B2%D1%8A%D1%80%D1%85%D0%BE%D0%B2%D0%BD%D0%B8%D1%8F-%D1%81%D1%8A%D0%B4-%D0%B7%D0%B0-%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%B5%D0%B4%D0%BE%D1%81%D1%82%D0%B0%D0%B2%D1%8F%D0%BD-news869356.html", "text": "Американският президент Доналд Тръмп определи като „голяма победа” решението на Върховния съд да бъде одобрен указа за ограничаване предоставянето на убежище на мигранти, съобщава RT, като се позовава на съобщение на американския лидер в профила му в „Туитър”. „Голяма победа във Върховния съв на САЩ за ограничаването на предоставяне на убежища”, написа Тръмп в „Туитър”. По-рано стана ясно, че Върховният съв на САЩ разреши на администрацията на Доналд Тръмп да ограничи предоставянето на убежище на мигранти. Сподели:", "date": "2019.09.12", "title": "Реакция:Доналд Тръмп доволен от решението на Върховния съд за ограничаването на предоставяне на убежище на мигранти"}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D0%B5%D0%B2%D0%B5%D1%86-%D0%B4%D0%B0%D0%BD%D0%B8%D0%B5%D0%BB-%D0%B4%D0%B6%D0%BE%D0%BD%D1%81%D1%82%D1%8A%D0%BD-news869366.html", "text": "На 58-годишна възраст е починал американският певец Даниел Джонстън, който се смяташе за кумир на музиканта и вокалист на „Нирвана” Кърт Кобейн, съобщава The Austin Chronicl. Новината за смъртта на Джонстън е била потвърдена пред изданието от мениджъра на музиканта Джеф Тартаков. Тялото на Джонстън е било открито в дома му, като причината за смъртта му се предполага, че е сърдечен пристъп. Известно е, че Даниел Джонстън е страдал от маниакална депресия и шизофрения през по-голямата част от живота си. Интересът към Джонстън нараства, след като Кърт Кобейн започва често да се снима с тениска, на която е изобразена обложка на албума Hi, How Are You. Сподели:", "date": "2019.09.12", "title": "Почина американският певец Даниел Джонстън"}
{"url": "https://pik.bg/%D1%88%D0%B2%D0%B5%D0%B9%D1%86%D0%B0%D1%80%D1%86%D0%B8-%D1%81%D0%BB%D0%B5%D0%B4%D1%8F%D1%82-%D0%B8%D0%B3%D1%80%D0%B0%D1%87-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-news869367.html", "text": "От швейцарския Лугано не са се отказали от възможността да привлекат крилото на Левски Паулиньо, съобщама „Тевма спорт”. В момента тимът не се движи добре в местния елит и се намира на предпоследното девето място. По време на лятната подготовка от Лугано проявяваха много сериозен интерес към фланговия нападател. Президентът на клуба дори се похвали, че е въпрос на време трансферът да бъде осъществен. Треньорът Петър Хубчев обаче заяви, че няма никакъв заместник на играча и до сделка не се стигна. Агентите на Паулиньо са швейцарци и в местните медии се появи иформация, че от клуба продължават да го следят. Така че няма да е голяма изненада, ако се стигне до сделка през зимата. Лугано е участник в групите на Лига Европа. Швейцарците са в компанията на Копенхаген, Малмьо и Динамо (Киев). Сподели:", "date": "2019.09.12", "title": "Швейцарци следят играч на Левски"}
{"url": "https://pik.bg/%D1%85%D0%B0%D0%BC%D0%B0%D1%81-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%B0%D0%BD%D0%BA%D1%81%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%BE%D0%BB%D0%B8%D0%BD%D0%B0%D1%82%D0%B0-%D0%BD%D0%B0-%D1%80%D0%B5%D0%BA%D0%B0-%D0%B9%D0%BE%D1%80%D0%B4%D0%B0%D0%BD-news869397.html", "text": "\"Нетаняху иска да използва земята на Палестина, кръвта на палестинския народ и светите места за предизборната си кампания и това е в следствие на арабската слабост. Борбата беше и ще продължи да бъде наш път и стратегия и никога няма да се отклони от нея, но ще се придържаме към този път, за да се противопоставим на плановете на окупацията и да ги осуетим\", каза Халед Машаал в Катар. Нетаняху каза във вторник вечерта, че ако бъде преизбран, той ще приложи суверенитет над долината на Йордания и Мъртво море. Председателят на Палестинската автономия Махмуд Абас заплаши, че ще прекрати всички споразумения с Израел, ако Нетаняху изпълни плана. Действията на Нетаняху вече бяха беше осъдени от ЕС, Сирия и арабските страни като \"нова израелска агресия\". Израел окупира Западния бряг през войната от 1967 г. с ход, никога не признат от международната общност. Освен това , като двете страни остават технически във война. Един от лидерите на радикалната палестинска организация \"Хамас\" заяви, че палестинските арабски организации ще се борят, за да осуетят плана на израелския премиер Бенямин Нетаняху за анексирането на долината на Йордан, съобщиха израелски медии. Израел завзе и по-късно анексира част от Голанските възвишения от Сирия Сподели:", "date": "2019.09.12", "title": "\"Хамас\" скочи срещу анксирането на Долината на река Йордан"}
{"url": "https://pik.bg/%D0%BF%D0%B8%D0%BA%D0%B0%D0%BD%D1%82%D0%BD%D0%B0-%D0%B0%D1%84%D0%B5%D1%80%D0%B0-%D1%80%D0%B0%D0%BF%D1%8A%D1%80-%D1%81%D0%B5-%D1%85%D0%B2%D0%B0%D0%BB%D0%B8-%D1%81%D1%8A%D1%81-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8-%D1%81%D0%BD%D0%B8%D0%BC%D0%BA%D0%B8-%D0%B8-%D0%BA%D0%BB%D0%B8%D0%BF%D0%BE%D0%B2%D0%B5-%D1%81-%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-news869174.html", "text": "Отлично осведомени източници споделили пред изданието, че Виктор Йорданов се фука пред аверите си, че разполага със скандален снимков и видео материал с Мария. Младият изпълнител обаче не показвал компроматите и не уточнявал дали и той участва в тях, или популярната певица е сама на кадрите, съобщава \"Хотарена\". По всичко личи, че историята с Наско Колев е напът да се повтори, с тази разлика, че поне професионално варненецът не е продуциран от каката, а има само две парчета с нея, и не може да му срине кариерата, както направи с Атанас. Преди дни Мария се присмя на разпространената клюка, опроверга я и иронично се опита да излезе с хумор от създадената ситуация, че с Виктор не просто имат вземане-даване, а даже са „женени“. Въпреки че Мария Илиева отрече слуховете, че е имала афера с младата рап сензация Вирго, варненецът е на друго мнение и упорито се хвали, че разполага дори с доказателства. Сподели:", "date": "2019.09.12", "title": "ПИКАНТНА АФЕРА: Рапър се хвали със скандални снимки и клипове с Мария Илиева"}
{"url": "https://pik.bg/%D0%B1o%D0%B3a%D1%82%D0%B8-%D0%B4e%D1%86a-%D0%B4a%D0%B2a%D1%82-%D0%BFo-1-000-%D0%B4%D0%BE%D0%BB%D0%B0%D1%80%D0%B0-%D0%B7a-%D0%B4a-%D0%B1%D1%8A%D0%B4e-%D0%BFo%C4%B8a%D0%B7a%D0%BDa-%D1%82%D1%8Fx%D0%BDa-c%D0%BD%D0%B8%D0%BC%C4%B8a-%D0%B2-e%D0%BB%D0%B8%D1%82e%D0%BD-%E2%80%9D%D0%B8%D0%BD%D1%81%D1%82%D0%B0%D0%B3%D1%80%D0%B0%D0%BC%E2%80%9D-%D0%BFp-news869368.html", "text": "B интepнeт c oгpoмнa cĸopocт нaбиpa пoпyляpнocт нeoбичaйнa cтpaницa в „Инстаграм”, ĸoятo издигa дo cяĸaш нeпoзнaти дoceгa виcини „бoгaтият живoт“ нa пoтpeбитeлитe нa coциaлнaтa мpeжa, съобщава уeб pecypcът Маѕhаblе, цитиран от „Калдата”. Bceĸи мoжe дa пoмoли пpитeжaтeля нa aĸayнтa Gоldеn Рrісе Таg дa ĸaчи нeгoвaтa cнимĸa в тoзи пpoфил. Ho цeнaтa нa ycлyгaтa e минимyм 1 000 долара. И xopaтa плaщaт. И oщe, мeждy пoтpeбитeлитe дopи зaпoчнa cвoeoбpaзнo cъcтeзaниe. B caйтa gоldеnрrісеtаg.соm в cпиcъĸa cъc „злaтнитe yчacтници“ oтдoлy ce пoĸaзвa cyмaтa, ĸoятo cъoтвeтният пoтpeбитeл e плaтил зa пyблиĸaциятa нa cвoятa cнимĸa в „Инстаграм”. Имa cнимĸи, нa ĸoитo ce виждa, чe eднo oт „злaтнитe мoмичeтa“ e плaтилo 2 500 долара, a мoмчeтo c „Ролс-Ройс” e дaлo 3 000 долара. Съoбщава се, чe aĸayнтът e измиcлeн oт 20 гoдишният Лeoнapд Уaйнcтoĸ. Toй нaпpaвил тoзи caйт cъвceм нa шeгa, ĸaчил в нeгo cвoятa cнимĸa и дaл линĸ нa cвoитe пpиятeли oт Бepлин. Ha нeгo пpocтo мy e билo интepecнo, дaли щe ce нaмepи тaĸъв чoвeĸ, ĸoйтo дa ce cъглacи да дaдe 1 000 и пoвeчe дoлapa зa пyблиĸyвaнeтo нa нeгoвaтa cнимĸa в caйтa. Koлĸoтo и дa e cтpaннo, мoмeнтaлнo ce oбaдили няĸoлĸo дyши, ĸoитo ca зaпълнили нeoбxoдимитe пoлeтa в cтpaницaтa и ca изпpaтили cъoтвeтнaтa cyмa. Kaĸтo oбиĸнoвeнo, мнeниятa нa пoтpeбитeлитe ce paздeлиxa oглeдaлнo. Πoчти пoлoвинaтa cчитaт, чe cyeтaтa и глyпocттa въpвят pъĸa зa pъĸa. Дpyгитe ca нa мнeниe, чe дa дaдeш oт 1 000 дo 3 000 долара, зa дa бъдe пyблиĸyвaнa твoятa cнимĸa в пoвeчeтo пoпyляpни интepнeт издaния и пopтaли cи e нaпpaвo бeз пapи. Сподели:", "date": "2019.09.12", "title": "Бoгaти дeцa дaвaт пo 1 000 долара, зa дa бъдe пoĸaзaнa тяxнa cнимĸa в eлитeн ”Инстаграм” пpoфил"}
{"url": "https://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%89%D0%B5-%D0%BE%D0%B1%D1%81%D1%8A%D0%B4%D1%8F%D1%82-%D0%BD%D0%B0-%D0%B2%D1%82%D0%BE%D1%80%D0%BE-%D1%87%D0%B5%D1%82%D0%B5%D0%BD%D0%B5-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%BB%D0%BE%D0%B2%D0%B0-%D0%B8-%D0%BE%D0%BF%D0%B0%D0%B7%D0%B2%D0%B0%D0%BD%D0%B5-%D0%BD%D0%B0-%D0%B4%D0%B8%D0%B2%D0%B5%D1%87%D0%B0-news869370.html", "text": "Народното събрание ще обсъди окончателните промени в Закона за лова и опазване на дивеча, пряко свързани с мерките срещу африканската чума по свинете, съобщава БНР. В днешната програма на парламента е и годишният доклад за състоянието на националната сигурност през 2018 г. Промените в закона за лова, внесени от Александър Сабанов от \"Обединени патриоти\", предвиждат, в случай на епизоотия, земеделският министър да може със заповед да ограничава или да забранява някои видове дивеч, да прилага санитарен обстрел на диви животни и да променя сроковете за ловуване на дива свиня. Заповедта ще се издава както и досега след съгласуване с министъра на околната среда и водите, по предложение на изпълнителния директор на Изпълнителната агенция по горите или на изпълнителния директор на Българската агенция по безопасност на храните. Обжалването на заповедта няма да спира нейното изпълнение. Депутатите ще обсъдят и доклада за националната сигурност за 2018 г. В него се отчита повишение на честотата, обхвата и разнообразието на киберпрестъпленията в България. Друг вид заплахи за сигурността са свързани с миграционния натиск към страната, като през 2018 г. тенденцията за неговото намаляване се запазва. Акцент е поставен върху влезлия в сила Антикорупционен закон, с който се е разширил кръга от лицата, задължени да подават имуществени декларации. В борбата с тероризма се отправят препоръки за по-засилено сътрудничество на международно ниво. Сподели:", "date": "2019.09.12", "title": "Депутатите ще обсъдят на второ четене промени в Закона за лова и опазване на дивеча"}
{"url": "https://pik.bg/%D1%80%D0%B0%D0%B7%D0%BF%D0%B8%D1%82%D0%B0%D1%85%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F-%D0%BD%D0%B0-%D1%84%D1%80%D0%B5%D0%BD%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F-news869369.html", "text": "Председателят на френския парламент и близък съюзник на президента Еманюел Макрон, Ришар Феран, беше разпитан от съдии-следователи по подозрения във финансови нарушения, предаде „Ройтерс”, цитирана от „Дарик”. Предишно разследване на френската прокуратура на финансовите дела на Феран бе прекратено в края на 2017 г. И двете разследвания се отнасят до управлението на фирма за здравно осигуряване от Феран. Новото разследване бе задействано, след като сдружението за борба с корупцията \"Антикор\" отново внесе жалбата си в друга юрисдикция. Сътрудник на Феран каза, че тази жалба съдържа \"същите факти, без никакви нови данни, и е от същия тъжител\". Сподели:", "date": "2019.09.12", "title": "Разпитаха председателя на френския парламент във връзка с разследване за корупция"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%BA%D1%80%D0%B0%D0%BB%D1%81%D1%82%D0%B2%D0%BE-%D1%82%D0%BE%D0%BD%D0%B3%D0%B0-%D0%BF%D0%BE%D1%87%D0%B8%D0%BD%D0%B0-%D0%B2-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-news869371.html", "text": "На 78-годишна възраст в Нова Зеландия е починал премиерът на Кралство Тонга Самиуел`Акилиси Похива, съобщава „Ройтерс”, цитирана от РЕН ТВ. Отбелязва се, че Похинва е бил приет по спешност в болница с пневмония на 11 септември. Той бе на поста премиер на Тонга от 30 декември 2014 година. Похинва стана първият обикновен гражданин на Тонга, който е избран за премиер на страната от Парламента. Самиуел`Акилиси Похива е завършил Южнотихоокеанският университет, като е работил като учител. След това става главен редактор на опозиционното издание „Келеа”, където нееднократно подлага на критики управлението на краля на Тонга. Сподели:", "date": "2019.09.12", "title": "Премиерът на Кралство Тонга почина в Нова Зеландия"}
{"url": "https://pik.bg/-news572548.html", "text": "Многодетна майка изпраща по дъщеря си извинителна бележка за редовните й закъснения в училище: \"Много ви моля да извините дъщеря ми за честите закъснения. Тя има още четири сестри, а разполагаме само с едно огледало.\" Сподели:", "date": "2019.09.12", "title": "ВИЦОВЕ"}
{"url": "https://pik.bg/-news572550.html", "text": "Най-големият джебчия е заловен и съдията го пита: - Как успя да вземеш часовника на този човек, без той изобщо да усети нещо? - Ваша светлост, аз за такава лекция вземам по двеста долара на човек! Сподели:", "date": "2019.09.12", "title": "ВИЦОВЕ"}
{"url": "https://pik.bg/-news572556.html", "text": "- Мамо, малкото ми братче от небето ли дойде? - Точно така, скъпа. - Не ги обвинявам, че са го изхвърлили оттам. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news572552.html", "text": "В часа по физическо възпитание учителят все повтаря на първолаците: - Леви! Леви! Малкият Филип учудено пита: - А какво да правим с десния? Сподели:", "date": "2019.09.12", "title": "ВИЦОВЕ"}
{"url": "https://pik.bg/-news572555.html", "text": "- Какъв искаш да станеш, като пораснеш? - Телефонен автомат. Нищо няма да правя, само ще вземам паричките на хората Сподели:", "date": "2019.09.12", "title": "ВИЦОВЕ"}
{"url": "https://pik.bg/-news572549.html", "text": "Мъжът се връща от работа и жената се хвали: - Скъпи, днес на детето му порастна първото зъбче! - Браво, чудесно! - И също така, днес направи първата си крачка! - Още по-добре. - Обаче, докато правеше първата си крачка, падна и загуби първото си зъбче... - Лошо. - Но затова пък, като падна, каза първата си дума! - Прекрасно! - Щеше да е прекрасно, ама да не беше казал точно тая дума. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news572554.html", "text": "След корабокрушение две малки момчета попадат на пустинен остров в океана. Едното от тях, много уплашено, започва да се моли: - Господи, ако се върна някога вкъщи, обещавам ти, че ще стана отличник, че няма да бия брат си, няма да слагам попови лъжички в супата на сестра си, няма да запушвам с памук лулата на дядо, няма да... - На твое място веднага бих прекъснал молитвата – казва второто момче. – Насам идва параход. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news572551.html", "text": "Бракоразводно дело. Съпругата: - Настоявам за развод! Той, без мое знание, продаде всичко: от хладилника до тиганите, а парите ги изпи. Съпругът: - Аз, в моя защита, искам да кажа, че тази \"идеална домакиня\" разбра чак след две седмици, че хладилника, печката и тиганите ги няма! Сподели:", "date": "2019.09.12", "title": "ВИЦОВЕ"}
{"url": "https://pik.bg/-news572553.html", "text": "- Скъпи, днес детето ни каза първата си дума, и тя беше \"тате\"! - Чудесно! И как стана това? - Ами точно бяхме в зоологическата градина и гледахме клетката на горилите. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news572557.html", "text": "Баща към малкия си син: - Пак ли ще ми задаваш въпроси? Нали съм ти казал да не си отваряш устата, преди да са те попитали нещо. - Добре, тате, повече няма да правя така. Ти само ме попитай дали мама не е паднала от стълбата. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news572559.html", "text": "Надпис в учреждение: \"Моля, почиствайте си работните места след хранене, майките ви не работят тук!\" Сподели:", "date": "2019.09.12", "title": "ВИЦОВЕ"}
{"url": "https://pik.bg/-news572566.html", "text": "- Сине, затова, че си успял да откраднеш от мене 50 лева, ти давам още 50 лева. - Благодаря, тате. - Но затова, че си призна за кражбата – казва бащата – те глобявам със 100 лева. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news572558.html", "text": "- Татко, учителката ни каза, че живеем на този свят, за да помагаме на другите. - Да, разбира се! - А тогава за какво живеят другите? Сподели:", "date": "2019.09.12", "title": "ВИЦОВЕ"}
{"url": "https://pik.bg/-news572564.html", "text": "Продавачката: Момченце, сигурен ли си, че са те пратили за 5 килограма бонбони и четвърт килограм картофи. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news572567.html", "text": "- За какъв ще учиш, като пореснеш? – питат гостите малкия Пламенчо. - За ин-же-не.! - Браво, браво! - А, като завърша – продължава детето - ще стана като вуйчо...сер-ви-тьор! Сподели:", "date": "2019.09.12", "title": "ВИЦОВЕ"}
{"url": "https://pik.bg/-news572565.html", "text": "Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571738.html", "text": "Вървят си руснак и американец и гледат как куче носи водка. Американецът казал: - Виж, най-добрият приятел на човека. А руснакът отвърнал: - Да. Носи и куче. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571740.html", "text": "- Скъпи, преди сватбата искам да ти призная за всички мои предишни грехове. - Но нали вече го направи! - Да, но оттогава мина цял месец! Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571742.html", "text": "Двама влюбени. Тя му казва: - Скъпи, много искам да се оженим, обаче в работата ще тръгнат едни клюки, хич не ми се иска да знаят, че съм женена. - Добре, ако искаш, ще се оженим тайно. На никого няма да казваме. - А ако ни се роди дете? - Като порасне, на него може да му кажем. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571744.html", "text": "Госпожица се хвали: - Вчера получих предложения за брак от един банкер и един лекар. - И какво избра - парите или живота? Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571741.html", "text": "Нещастен влюбен смутено се обяснява на любимата си: - Искам да те питам нещо, ама много се смущавам. - Питай смело, аз съм готова с отговора от един месец. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571747.html", "text": "- Мамо, най-после си намерих годеник! - Кога ще ми го покажеш? - Ето, виждаш ли този \"Мерцедес\", който спира. Сега ще излезе. - Дъще, но той е двадесет години по-стар от теб! - Мамо, това е синът му. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571743.html", "text": "- Какво стана с оная мадама, която сваляше толкова време? - Ами реших да се изфукам и й казах, че имам супербогат дядо, който всеки момент може да умре и да ми остави огромно наследство. - И тя какво? - Сега ми е баба. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571746.html", "text": "Младеж казва на приятелката си: - Ако не се омъжиш за мен, ще се самоубия! - Наистина ли? - Разбира се, винаги така правя. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571745.html", "text": "- Моят син моли за ръката на дъщеря ви! - Какво? Той няма ли си ръка? - Има си, но е изморена вече. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571748.html", "text": "Бъдещи младоженци обсъждат съвместния си живот. - Обещай ми, скъпи, че ще се откажеш от пиенето. - Да, скъпа. - И от пушенето. - Да, скъпа. - И от скитането с приятели по кръчми и барове. - Това ли е всичко? - От какво още мислиш да се откажеш? - От сватбата. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571749.html", "text": "- Бих искал да се оженя за вашата дъщеря. - Достатъчно обезпечен ли сте, за да издържате семейство? - Мисля, че да. - Хубавичко си помислете, все пак ние сме 5 човека. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571753.html", "text": "- Мими, вярно ли е, че имаш двама любовници? - Не, вторият ми е годеник! Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571752.html", "text": "- Скъпи, искаш ли да се оженим? След това ще споделям с теб всички тревоги и грижи. - Ама аз нямам тревоги и грижи. - Е, аз нали затова казвам - след като се оженим... Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571756.html", "text": "Мъж бил убеден, че е кокошка. Всеки ден високо кудкудякал и кълвал земята. Един съсед попитал жена му: - Защо не го заведете на лекар да го излекуват? Тя отговорила: - Защото яйцата ми трябват. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571757.html", "text": "Съдията: - Обвинен сте в нарушаване на обществения ред. Обикаляли сте пиян и с виковете си сте събудили заспалите граждани. Какво ще кажете за свое оправдание? Подсъдимият: - Всичко това е вярно. Трябва да проявите разбиране в моя случай. Същата вечер жена ми ме напусна. - Е та какво? Така ли трябваше да изразите радостта си? Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571751.html", "text": "- Прие ли Мимето предложението ти за брак? - Да, но помоли малко да отложим събитието. - Защо? - Ами, каза ми: \"Скъпи, ти ще бъдеш последният, за когото ще се омъжа! Сподели:", "date": "2019.09.12", "title": "ВИЦОВЕ"}
{"url": "https://pik.bg/%D1%82%D1%83%D1%80%D1%86%D0%B8%D1%8F-%D0%B8-%D0%B5%D1%81-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D1%82-%D1%81-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%8F-%D0%B4%D0%B8%D0%B0%D0%BB%D0%BE%D0%B3-%D0%BD%D0%B0-%D1%81%D1%80%D0%B5%D1%89%D0%B0-%D0%B2-%D0%B1%D1%80%D1%8E%D0%BA%D1%81%D0%B5%D0%BB-news869264.html", "text": "Anadolu Agency Турция и Европейският съюз ще проведат среща в Брюксел за продължаването на политическия диалог, предава , като се позовава на информация на външното министерство в Анкара, пише \"Фокус\". Според изявлението, турска делегация, начело с заместник-министъра на външните работи на страната Фарук Каймакчи ще замине за Брюксел, за да се срещне с представители на ЕС. Европейската делегация от своя страна ще бъде оглавена от заместник генералният секретар по политическите въпроси на съюза Жан-Кристоф Белиар. „Развитието по приемането на Турция (в ЕС), финансовото сътрудничество, либерализирането на визите, митниците, както и борбата с тероризма, въпросите по миграцията и сигурността ще бъдат обсъдени“, се казва още в изявлението. Сподели:", "date": "2019.09.12", "title": "Турция и ЕС ще продължат с политическия диалог на среща в Брюксел"}
{"url": "https://pik.bg/-news571750.html", "text": "- Ти поиска ли от баща ми разрешение за брака ни? - Да, обадих му се по телефона. - И какво каза той? - Не знам кой се обажда, но съм съгласен. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571707.html", "text": "- Иване, сипи по едно! - Ама аз не съм Иван... - Не сменяй темата! Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571708.html", "text": "Строи се нов квартал. Пътят до него минава през гробището. Мъж се прибира след втора смяна, достатъчно подпийнал. Минава през гробищата и без да иска, пада в една яма. След половин час минава втори мъж, също подпийнал. Чува как от ямата се носят някакви стонове. Приближава се и поглежда вътре: - Кво, студено ли ти е? - Ддддддаааа! - А, защо си се откопал тогава? Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571709.html", "text": "При пластичния хирург: - А може ли да направите лице като на Лили Иванова? - Разбира се! Ето ви каталога, изберете си година. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571711.html", "text": "Би ли искал внезапно да се озовеш в бъдещето? - Да.- Ето, донесъл съм два литра ракия Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571717.html", "text": "- Докторе, вадите ли зъби без болка? - Невинаги. Наскоро едва не си навехнах ръката. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571710.html", "text": "Прибира се пиян мъж вкъщи, застава пред огледалото: - Ти ли идваш при жена ми, докато аз пия, а? - замахва с ръка и чупи огледалото. - А сега си взимай очилата и се разкарай!!! Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571716.html", "text": "За мъжа най-трудни са първите 40 години от детството. После става трудно за жена му Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571719.html", "text": "- Докторе, какво ще ме посъветвате? - Яжте риба, в нея има много фосфор! - Но аз искам да съм здрав, а не да светя по нощите! Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571718.html", "text": "Ревнив съпруг крещи на съпругата си: - Трябваше ли този проклет доктор да ти прегледа бюста, за да ти открие конюнктивит? Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571720.html", "text": "- Докторе, надявам се на благоприятен изход от операцията. - Не се вълнувайте, ако не е благоприятен, няма да разберете! Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571722.html", "text": "Доктор пита пациент: - Подобри ли се паметта ви? - Кой сте вие?! И какво ви интересува това? Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571723.html", "text": "- Докторе, мисля, че имам високо кръвно. - Кое ви кара да мислите така? - Ами комарите се пукат, като ме хапят. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571726.html", "text": "В аптека клиент пита тихо и срамежливо: - Извинете, да имате препарат срещу срамни въшки? - Да. Колко? - Не знам, не съм ги броил. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571725.html", "text": "- Докторе, след операцията ще мога ли да бъда баща? - Ще можете, но само духовен... Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571724.html", "text": "Пациент пита с надежда: - Докторе, ще живея ли? Докторът (учтиво): - Интересувате се дали има живот след смъртта? Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571735.html", "text": "При ветеринаря: - Докторе, конят ми понякога ходи нормално, а понякога куца - какво да го правя? - Хващаш го, когато ходи нормално, и го продаваш! Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571734.html", "text": "- Докторе, нещо не ми е наред със сърцето. - Ето такива болни като тебе обичам - сам си си поставил диагнозата! Следващият! Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571727.html", "text": "- Докторе, страхувам се, че умирам! - Глупости. Това е последното нещо, което ще направите. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571733.html", "text": "- Докторе, оглушавам! По цял ден кашлям, а не мога даже и собствената си кашлица да чуя! - Ето ти едни хапчета тогава. - Ще ми оправят ли слуха? - Не, но ще почнеш да кашляш по-силно. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571736.html", "text": "Докторът пита първокласник: - Някакви оплаквания от уши и нос? - Да, пречат ми, като си обличам пуловера. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571737.html", "text": "Доктор към пациента: - Имам за вас две новини, добра и лоша. - Кажи хубавата? - Ами тази болест сигурно ще я нарекат на твое име. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571758.html", "text": "Срещат се двама познати и си приказват за това-онова. Единият казва: - Аз, като видя нещо смешно и започвам да се смея до припадък, не мога да спра изобщо... Вторият пита: - Слушай бе, а как тогава се бръснеш? Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571762.html", "text": "- Затруднява ли ви въпросът? - пита професорът по трудово право. - Никак, господин професор - отговаря студентът. - Затруднява ме отговорът. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571764.html", "text": "Оптимистът отива до прозореца всяка сутрин и казва: \"Добро утро, Боже.\" Песимистът отива до прозореца и казва: \"Боже, пак е утро!\" Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571763.html", "text": "- Келнер, това кафе ли е или чай? - заяжда се клиент. - Не можете ли да определите по вкуса, господине? - Не, не мога. - Е, щом не ги различавате, тогава какво значение има? Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571760.html", "text": "Между приятелки: - Аз пък вече нямам кой знае какви претенции към мъжа, за който искам да се оженя. Важното е да е добър човек, културен, възпитан. Как мислиш, дали са останали още такива милионери? Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571759.html", "text": "На месаря му се ражда първо дете. Седи и той там, гледа, нали само веднъж му се ражда на човека първо дете. Излиза акушерките и му подава детето, за да го претегли. Слага го той на кантара и казва: - 3 и 600! Така ли да го оставя? Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571761.html", "text": "Двама английски джентълмени се изгубват в Сахара. Трети ден жажда и адски зной. По-младият джентълмен, внезапно оживен, пита спътника си: - Милтън, не бяхте ли споменали наскоро, че имате вода в коляното? Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571766.html", "text": "Двама англичани се запознават на прием. - Майлс, индустриалец, кокс и въглища - представя се единият. - Джоунс, директор на затвор - хляб и вода. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571765.html", "text": "- Скъпа, хайде да се разведем. Много те моля! Не мога повече да продължавам така. - А-а-а! Надявай се, ама няма да те огрее. Вдовица взе, вдовица и ще оставиш! Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571772.html", "text": "Когато се разболеете, не отивайте до аптеката. Просто си хапнете пилешка супа - пълна е с антибиотици. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news572568.html", "text": "- Мамо, може ли да нося сутиен? - Не! - Ама мамо, аз вече съм на 14! - Не, казах! - Моля те-е-е! - Абе, сине, ти от дума не разбираш ли? Сподели:", "date": "2019.09.12", "title": "ВИЦОВЕ"}
{"url": "https://pik.bg/-news572545.html", "text": "Дете показва на баща си бележник, пълен с двойки. - Сине, за такива оценки трябва да има голям бой. - Прав си тате! Ще ти покажа къщата на даскала. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news572547.html", "text": "Момченце казва на баща си: - Татко, хайде да играем на зоологическа градина. - Добре, а как се играе? - Аз ще бъда маймунката, а ти ще купуваш бананите. Сподели:", "date": "2019.09.12", "title": "ВИЦОВЕ"}
{"url": "https://pik.bg/-news571773.html", "text": "Бихте ли искали вашите деца да приличат на вас? - Не, за какво са ми идиоти в семейството! Сподели:", "date": "2019.09.12", "title": "ВИЦОВЕ"}
{"url": "https://pik.bg/-news572546.html", "text": "- Пешо, защо всяка сутрин закъсняваш за училище? - Ами, аз си идвам навреме, но на ъгъла има знак, на който пише: \"Училище, движете се бавно!\" Сподели:", "date": "2019.09.12", "title": "ВИЦОВЕ"}
{"url": "https://pik.bg/-news572569.html", "text": "Трима приятели си говорят. Единият казва: - Моята жена прочете \"Трите прасенца\" и ми роди 3 деца. Вторият: - Моята жена прочете \"Снежанка и седемте джуджета\" и ми роди седем деца. Третият: - Пооомощ! Жена ми чете \"Али Баба и четиридесетте разбойника\"! Сподели:", "date": "2019.09.12", "title": "ВИЦОВЕ"}
{"url": "https://pik.bg/-news572570.html", "text": "- Твоят баща е много лош. Заради него татко наби снощи мама. - Какво толкова е направил баща ми? - Ами целунал мама в градската градина и татко видял. Сподели:", "date": "2019.09.12", "title": "ВИЦОВЕ"}
{"url": "https://pik.bg/%D1%82%D0%B0%D1%80%D0%B8%D1%84%D0%B0%D1%82%D0%B0-%D0%BD%D0%B0-%D1%82%D0%BE%D0%BB-%D1%82%D0%B0%D0%BA%D1%81%D0%B8%D1%82%D0%B5-%D1%89%D0%B5-%D0%B1%D1%8A%D0%B4%D0%B5-%D0%BE%D0%BF%D1%80%D0%B5%D0%B4%D0%B5%D0%BB%D0%B5%D0%BD%D0%B0-%D0%BF%D1%80%D0%B5%D0%B4%D0%B8-%D0%BC%D0%B5%D1%81%D1%82%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-news869341.html", "text": "Тол таксите ще бъдат определени преди местните избори. Това обяви министърът на регионалното развитие Петя Аврамова, цитирана от БТВ. Предстои заседание на Консултативния съвет към министерството и след това ще бъде обявена тарифата, уточни още Аврамова. Правителството одобри над 420 млн. лева за изграждане на скоростния път Мездра – Ботевград и разплащането със строителите в рамките на тази сума ще става от приходите от толтаксите и винетките. Сподели:", "date": "2019.09.12", "title": "Тарифата на тол таксите ще бъде определена преди местните избори"}
{"url": "https://pik.bg/%D1%81%D1%8A%D1%80%D0%B1%D0%B8%D1%8F-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D0%B1%D1%80%D0%B0%D0%BA%D0%BE%D0%B2%D0%B5%D1%82%D0%B5-%D0%BD%D0%B0-%D0%BC%D0%B0%D0%BB%D0%BE%D0%BB%D0%B5%D1%82%D0%BD%D0%B8-news869276.html", "text": "През февруари тази година в Сърбия бе формирана Национална коалиция за премахване на детските бракове с цел прекратяване на тази практика, разпространена главно сред ромската общност. По данни на Републиканския статистически институт миналата година брак са сключили 204 малолетни момчета и 1215 момичета на възраст между 16 и 19 години. Проучване на УНИЦЕФ показва, че близо половината ромски момичета се омъжват, преди да навършат пълнолетие, а една пета от тях встъпват в брак на възраст под 15 години. Близо 40 процента от ромските момичета раждат дете между 15 и 18 години, а 4 процента стават майки, преди да навършат 15 години. Сърбия планира да забрани браковете на малолетни с изменения и допълнения към закона за семейството, съобщава в. \"Политика\", позовавайки се на източник от министерството на труда, заетостта, за ветераните и социалната политика. Сподели:", "date": "2019.09.12", "title": "Сърбия забранява браковете на малолетни"}
{"url": "https://pik.bg/%D0%B5%D1%81-%D1%81-%D0%BF%D1%80%D0%B8%D0%B7%D0%B8%D0%B2-%D0%BA%D1%8A%D0%BC-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B8-%D0%B8-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news869334.html", "text": "Върховният представител на Европейският съюз за политиката на сигурност и външните работи Федерика Могерини призова венецуелското правителство, начело с президента Николас Мадуро и опозиционните партии да преговарят и да разрешат продължаващата в страната криза, предава „Франс Прес”, цитирана от „Фокус”. Мадуро отмени планираните с опозицията преговори в отговор на новите санкции, наложени от страна на САЩ към правителството му, продъжавайки по този начин конфликта между правителството и самопровъзгласилият се за президент Хуан Гуайдо. Могерини заяви, че е била „окуражена“, когато властите и опозицията са започнали преговори, с медиаторството на Норвегия по-рано през годината, и призова двете страни да подновят диалога. „Разговорът винаги е по-добър от борбата. Надяваме се, че той ще може да продължи скоро - заяви тя. - Вярвам, че не е в ничии интереси да бъдат изостряни разделенията и икономическите проблеми на страната“. Могерини каза още, че всяка сделка ще трябва да включва \"демократичен резултат, с нови президентски избори, международни наблюдатели и право за всеки да участва в демократичното определение на бъдещето на страната\". Сподели:", "date": "2019.09.12", "title": "ЕС с призив към управляващи и опозиция във Венецуела"}
{"url": "https://pik.bg/%D1%88%D0%BE%D0%BA-%D0%BA%D0%B0%D1%81%D0%BA%D0%B0%D0%B4%D1%8C%D0%BE%D1%80-%D1%81%D0%B8-%D0%BF%D1%83%D1%81%D0%BD%D0%B0-%D0%BF%D0%BE%D1%80%D0%BD%D0%BE-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%83%D0%B1%D0%B8-%D0%B8-%D0%B7%D0%B0%D0%BA%D0%BE%D0%BF%D0%B0-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D1%81%D0%B8-news869128.html", "text": "През пролетта на 2019 г. роденият в Естония Кирил Белорусов жестоко се саморазправил с 34-годишната си приятелка Лорелайн Гарсия-Берто. Жестокото убийство станало в югозападната част на Лондон. Каскадьорът удушил приятелката си, след което закопал тялото й в двора на къщата. Както съобщава \"Мирър\", в съда станали ясни смразяващите обстоятелства около престъплението. 32-годишният мъж убил бившата си приятелка, но с това не се спрял. Той я засипал с пръст, след което си пуснал... порно. Белорусов изпратил съобщения на приятелите на Лорелайн от нейно име, за да отхвърли подозренията върху себе си. Той се опитал да подражава на жертвата - разказвал за шопинга в мола и показвал новите придобивки - няколко рокли, обувки, имитирал дори \"среща с нов интересен мъж\". Той подсилил \"ефекта\" на публикацията като отбелязал, че Лорелайн иска да пие кафе с него, на което ще го запознае с \"децата си\" - любимите си кучета. На 5 март жената не пристигнала на работа в пиар фирмата, което предизвикало притеснения у колегите й. Те се обадили в полицията. Скоро тялото било намерено, а заподозреният в убийство - арестуван. В съда обаче Кирил отрекъл да е извършил хладнокръвното престъпление. Сподели:", "date": "2019.09.12", "title": "ШОК! Каскадьор си пусна порно, след като уби и закопа приятелката си"}
{"url": "https://pik.bg/%D0%BF%D0%BE%D1%89%D1%83%D1%80%D1%8F%D0%BB%D0%BE-%D1%88%D0%B8%D0%BC%D0%BF%D0%B0%D0%BD%D0%B7%D0%B5-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D0%BA%D1%80%D0%B0%D0%BA-%D0%BF%D0%BE%D0%BB%D0%B8%D1%86%D0%B8%D1%8F-%D0%B8-%D0%B2%D0%B5%D1%82%D0%B5%D1%80%D0%B8%D0%BD%D0%B0%D1%80%D0%B8-%D0%B2-%D1%82%D0%B5%D0%BA%D1%81%D0%B0%D1%81-news869285.html", "text": "Щатските власти призоваха всеки, който има информация за шимпанзето да я предаде в полицията, но в никакъв случай да не се опитва да го спират сами, като дори в социалните мрежи има съвети какво трябва и какво не трябва да се прави, когато се срещне подивялото шимпанзе, информират американските агенции. Засега все още няма информация как и откъде е избягала маймуната. Никой от стопаните в Тексас, които имат разрешително да отглеждат маймуни в домашни условия, не е подавал сигнал, че домашният му любимец липсва. Издирването на маймуната-беглец продължава. Шимпанзе е вдигнало на крак полицейските и ветеринарни власти в щата Тексас, което броди на свобода от понеделник. Засега маймуната все още не може да бъде заловена, макар че множество граждани дотук са подали оплаквания, че животното постоянно тормози тях и домашните им любимци. Сподели:", "date": "2019.09.12", "title": "Пощуряло шимпанзе вдигна на крак полиция и ветеринари в Тексас"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%BA%D0%B0%D0%BD%D0%B0%D0%B4%D0%B0-%D1%80%D0%B0%D0%B7%D0%BF%D1%83%D1%81%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news869337.html", "text": "Канадският премиер Джъстин Трюдо обяви, че парламентът е разпуснат, съобщават „Франс Прес” и БТА, цитирани от Нова телевизия. По този начин Трюдо официално постави начало на предизборната кампания за парламентарните избори на 21 октомври. Премиерът се срещна с генерал-губернатора на Канада Жули Пайет и поиска от нея да разпусне парламента в съответствие с ролята й на представител на кралица Елизабет Втора. \"Срещнах се с нейно превъзходителство генерал-губернатора и по мое искане тя разпусна парламента\", заяви Трюдо. 47-годишният Трюдо започва кампанията с крехка преднина пред консерваторите, водени от Андрю Шиър. \"Канадците ще гласуват на 21 октомври. Направихме много през последните четири години, но истината е, че едва сега започваме\", каза Трюдо пред журналисти в Отава, отбелязва „Ройтерс”. Сподели:", "date": "2019.09.12", "title": "Премиерът на Канада разпусна парламента"}
{"url": "https://pik.bg/%D1%84%D1%80%D0%B5%D0%BD%D1%81%D0%BA%D0%B8-%D1%81%D1%8A%D0%B4-%D1%80%D0%B5%D1%88%D0%B8-%D0%B8%D0%BD%D1%84%D0%B0%D1%80%D0%BA%D1%82-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D0%B5%D0%BA%D1%81-%D0%B2-%D0%BA%D0%BE%D0%BC%D0%B0%D0%BD%D0%B4%D0%B8%D1%80%D0%BE%D0%B2%D0%BA%D0%B0-%D0%B5--news869335.html", "text": "Френска компания беше подведена под отговорност за смъртта на свой служител, починал от инфаркт, докато правел секс с непозната по време на командировка, съобщава „Би Би Си”, цитирана от БТВ. Парижкият апелативен съд излезе с решение, според което смъртта на въпросния служител е трудова злополука и семейството му има право на обезщетение. От компанията възразили на решението на съда с аргумента, че в момента на смъртта си мъжът не е изпълнявал професионални задължения. Според френското законодателство обаче работодателят е отговорен за всеки инцидент, възникнал по време на командировка. Мъжът на име Хавиер Х. работел като инженер в компания за железопътни услуги, със седалище близо до Париж. Той умира в хотел по време на пътуване до Централна Франция през 2013 г. Работодателите му определят постъпката му като „извънбрачна връзка с напълно непознат”. Застрахователите обаче не се съгласяват с позицията на фирмата и настояват, че сексуалната активност е нормално нещо, като например къпането или храненето. В своето решение Парижният апелативен съд потвърди това становище. Служителят в командировка има право на социална защита „през цялото време на неговата задача” и независимо от обстоятелствата, се казва в съобщението. Сподели:", "date": "2019.09.12", "title": "Френски съд реши: Инфаркт по време на секс в командировка е ...."}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D0%B7%D0%B0%D1%8F%D0%B2%D0%B8-%D1%87%D0%B5-%D0%BC%D0%BD%D0%BE%D0%B3%D0%BE-%D1%86%D0%B5%D0%BD%D0%B8-%D0%B4%D1%80%D1%83%D0%B6%D0%B1%D0%B0%D1%82%D0%B0-%D1%81%D0%B8-%D1%81-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-news869372.html", "text": "Премиерът на Израел Бенямин Нетаняху заяви, че много цени личното общуване с руския президент Владимир Путин. Той каза това в интервю за РБК. Нетаняху коментира, че в отношенията между Израел и Сирия е можело да възникнат сериозни разногласия, но това е било избегнато благодарение на тясното сътрудничество с Путин. „Координацията в тази ситуация стана възможна само защото аз и президентът Путин се уважаваме много”, подчерта Нетаняху. По думите му, в основата на дружбата между него и Путин стои взаимното уважение. Премиерът на Израел отбелязва още, че двамата с президента на Русия винаги разговарят открито, с уважение и като равни. Сподели:", "date": "2019.09.12", "title": "Премиерът на Израел заяви, че много цени дружбата си с Владимир Путин"}
{"url": "https://pik.bg/%D1%83%D1%87%D0%B5%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%BE%D1%8F-%D0%BD%D0%B0%D0%BF%D0%B8%D1%82%D0%BA%D0%B0-%D0%BF%D0%BE%D0%BC%D0%B0%D0%B3%D0%B0-%D0%B7%D0%B0-%D0%B7%D0%B0%D0%B1%D0%B0%D0%B2%D1%8F%D0%BD%D0%B5-%D0%BD%D0%B0-%D1%80%D0%B0%D0%B7%D0%B2%D0%B8%D1%82%D0%B8%D0%B5%D1%82%D0%BE-%D0%BD%D0%B0-%D1%80%D0%B0%D0%BA-%D0%BD%D0%B0-%D1%87%D0%B5%D1%80%D0%B2%D0%B0%D1%82%D0%B0-news869351.html", "text": "Австралийски учени са установили, че кафето забавя развитието на рака на червата, съобщава Medicalxpress, цитирани от РЕН ТВ. Това е било потвърдено при 35 процента от изследваните случаи. Допълва се, че повечето от изследваните пцзиенти пушели много и се хранили обилно, което било основна предпоставка за заболяването им. Също така експертите съветват при такива проблеми да се яде по-малко месо – не повече от сто грама дневно. Най-полезното ястие пък са пшеничените трици. Специалистите препоръчват още и да се залага в менюто и на млечни продукти и на мазна риба. Сподели:", "date": "2019.09.12", "title": "Учени разкриха коя напитка помага за забавяне на развитието на рак на червата"}
{"url": "https://pik.bg/%D1%84%D1%80%D0%B5%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D0%B5-%D0%B8%D0%B7%D0%B2%D1%8A%D1%80%D1%88%D0%B8%D0%BB-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%82%D0%B5%D0%BB%D0%B5%D0%BD-%D0%BF%D0%BE%D0%BB%D0%B5%D1%82-%D0%BA%D1%80%D0%B0%D0%B9-%D0%B3%D1%80%D0%B0%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D1%80%D1%83%D1%81%D0%B8%D1%8F-news869342.html", "text": "Самолет на радиоелектронното разузнаване на Военновъздушните сили на Франция е извършил многочасов полет край руската граница в региона Балтика, съобщава „Интерфакс”. Според данните, френските разузнавачи са извършили серия от прелитания в района на границата в Калининградска област, както и в Псковска и Ленинградска области. Разяснява се, че разузнавателният самолет на Военновъздушните сили на Франция е обикалял в района на границата на Русия около шест часа. Допълва се, че полет на френските военновъздушни сили от такъв тип се извършва за първи път от доста време насам. Сподели:", "date": "2019.09.12", "title": "Френски военен самолет е извършил разузнавателен полет край границите на Русия"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B1%D0%B5%D1%89%D0%B0-%D0%B4%D0%B0-%D1%80%D0%B5%D1%88%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B0-%D1%81-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B8%D1%82%D0%B5-%D1%86%D0%B8%D0%B3%D0%B0%D1%80%D0%B8-%D0%B2-%D1%81%D0%B0%D1%89-news869343.html", "text": "Американският президент Доналд Тръмп обеща да реши проблема, който в последно време създават в страната електронните цигари, съобщава CNN. По думите на американския лидер, администрацията ще предложи няколко „много строги” препоръки, свързани с разпространението на електронните устройства. „Хора умират от електронни цигари, така че ние много внимателно следим този проблем”, каза Тръмп. Той подчерта, че за кратко време продажбите на електронни цигари са се превърнали в огромен бизнес, но тази продажба трябва да се регулира. Само в рамките на последните месеци трима американци починаха заради употреба на електронни цигари. Сподели:", "date": "2019.09.12", "title": "Доналд Тръмп обеща да реши проблема с електронните цигари в САЩ"}
{"url": "https://pik.bg/%D0%B2-%D1%81%D0%BF%D0%B5%D1%86%D1%81%D1%8A%D0%B4%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B5%D0%BB%D0%BE%D1%82%D0%BE-%E2%80%9E%D1%81%D0%B0%D1%80%D0%B0%D1%84%D0%BE%D0%B2%D0%BE%E2%80%9C-news869377.html", "text": "Специализираният съд ще заседава по делото за атентата на летище „Сарафово“, съобщава „Дарик”. Подсъдими по него са Мелиад Фарах и Хасан Ел Хадж Хасан. Двамата обвиняеми са обявени за международно издирване в ШИС по канала на Интерпол с червена бюлетина. Делото започна по същество в началото на 2018 г. Преди това то не успяваше да тръгне на няколко пъти. Първото заседание по него беше насрочено още през септември 2016 г., а през юли 2016 г. обвинителният акт за терористичния атентат бе внесен в Специализирания съд. Материалите по делото бяха 80 тома, свидетелите са не по-малко от 170, има 100 експертизи. На 18 юли 2012 година автобус с израелски туристи, които току що бяха кацнали на летище \"Сарафово\" в Бургас, стана мишена на терористична атака. При кървавата баня загинаха петима израелски граждани, шофьорът на автобуса, български гражданин, и извършителят на атентата. При инцидента бяха ранени над 30 души. Сподели:", "date": "2019.09.12", "title": "В Спецсъда продължава делото „Сарафово“"}
{"url": "https://pik.bg/%D0%BF%D0%BE-%D0%B6%D0%B8%D1%86%D0%B0%D1%82%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%B8-%D0%B8%D1%80%D0%B0%D0%BD-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%BD%D0%B0-%D1%82%D0%B5%D1%85%D0%B5%D1%80%D0%B0%D0%BD-news869344.html", "text": "Президентът на Иран Хасан Рухани е заявил в телефонен разговор с френския си колега Еманюел Макрон, че ако европейските страни изпълняват условията по ядрената сделка, Техеран е готов да се върне към своите ангажименти в рамките на Съвместния всеобхватен план за действие, съобщават световните агенции, цитирани от RT. „Третият етап на Иран за съкращаването на ангажиментите на страната в рамките на ядрената сделка преминава под надзора на МАГАТЕ, като той е обратим”, се посочва в изявление на сайта на иранския лидер. Освен това, Хасан Рухани е заявил на заседание на правителството на страната, че Техеран ще продължава и в бъдеще да съкращава ангажиментите си по ядрената сделка при необходимост. Сподели:", "date": "2019.09.12", "title": "По жицата: Президентите на Франция и Иран обсъдиха ядрената програма на Техеран"}
{"url": "https://pik.bg/%D1%88%D0%B2%D0%B5%D0%B9%D1%86%D0%B0%D1%80%D1%81%D0%BA%D0%B8%D1%82%D0%B5-%D0%B1%D0%B0%D1%89%D0%B8-%D1%89%D0%B5-%D0%BF%D0%BE%D0%BB%D1%83%D1%87%D0%B0%D0%B2%D0%B0%D1%82-%D0%B4%D0%B2%D1%83%D1%81%D0%B5%D0%B4%D0%BC%D0%B8%D1%87%D0%B5%D0%BD-%D0%BE%D1%82%D0%BF%D1%83%D1%81%D0%BA-%D1%81%D0%BB%D0%B5%D0%B4-%D1%80%D0%B0%D0%B6%D0%B4%D0%B0%D0%BD%D0%B5-%D0%BD%D0%B0-%D0%B4%D0%B5%D1%82%D0%B5%D1%82%D0%BE-%D0%B8%D0%BC-news869345.html", "text": "Швейцарските бащи ще получават двуседмичен отпуск, след като се роди детето им, съобщава телевизионният канал RTS. Това решение е било взето от Националния съвет на Федералното събрание на страната. През 14-те дни новите татковци ще имат възможност да помагат на съпругите си в грижите за новороденото. Посочва се, че отпускът след раждането на бебе е предвиден в голяма част от страните-членки на ЕС. Разликата е единствено в продължителността на този отпуск. В Швейцария за новия законопроект са гласували 129 души, не са го подкрепили 62-ма, като един от тях се е въздържал. За финансирането на нововъведението ще са необходими около 230 млн. швейцарски франка годишно. Сподели:", "date": "2019.09.12", "title": "Швейцарските бащи ще получават двуседмичен отпуск след раждане на детето им"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D1%81%D0%B0-%D0%B7%D0%B0%D1%80%D0%B0%D0%B1%D0%BE%D1%82%D0%B8%D0%BB%D0%B8-%D1%84%D1%83%D1%82%D0%B1%D0%BE%D0%BB%D0%BD%D0%B8%D1%82%D0%B5-%D0%B0%D0%B3%D0%B5%D0%BD%D1%82%D0%B8-%D0%BF%D1%80%D0%B5%D0%B7-%D0%BF%D0%BE%D1%81%D0%BB%D0%B5%D0%B4%D0%BD%D0%BE%D1%82%D0%BE-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%BE%D1%82%D0%BE-%D0%BB%D1%8F%D1%82%D0%BE-news869376.html", "text": "Футболните агенти са заработили от трансфери на свои клиенти през лятото на 2019 година над 500 млн. долара, съобщава Calciomercato.com, позовавайки се на данни от Fifa Tms. Според информацията, през трансферното футболно лято са били направени 8 764 трансфера на стойност не по-малко от 1 млн. долара. По тези трансфери агентите са си заработили 529 300 долара. 76 процента от разходите са били напарвени от клубове от петте водещи европейски първенства – Англия, Испания, Италия, Германия и Франция. За аналогичния период през 2018 година агентите са заработили 37,12 млн. долара по-малко – 492,18 млн. Сподели:", "date": "2019.09.12", "title": "Ето колко са заработили футболните агенти през последното трансферното лято"}
{"url": "https://pik.bg/%D0%BF%D0%BE-30-%D0%BE%D0%B1%D0%B3%D0%BE%D1%80%D0%B5%D0%BD%D0%B8-%D0%BD%D0%B0-%D0%BC%D0%B5%D1%81%D0%B5%D1%86-%D0%BE%D1%82-%D0%B4%D0%B6%D0%B8%D0%B1%D1%80%D0%B8-%D0%B8-%D0%B3%D1%80%D1%8A%D0%BC%D0%BD%D0%B0%D0%BB%D0%B8-%D0%B1%D1%83%D1%80%D0%BA%D0%B0%D0%BD%D0%B8-%D1%81%D1%8A%D1%81-%D0%B7%D0%B8%D0%BC%D0%BD%D0%B8%D0%BD%D0%B0-news869409.html", "text": "\"Оказва се, че само в Клиниката по изгаряния и пластична хирургия на „Пирогов“ за последните два месеца са лекувани тежки изгаряния от кипнало джибри за ракия. Други 15 пациенти са от групата на т. нар. „компотаджии“, но те са се изгорили и наранили най-вече от пръснали буркани с лютеница“, каза пред \"Монитор“ завеждащият клиниката доц. Мая Аргирова. Като най-опасни тя посочи травмите от изгаряния – общо 50% от всички постъпили в \"Пирогов“. От тях 30 на сто са от газ. През есента не малко хора ползват газови горелки за печене на чушки, патладжани и друга зимнина. Други пък палят синорите и стърнищата с тях без да гледат накъде духа вятърът и стават жертва на пламъка, поясни лекарката и уточни, че бумът обикновено е през месеците юли и август, когато хората си чистят нивите си. Доц. Аргирова обясни, че изгарянията от огъня на газова бутилка винаги са тежки, тъй като пламъкът обхваща голяма част от тялото. В резултат раните са обширни и дълбоки. Реанимацията на клиниката е пълна с пострадали при такива инциденти. 80% от всички случаи са на пациенти, обгорели от газови бутилки. Лекарите прогнозират, че до края на ноември, когато приключва варенето на ракията, броят на поразените от казаните ще пълнят не само клиниките и отделениято по изгаряния, но и токсикологиите. Доц. Мая Аргирова прогнозира, че инцидентите от кипнали джибри и лютеница и гръмнали компоти със зимнина тепърва ще се увеличават. Лекарската практика сочи, че от инцидентите при приготвяне на зимнина най-тежки са тези от доматени пюрета, защото раните дори да са на малък периметър са дълбоки. Средно около 30 души преминават през спешните отделения на месец с изгаряния и травми след печене на чушки с горелки и изгърмели буркани със зимнина. Сподели:", "date": "2019.09.12", "title": "По 30 обгорени на месец от джибри и гръмнали буркани със зимнина"}
{"url": "https://pik.bg/%D0%B2%D0%B8%D0%B4%D0%B5%D0%BE-%D1%81-%D0%BA%D1%80%D0%B0%D1%81%D0%BE%D1%82%D0%B0%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%80%D0%B0%D0%B7%D0%B2%D1%8A%D0%BB%D0%BD%D1%83%D0%B2%D0%B0-%D0%B7%D1%80%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-bbc-news869452.html", "text": "През последните години Владислав Терзийски създава внушителни и неповторими кадри, изобразяващи „неуловими“ моменти от планините на България. Въпреки честия интерес, който предизвиква към себе си и към работата си, с години той стои далеч от медийно внимание и близо 8 месеца от годината прекарва сред природата. Преди близо три години негова фотография предизвиква истински фурор във Фейсбук – публикацията има близо 9 хиляди споделяния, над 36 хиляди харесвания и почти 600 коментара. Талантливият фотограф е изключително взискателен към съдържанието, което споделя. Тази година, за Националния празник на България - 3-ти март, Владислав планира да публикува клип, чиито кадри е събирал почти четири години, снимайки из планините. Поради непредвидени обстоятелства той успява да го покаже няколко дни по-късно и реакциите не закъсняват – зрителите са във  възторг и видеото се споделя от десетки в рамките на минута. Tака го забелязва и бранд мениджърът на „Пиринско“, която го показва на своя екип. Вдъхновени от коментарите на хората под видеото на Владислав, те решават единодушно да помогнат то да излезе извън социалните мрежи, дори извън границите на България. Това решение е продиктувано и от факта, че най-успешният български бранд за бира винаги е бил неразривно свързан с природата и с планината. Избират една от най-авторитетните и престижни телевизии BBC да излъчи кадрите, изобразяващи величествените планини и неповторими гледки от България и по този начин се превръщат в първата наша компания, която  подкрепя и  популяризира в световен мащаб красотата на българската природа. Видеото, дело на Владислав Терзийски бе излъчено на 10.09 в  ефира на най-гледаната световна телевизия.  Вие можете да го видите тук:  https://www.facebook.com/story.php?story_fbid=2653377784695111&id=511491018883809 Сподели:", "date": "2019.09.12", "title": "Видео с красотата на България развълнува зрителите на BBC"}
{"url": "https://pik.bg/%D0%B4%D0%BE%D0%B6%D0%B8%D0%B2%D0%BE%D1%82%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-%D0%BB%D0%B8%D0%B4%D0%B5%D1%80%D0%B0-%D0%BD%D0%B0-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D1%81%D0%BA%D0%B8-%D0%B1%D1%80%D0%B0%D1%82%D1%8F-%D0%B2-%D0%B5%D0%B3%D0%B8%D0%BF%D0%B5%D1%82-news869279.html", "text": "Египетски съд осъди 11 ислямисти, включително и лидера на забранената партия \"Мюсюлмански братя\" Мохамед Бадие, на доживотен затвор по обвинения в шпионаж в полза на радикалната палестинска групировка \"Хамас\", предаде ДПА, цитирана от БНР. Наказателният съд в Кайро осъди други трима обвиняеми по същото дело на 10 г., и други двама - на седем. Съдът отмени обвиненията срещу бившия египетски президент Мохамед Морси по същото дело поради неговата смърт. Морси, който стана първият демократично избран лидер на страната през 2012 г., а после бе свален с военен преврат година по-късно, почина на 17 юни, след като припадна по време на заседание на съда в Кайро. Сподели:", "date": "2019.09.12", "title": "Доживотна присъда за лидера на \"Мюсюлмански братя\" в Египет"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%82%D1%83%D0%BD%D0%B5%D0%BB-%E2%80%9E%D1%82%D1%80%D0%B0%D1%8F%D0%BD%D0%BE%D0%B2%D0%B8-%D0%B2%D1%80%D0%B0%D1%82%D0%B0%E2%80%9C-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-news869379.html", "text": "Движението в активната лента на тунел „Траянови врата“ на автомагистрала „Тракия“ в посока Бургас ще бъде ограничено от 10:00 часа до 15:00 часа днес, съобщиха от Агенция \"Пътна инфраструктура\", цитирани от „Дарик”. Ще се извършва ремонт на противопожарната система и светофарната уредба. Трафикът ще се осъществява в изпреварващата лента. Необходимо е шофьорите да карат внимателно и със съобразена скорост, като спазват стриктно поставената пътна сигнализация, препоръчват от агенцията. Сподели:", "date": "2019.09.12", "title": "ВАЖНО: Ограничават движението в тунел „Траянови врата“ на магистрала „Тракия“"}
{"url": "https://pik.bg/%D0%BF%D0%BE%D0%BA%D0%B0%D0%B7%D0%BD%D0%BE-%D0%B1%D1%87%D0%BA-%D1%81-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D1%8F-%D0%B7%D0%B0-%D1%81%D0%BF%D0%B0%D1%81%D1%8F%D0%B2%D0%B0%D0%BD%D0%B5-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D1%81%D0%BB%D0%B5%D0%B4-%D0%B1%D0%B5%D0%B4%D1%81%D1%82%D0%B2%D0%B8%D1%8F-news869381.html", "text": "От 10:30 часа днес в района на Националния учебен и логистичен център на БЧК (НУЛЦ) и полигона на ГД „Пожарна безопасност и защита на населението“ в село Лозен, екипи за действия при бедствия и кризи на Българския Червен кръст и на Единната спасителна система на България (ЕСС) ще демонстрират реакция при едновременно възникнали инциденти на различни локации след мащабно бедствие и спасяване на множество пострадали, съобщиха от БЧК, цитирани от „Дарик”. Национално учение за близо 160 души от доброволните екипи на БЧК за действие при бедствия и кризи (ДЕРБАК) се провежда от 10 до 14 септември 2019 г. в района на НУЛЦ на БЧК, полигона на ГД „ПБЗН“, с Лозен и яз. Панчарево. Целта е да бъде тествана и надградена способността им за работа на терен при нарастващо напрежение и да се подобри координацията и процедурите, използвани в рамките на ЕС при бедствие от голям мащаб. ДЕРБАК на БЧК преминават ежегодно тренировъчни учения с цел повишаване на капацитета и готовността за незабавна и адекватна реакция по оказване на помощ на пострадали в бедствена или кризисна ситуация. Усъвършенства се взаимодействието както между различните екипи на БЧК, така и с другите отговорни институции. Демонстрацията ще бъде наблюдавана от председателя и генералния директор на БЧК акад. Христо Григоров и проф. д-р Красимир Гигов, столичния кмет Йорданка Фандъкова, директора на ГД „ПБЗН“ гл. комисар Николай Николов, зам.-министъра на младежта и спорта доц. Стоян Андонов, от командира на Сухопътни войски ген. м-р Михаил Попов, директора на НС 112 инж. Цветомир Цеков, от полк. Орлин Николов, Център на НАТО по бедствия, кметовете на район Панчарево и Лозен и други. Сподели:", "date": "2019.09.12", "title": "ПОКАЗНО: БЧК с демонстрация за спасяване на пострадали след бедствия"}
{"url": "https://pik.bg/%D0%BE%D1%82%D0%B7%D0%B2%D1%83%D0%BA-%D0%BF%D1%80%D0%BE%D1%84-%D1%81%D1%82%D0%B0%D0%BD%D0%B8%D0%BB%D0%BE%D0%B2-%D1%80%D0%B5%D1%88%D0%B5%D1%82%D0%BD%D0%B8%D0%BA%D0%BE%D0%B2-%D0%B5-%D0%BC%D0%BE%D0%B9-%D0%BF%D1%80%D0%B8%D1%8F%D1%82%D0%B5%D0%BB-%D0%BE%D1%82-%D0%B0%D1%81%D0%BF%D0%B8%D1%80%D0%B0%D0%BD%D1%82%D1%83%D1%80%D0%B0%D1%82%D0%B0-news869445.html", "text": "Вчера главният прокурор каза в парламента, че има достатъчно доказателство за руска намеса, но това било следствена тайна. Доколкото аз разбрах от сложното му изложение, основното е, че Николай Малинов е получавал от Константин Малофеев някакви пари за някакво руско внимание. Борисов води една балансирана политика като тази на Борис III. България винаги е имала две лица - на  Изток и на Запад. Премиерът винаги се е пазил да говори за Русия. Това заяви по БНТ проф. Станислав Станилов от \"Атака\" по повод шпионския скандал у нас. \"Руската държава и власт не може да се обвиняват в нещо. Малофеев искал да купи ТВ7 - това не се знае отсега. Той един от най-богатите хора в Русия. Това си е търговия с влияние. Олигарх е. Геополитическата ориентация на страната се променя само по волята на народа, това го пише в Конституцията. Народът избира едни народни представители и те изпълняват волята му, така се сменя геополитическа ориентация\", каза още депутатът от \"Атака\". \"Решетников е мой приятел от аспирантурата. Познавам го от 1973 година, знам цялото му семейство. Спал съм у тях. Леонид  Решетников е най-голямият българофил в Русия, той твърди, че страната ни е неговото второ отечество. Когато бе генерал в КГБ, той беше шеф на аналитичния отдел, а не на разузнавателния. Той е пенсиониран генерал. Идва у нас да се лекува. Ходи по санатариуми\", категоричен е Станилов за откривателя на Румен Радев в политиката. По думите му Решетников е в един фонд и поради това се среща с политици. \"Очаквам и мен да ме повикат и да ме разпитват. Не е нужно да си свалям имунитета като народен представител, но ще им кажа това, което казвам и тук\", заяви още той. Станилов заяви, че Валери Симеонов е оранизирал разпадането на коалиционното им партньорство в Парламента. \"Той е търговец, управлява партията си както се управлява фирма\", заяви още той. Сподели:", "date": "2019.09.12", "title": "ОТЗВУК: Проф. Станилов: Решетников е мой приятел от аспирантурата"}
{"url": "https://pik.bg/%D1%81%D0%B8%D0%BB%D0%BD%D0%B0-%D0%B2%D1%8F%D1%80%D0%B0-%D0%BF%D0%BE%D0%B1%D0%B5%D1%81%D0%BD%D0%B5%D0%BB%D0%B8-%D1%84%D0%B0%D0%BD%D0%B0%D1%82%D0%B8%D1%86%D0%B8-%D1%83%D0%B1%D0%B8%D0%BB%D0%B8-%D0%BF%D0%BE-%D1%83%D0%B6%D0%B0%D1%81%D0%B5%D0%BD-%D0%BD%D0%B0%D1%87%D0%B8%D0%BD-%D1%82%D0%BE%D0%B7%D0%B8-%D1%81%D0%B2%D0%B5%D1%82%D0%B5%D1%86-%D0%BA%D0%BE%D0%B9%D1%82%D0%BE-%D0%BF%D1%80%D0%BE%D0%BF%D0%BE%D0%B2%D1%8F%D0%B4%D0%B2%D0%B0%D0%BB-%D0%BD%D0%B5%D1%83%D0%BC%D0%BE%D1%80%D0%BD%D0%BE-news869388.html", "text": "- той живял в третия и началото на четвъртия век. Бил епископ в Италия. При царуването на император Диоклетиан започнало силно гонение срещу Божията църква. Автоном си спомнил думите на Господа Иисуса Христа: „Когато ви гонят от един град, бягайте в друг” (Мат. 10:23). Ръководен от тия думи, той напуснал Италия и дошъл във Витиния, малоазийска област. В градеца Сореос, разположен до Никомидийския залив, бил приет в дома на известния в областта страннолюбец Корнилий. Радостта на Корнилий била голяма, че в дома му гостува един светител. Автоном започнал да просвещава езичниците със светлината на евангелската истина. Обърнал мнозина от тях към Христа Господа. Мисионерската му дейност протичала така успешно, че станало нужда от по-широко помещение за молитвено събрание на новообърнатите. Домът на Корнилий се оказал вече малък да побере голямото множество вярващи. Явила се нужда от просторен храм. И новата християнска община в Сореос си построила храм в чест на св. архистратиг Михаил. Като уредил Сореоската църква с необходимия брой свещеници, епископ Автоном ръкоположил Корнилий за дякон в нея. След това се отдалечил в Исаврия и Ликаония, където насаждал със същия успех Христовото учение. Оттук се върнал пак в Сореос и ръкоположил Корнилий за свещеник, посветил го нашироко в християнските истини и в правилата на църковното служение, и подпомогнат най-вече от него, продължил да наставлява и ръководи цялото сореоско паство. По това време император Диоклетиан пристигнал в Никомидия. С неговото идване гонението срещу Църквата се разразило и тук с голяма сила. Фанатици езичници тръгнали да търсят Автоном, известен нашироко като най-голям деец при разпространяване на християнското учение. Епископът си спомнил наново думите на Спасителя – „когато ви гонят от един град, бягайте в друг” - и решил пак да запази себе си за благото на Църквата. Отпътувал тайно за град Клавдиопол, разположен на брега на Черно море. Тук той прекарал до времето, когато опасността за сореоското паство преминала. След това се върнал отново във Витиния и поставил Корнилий за епископ на Сореоската църква. Като устроил по тоя начин напълно тази църква, той тръгнал на мисионерска проповед из разни други малоазийски области. Недалеч от град Сореос се намирало селото Лимна. Автоном обърнал към Христа Бога много от езическите жители на това село. Един ден останалите езичници на село Лимна извършвали тържество в капището на езически идол. Новопокръстените християни, като узнали за това, навлезли масово в капището, разрушили идола, разсипали жертвите и съборили до основи самото капище. Разгневените езичници се сговорили да отмъстят на християните. Те узнали тайно деня, в който епископ Автоном ще служи в храма „Св. архистратиг Михаил” в Сореос. Решили да предприемат внезапно нападение срещу богомолците. През време на светата Литургия те нахлули с оръжия в храма, прогонили молещите се, влезли в светия олтар, убили епископа и затрупали тялото му с камъни. Това станало около 313 г. Една благочестива дякониса, на име Мария, вдигнала останките на светителя Автоном и ги погребала на удобно за молитвени срещи място. Няколко години по-късно, когато Църквата Божия била вече напълно възтържествувала над езичеството, един военен построил храм на мястото на блажената кончина на свещеномъченик Автоном. През времето на строежа този мъж намерил неговите свети мощи, които се оказали нетленни. Много болни, които пристъпвали с вяра към тия свети, чудотворни мощи, получавали изцеление. Сподели:", "date": "2019.09.12", "title": "СИЛНА ВЯРА: Побеснели фанатици убили по ужасен начин този светец, който проповядвал неуморно християнството"}
{"url": "https://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82%D1%87%D0%B5%D1%82%D0%B5-%D0%BF%D1%80%D0%B5%D0%B4-%D0%B9%D0%BE%D1%85%D0%B0%D0%BD%D0%BD%D0%B0-%D0%BC%D0%B8%D0%BA%D0%BB-%D0%BB%D0%B0%D0%B9%D1%82%D0%BD%D0%B5%D1%80-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%B4%D1%8A%D1%80%D0%B6%D0%B0%D0%B2%D0%B0-%D1%81-%D0%BD%D1%83%D0%BB%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2%D0%B8%D0%B4%D0%B5%D0%BE-news869450.html", "text": "\"С Йоханна сме от много години приятели, от времето, когато беше вътрешен министър. Била е на нашата граница, която е външна граница на ЕС. България е държава, която има нула мигранти, благодарение на всички мерки, които сме взели. И тя беше на границата, за да го води с очите си. Спазвайки всички европейски правила\", каза днес премиерът Бойко Борисов, който се срещна с министър-председателя на провинция Долна Австрия Йоханна Микл-Лайтнер. \" В България има много австрийски инвеститори , огромен стокооборот и голямо приятелство със Себастиан Курц\", отбеляза още Борисов. \"Не си представям по-добри приятелски отношения между Австрия и България. Имаме много идеи. Разбира се, Австрия има много по-мощна икономика\", отбеляза премиерът и допълни, че имаме прекрасни еврокомисари. \"Свързват ни и регионалните проекти, проектите за присъединяване. Имаме рядък шанс - това, което толерира ЕС, да изпълняваме по общи проекти - и в дигиталната икономика, инфраструктурата, образователната, културната, археологията \", каза още Борисов. \" Трябва да стана на 100 години, за да свърша цялата тази работа\" , пошегува си Йоханна МиклЛайтнер.. \"Ти поне си млада\", отговори българският премиер. Сподели:", "date": "2019.09.12", "title": "Борисов отчете пред Йоханна Микл-Лайтнер: България е държава с нула мигранти (ВИДЕО)"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BE%D0%B3%D1%80%D0%BE%D0%BC%D0%B5%D0%BD-%D1%88%D0%BE%D0%BA-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%B2-%D0%BA%D0%B8%D1%82%D0%B0%D0%B9-news869436.html", "text": "Националният отбор на САЩ допусна изненадваща загуба на Световното първенство по баскетбол още на четвъртфиналите, след като бе победен от тима на Франция. 89:79 за \"петлите\" в изключително атрактивен мач в Китай. Американците са водени на турнира от легендарния наставник Грег Попович. Огромна част от супер звездите в НБА обаче по една или друга причина отказаха да играят за САЩ на форума. Така в заключителните минути на срещата може да се спори кой тим бе по-звезден. Двубоят се реши в последните минути, когато на игрището за Франция заедно бяха центърът Гобер от Юта Джаз, който раздаде солиден брой чадъри, опитното крило с редица сезони в НБА - Батум, който сега се изявява за Шарлът на клубно ниво, младият Нтиликина от Ню Йорк Никс, може би най-силният играч на Орландо - стрелящият гард Фурние и гардът Де Коло, който дълги сезони беше сред лидерите на ЦСКА Москва, а наскоро подсили Фенербахче. По този начин много солидният тим на Франция (разполагащ и с не лоши резерви) се класира за полуфиналите на Световното първенство, където ще спори с Аржентина. В другия полуфинал ще се изявяват Испания и Австралия. САЩ от своя страна ще играе днес със Сърбия в мач за определяне на местата от пето до осмо. Американците и сърбите се очакваше по предварителни прогнози да достигнат до финала на състезанието и да влязат в среща за титлата. Сърбия отстъпи на 1/4-финалите на състава на Аржентина, който е пълен с асове от испанското клубно първенство плюс легендата Скола. Така топ фаворитите, сред които дори звездният тим на САЩ не са в полуфиналите на Световното в Китай, но е любопитно до каква степен развитието на турнира може да се отчете като огромна сензация или някакъв спортен шок. Сподели:", "date": "2019.09.12", "title": "ГОРЕЩА ТЕМА: Огромен шок на световното в Китай?"}
{"url": "https://pik.bg/%D0%BF%D1%8A%D0%BB%D0%BD%D0%B0-%D0%B8%D0%B4%D0%B8%D0%BE%D1%82%D0%B8%D1%8F-%D0%B6%D0%B5%D0%BD%D0%B0-%D1%88%D0%BF%D0%BE%D1%80%D0%B8-%D1%81-%D0%B1%D1%8F%D1%81%D0%BD%D0%B0-%D1%81%D0%BA%D0%BE%D1%80%D0%BE%D1%81%D1%82-%D0%B2-%D0%BD%D0%B0%D1%81%D1%80%D0%B5%D1%89%D0%BD%D0%BE%D1%82%D0%BE-%D0%BF%D0%BE-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0%D1%82%D0%B0-%D0%BA%D1%80%D0%B0%D0%B9-%D0%B2%D0%B0%D1%80%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news869401.html", "text": "Видео, публикувано във Фейсбук показва как автомобил хвърчи с бясна скорост в насрещното по магистрала \"Хемус\" край Варна. \"На магистрала \"Хемус\" преди Варна леко в нарушение със 110 км/ч. Беше жена и говореше по телефона. От Варна е\", е написал в коментарите си авторът на клипа, заснет вчера. Заснетият и публикуван клип предизвика лавина от гневни коментари и призиви към полицията да издири и глоби нарушителката. Сподели:", "date": "2019.09.12", "title": "ПЪЛНА ИДИОТИЯ: Жена шпори с бясна скорост в насрещното по магистралата край Варна (СНИМКА)"}
{"url": "https://pik.bg/%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B0%D1%81%D1%84%D0%B0%D0%BB%D1%82%D1%8A%D1%82-%D0%BD%D0%B5-%D1%81%D0%B5-%D1%8F%D0%B4%D0%B5-%D0%BD%D0%BE-%D1%81%D1%8A%D0%B7%D0%B4%D0%B0%D0%B2%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8-news869465.html", "text": "В индустриалната зона в Божурище минават по 4 камиона на 10 минути. Има бум на инвестициите в тази зона. Този път, който планирахме да разширяваме - няма да свърши никаква работа. Когато си направил инвестиция за 200 млн. лева, е логично да питаш и за инфраструктурата. Вчера ми представиха проекта  и затова ще се направи Околовръстен път - от бул.\"Царица Йоана\" и ще се свърже с магистралата за Сърбия. Трябва да осигурим на хората в Божурище нормални условия на живот. В кратък срок съм дал задача на министрите да приключат с отчуждаването на земите. Максимално бързо, независимо че е скъпо, трябва да се направи инфраструктурата. Инвестициите са огромни. Това заяви министър-председателят Бойко Борисов при откриването на дистрибуционен център в Божурище. \"Асфалтът не се яде, но създава инвестиции\", каза още той и добави, че политиката за доходите на правителството е много важна, а именно чрез инвестициите има ръст в заплатите на хората. По думите на премиера те поемат ангажимента да направят инфраструктурата максимално бързо. Борисов коментира и темата Шенген. \"Ние отдавна сме в Шенген с всичко, което правим\", напомни той на журналистите. \"Кой дойде - ние ви подкрепяме за Шенген, ами подкрепете ни, като ни приемете\", заяви премиерът. На въпрос дали добрите отношения с президента Реджеп Ердоган са гаранция за спиране на мигрантския поток, Бойко Борисов заяви, че всичко е факт. Относно това дали Мая Манолова ще бие Йорданка Фандъкова, той каза : \"Я стига глупости\". Сподели:", "date": "2019.09.12", "title": "Бойко Борисов: Асфалтът не се яде, но създава инвестиции"}
{"url": "https://pik.bg/%D0%B8%D0%BC%D0%B0-%D0%BB%D0%B8-%D0%B4%D1%8A%D1%80%D0%B6%D0%B0%D0%B2%D0%B0-%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%B4%D0%B8%D0%B2%D0%BE%D1%82%D0%B8%D0%BD%D0%BE-%D1%81%D0%B0-%D0%B1%D0%B5%D0%B7-%D0%B2%D0%BE%D0%B4%D0%B0-%D0%BE%D1%82-32-%D0%B3%D0%BE%D0%B4%D0%B8%D0%BD%D0%B8-news869419.html", "text": "Пернишкото село Дивотино се вдигна на бунт заради честото спиране на водата. В части на селото налягане няма, а аварии се случват постоянно. Хората недоволстват и от „бездействието” на кмета. По думите им проблемът продължава месеци наред. „Шест дни не сме имали абсолютно никаква вода. След това се пускаше на части, след това започна пак да се спира. Плащаме си водата само. Този месец ние е дошла сметка 34 лв. – откъде?”, каза пред Би Ти Ви Лорета Димитрова. \"Това е кощунствено. Нашата улица е забравена от бога\", допълни тя. Друга жителка на централната улица пък се оплака, че няма вода от 32 години. \"Чакам някой да вземе мерки. Водата е на час по глътка.\" Кметът на селото Румен Сергиев призна, че има проблем с налягането във високите части на Дивотино. „Дивотино няма проблем с доставката на вода, има проблем с вътрешната мрежа. Високите части са на резервоар, който при всяка една авария не може да се напълни. Проблемът трябва да се реши с цялостна подмяна на водопровода”, обясни Сергиев. По думите му в момента общината чака одобрение за реконструкция на мрежата. Той обеща, че ситуацията ще се подобри с промяната на водния цикъл в Перник. Антоан Йорданов от ВиК – Перник, каза, че има голяма авария на довеждащия водопровод, което допълнително усложнява ситуацията. Сподели:", "date": "2019.09.12", "title": "ИМА ЛИ ДЪРЖАВА: Жители на Дивотино са без вода от 32 години"}
{"url": "https://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0--%D1%85%D1%80%D0%B0%D0%BD%D0%B8-%D0%BA%D1%83%D1%87%D0%B5-%D0%B4%D0%B0-%D1%82%D0%B5-%D0%BB%D0%B0%D0%B5-news869459.html", "text": "Историята показва, че общественото недоволство, което съпътства политическия живот и това се случва и в нашата държава. В развитите страни след поставянето на диагнозата, болестите започват да се лекуват, тъй като гражданското общество го изисква непоколебимо. В България, обаче, и това не се случва като по света. Тук всички недъзи във функционирането на държавата се използват за лични и користни цели. Това вече не е изненада за никого, а рецептата е проста и почти изтъркана – „припознаваш“ дадено гражданско недоволство, раздухваш го в медиите, създаваш си медиен имидж и от там вече е лесно – стъпка по стъпка изграждаш политически имидж на „защитник“ на правата на гражданите. А ако намериш и силна политическа фигура, която да те припознае и легитимира с шумно отразено в медиите събитие – още по-добре. Ако успееш да накараш и премиерът да се изкаже в защита на някоя от „твоите“ тези – бинго! При последната подобна схема – покрай кандидатурата на за кмет на София – се оказва, че бингото е именно за самата . А премиерът е този, който с подкрепата си й го е осигурил. През последните няколко години изникваше като гъба след летен дъжд при всяко медийно отразяване на гражданско недоволство – това й било работата в полза на гражданите. Но ако се съди по реалните резултати, вместо по приказките, освен излъсканият имидж на , друго не се вижда и ползата за гражданите все още се крие някъде дълбоко в тунела. В много от тези случаи напълно очаквано се намесва и премиерът с подкрепа в полза на гражданите. Така обаче, успя да изстреля рейтинга на във висините – нещо, което тя самата надали е способна да постигне без статуса и личността на . Примерите за това са много – отпуснатите милиони за хората с увреждания, протестите на медицинските сестри и отпускането на повече средства за увеличение на заплатите им и т.н. “ – заяви наскоро премиерът Свидетели сме на жив пример на старата българска поговорка „Храни куче да те лае“.  В този случай, обаче, имаме и развитие на фолклорната мъдрост – то даже и захапа. В политиката може би това е нормално, но за принципите на едно демократично общество е трудно да се обясни как така се изправяш срещу този, който е спомогнал за изграждането на успешния ти имидж. направи точно това – изправя се в пряка борба срещу един от най-силните кандидати на ГЕРБ При това, не без съмнителната подкрепа на друг известен „активист“ – протестърът , който покрай вълненията си, свързани със сградата „Златен век“ успя да се добере до лична покана за среща от Тогава осигури на медийно време на тепсия, както и го легитимира пред обществото като обществена фигура. А сега, същият този е председател на инициативния комитет, който издига кандидатурата на за кмет на София. Добре е да си спомним, че беше този, който измисли и редица граждански протести, за да пробута на наивните избиратели за кмет на Младост. Тогава той дори беше станал неин заместник-кмет, но навреме се усети да напусне кметството, може би за да не бъде хванат и той в съмнителните схеми, в които бе хваната самата Иванчева. И сега Вапцаров отново впряга същите прийоми и използва медийния имидж, изграден лично от премиера , за да повтори кампанията, но този път с . Да яхва протести и след това да се възползва от дивидентите, които е спечелил на гърба на гражданското общество, е негова професия, все пак. Въпросът е успяха ли и да прекарат премиера чрез псевдо гражданските протести, които той подкрепи, за да му забият по-късно нож в гърба? Ще видим ли осъвременена версия на поговорката „Храни куче да те лае“ и ще стане ли тя „Храни куче да те хапе“? Времето и предстоящите избори ще покажат! . Бойко Борисов. Никола Вапцаров Мая Манолова Сподели:", "date": "2019.09.12", "title": "Мая Манолова = храни куче да те лае"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BA%D0%BE%D1%81%D1%82%D0%B5%D0%BD%D0%B5%D1%86-%D0%BC%D0%B8%D0%BD%D0%B0-%D0%BC%D0%B5%D1%82%D1%8A%D1%80-%D0%B0%D0%BF%D0%B5%D0%BB%D0%B0%D1%82%D0%B8%D0%B2%D0%BD%D0%B8%D1%8F%D1%82-%D1%81%D0%BF%D0%B5%D1%86%D0%B8%D0%B0%D0%BB%D0%B8%D0%B7%D0%B8%D1%80%D0%B0%D0%BD-%D1%81%D1%8A%D0%B4-%D0%BE%D1%82%D0%BA%D0%B0%D0%B7%D0%B0-%D0%B4-news869482.html", "text": "Апелативният специализиран съд отказа да отстрани от длъжност кмета на Костенец Радостин Радев. Апелативните магистрати отмениха определението на спецсъда от 3 септември, с което обвинянаемът бе отстранен от длъжността кмет на града и остави без уважение искането на прокуратурата. Радостин Радев бе привлечен към наказателна отговорност по две дела - едното за длъжностно присвояване на 22 137 лева, а другото за активен подкуп - в качеството му на длъжностно лице той обещал 30 000 лева на общински съветник, за да гласува по определен начин на предстояща сесия на Общинския съвет. Първоначално съдът го задържа под стража, по-късно измени мярката му за неотклонение в „Домашен арест“. На 29 август  Апелативният специализиран наказателен съд определи на Радев парична гаранция от 70 000 лева. Преди това, през декември 2018 г., той бе обвинен в това, че в условията на продължавано престъпление, на два пъти поискал и получил въпросната сума от касата на общинско предприятие за дърводобив и я присвоил за себе си. По това производство той се разследва и за безстопанственост, наложена му е мярка за неотклонение “Парична гаранция“ в размер на 50 000 лева. Сподели:", "date": "2019.09.12", "title": "ОТ ПОСЛЕДНИТЕ МИНУТИ: Кметът на Костенец мина метър! Апелативният специализиран съд отказа да отстрани от длъжност Радостин Радев"}
{"url": "https://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%BD%D0%B5-%D0%B4%D0%BE%D0%B9%D0%B4%D0%B5-%D0%BD%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%8F-%D1%81%D0%B8-%D0%B1%D1%80%D0%B8%D1%84%D0%B8%D0%BD%D0%B3-%D0%BE%D1%81%D1%8A%D0%B4%D0%B5%D0%BD%D0%B0%D1%82%D0%B0-%D0%BA%D0%BC%D0%B5%D1%82%D0%B8%D1%86%D0%B0-%D0%BF%D0%BE%D1%82%D1%8A%D0%BD%D0%B0-%D0%B2%D0%B4%D1%8A%D0%BD-%D0%B7-news869471.html", "text": "Иванчева беше осъдена на първа инстанция, но обжалва. Нейната бивша заместничка Биляна Петрова обяви, че няма връзка с нея. Тя очакваше самата Иванчева все да се включи в брифинга, но това не се случи, предава БТА. Бившата кметица на \"Младост\" Десислава Иванчева, която е подсъдима за подкуп, не дойде на насрочения от нея брифинг за медиите, на който се очакваше Сподели:", "date": "2019.09.12", "title": "СТРАШЕН СКАНДАЛ: Иванчева не дойде на собствения си брифинг! Осъдената кметица потъна вдън земя след скандала с чатовете"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BA%D0%BD%D0%B8%D0%B3%D0%B0%D1%82%D0%B0-%D1%81%D0%B8-%D0%B7%D0%B0-%D0%B2%D0%B8%D0%BA%D1%82%D0%BE%D1%80-%D0%BE%D1%80%D0%B1%D0%B0%D0%BD-%D1%81%D0%BD%D0%B8%D0%BC%D0%BA%D0%B8%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news869380.html", "text": "Депутатът от ГЕРБ Георги Марков представи книгата си за унгарския премиер Виктор Орбан и феноменалното доверие на унгарците в него. Представянето се проведе в Клуба на народния представител в Народното събрание. Датата 12 септември не е избрана случайно. На този ден през 1989 г. се отварят границите между Унгария и Австрия. Преди това - на 19 август, двамата министър-председатели Дюла Хорн и Алоис Мок, прерязват телените заграждения между двете страни в граничния град Шопрон. \"Аз не съм писател. Една книжка съм написал през далечната 1990 г. Реших да представя книгата в българския парламент първо, защото съм действащ депутат и второ, защото се отнася до един действащ премиер, който е добър приятел на България. България днес и българският парламент са единствените в Европа, който отбелязва падането на първата тухла на Берлинската стена. Имах житейския шанс, че по това време бях в Унгария и гледах по телевизията тези източногерманци дали няма да ги върнат в ГДР и да бъдат съдени. Тази година г-жа Меркел беше на 19 август в Шопрон, а малко по-късно на 12 септември се отвориха границите. В това горещо унгарско лято се чу много силно един глас и този глас беше на един млад студент с брадичка, който на площада има куража да каже: \"Съветските танкове да напуснат страната\". Орбан е герой, тогава се искаше голяма смелост да призовеш съветските танкове да си тръгнат. Защо кръстих книжката \"Феноменът Виктор Орбан\"? Защото мисля, че е феноменално през 30 години да те избират 8 пъти за депутат, три пъти да те изберат за министър-председател с две-трети мнозинство и общо четири пъти за премиер\", каза Марков. \"Отделил съм и внимание на отношенията му с Хелмут Кол\", разкри още той. \"Отделил съм неговата много точна преценка през 2015 г. за мигранстката криза. Отказа да приема мигранти, вдигна стена. \"Ние бутнахме стената, за да изолираме нашата свобода, сега вдигнахме стена, за да запазим нашата свобода\", изтъкна още Марков. Основно място в книгата е отделено и на т.нар. \"Орбан-икономика\". \"Как стана така, че откри 800 000 работни места, как стана така, че отвори икономиката на изток. 2009 г. каза, че отваря икономиката на изток. Той е любимец на китайският президент Си\", разкри още за написаното си авторът. \"Той не е популист, а направи това, което обеща - монополите ще се съобразяват с Унгария, а не Унгария на монополите. Орбан провежда следната политика - нашата държава няма да е независима, ако 50+1 процента от банките, медиите и фирмите не са унгарски - не държавни или части, а унгарски. През 2016 г. обяви, че на Унгария й трябват унгарски деца, а не мигранти, които няма да решат демографската държава\", похвали още стореното от Виктор Орбан. \"Много съм се спрял и на конфликта със Сорос и как се стигна дотам, Сорос да бъде изгонен от Унгария с думите, че той е най-голямата заплаха за страната. Разсеял съм и мита, че той е антисемит. Има страшна снимка с Макрон, на която той му се радва така, както се радва на Бойко\", издаде една тайна от книгата си авторът. Георги Марков сподели, че му е подарил шише мавруд, както и, че често му праща разни дребни подаръци. Виктор Орбан пък му отговарял винаги с кратки, сърдечни писма. \"Всичките му съратници са многодетни. И трите му министърки са с по три и четири деца, президентът - е с четири деца, а той има пет\", сподели Марков. \"Изказал съм голяма благодарност на премиера Бойко Борисов, че ме покани през 2016 г. на две вечери с Виктор Орбан\", благодари Марков на българския премиер. \"Много държах да се отрази тази среща между Орбан и Меркел на 19 август в Шопрон. Беше толкова мило - те двамата са премиерите, които в Европа управляват от 21 век\", развълнуван сподели той. \"Радвам се, че има тук депутати от всички парламентарни групи. Ние българските депутати почетохме тази 30-годишнина. Мандатите минават, но това остава\", завърши емоционално Георги Марков. \"Много ме развълнува разказът му. Той е една енциклопедия от знания, но и от емоции. Всички колеги много те обичаме. Надявам се, че ще изкараме заедно много време заедно. Записвай историята на прехода\", обърна се към автора председателката на Народното събрание Цвета Караянчева. Книгата обхваща политическата дейност на Виктор Орбан от 16 юни 1989 г. до 20 август 2019 г. Сподели:", "date": "2019.09.12", "title": "ИЗВЪНРЕДНО В ПИК TV! Георги Марков представи книгата си за Виктор Орбан (СНИМКИ/ОБНОВЕНА)"}
{"url": "https://pik.bg/%D0%BC%D1%8A%D0%BB%D0%BD%D0%B8%D1%8F-%D0%B2-%D0%BF%D0%B8%D0%BA-%D0%B2%D1%81%D1%81-%D0%BE%D0%B1%D1%8F%D0%B2%D0%B8-%D0%BA%D0%BE%D0%B3%D0%B0-%D1%89%D0%B5-%D0%B1%D1%8A%D0%B4%D0%B5-%D0%B8%D0%B7%D0%B1%D1%80%D0%B0%D0%BD-%D0%BD%D0%BE%D0%B2%D0%B8%D1%8F%D1%82-%D0%B3%D0%BB%D0%B0%D0%B2%D0%B5%D0%BD-%D0%BF%D1%80%D0%BE%D0%BA%D1%83%D1%80%D0%BE%D1%80-news869484.html", "text": "То ще се проведе на 24 октомври от 10 часа. Пленумът на Висшия съдебен съвет реши единодушно датата за изслушването и гласуването на кандидатурата на единствения номиниран за следващ главен прокурор - настоящият заместник-главен прокурор Иван Гешев. Решението беше взето без дебат. Сподели:", "date": "2019.09.12", "title": "МЪЛНИЯ В ПИК: ВСС обяви кога ще бъде избран новият главен прокурор"}
{"url": "https://pik.bg/%D0%B1%D1%80%D0%B0%D0%B2%D0%BE-%D0%BC%D0%B0%D1%80%D1%82%D0%BE-%D0%BF%D0%B5%D1%82%D1%80%D0%BE%D0%B2-%D0%B1%D0%BB%D0%B5%D1%81%D1%82%D0%B8-%D0%BF%D1%80%D0%B5%D0%B4-50-%D1%85%D0%B8%D0%BB%D1%8F%D0%B4%D0%B8-%D0%B7%D1%80%D0%B8%D1%82%D0%B5%D0%BB%D0%B8-news869439.html", "text": "Мартин Петров отново блесна за Манчестър Сити и показа класата си, след като отбеляза един от головете при равенството 2:2 срещу Звездите на Висшата лига в бенефиса на Венсан Компани. На „Етихад“ имаше 51 602 зрители. Белгиецът бе почетен подобаващо, след като напусна клуба след 11 сезона в него и бе част от най-големите успехи в историята му досега. Поради контузия той не успя да играе, но приветства феновете с емоционална реч преди началото. Съставът на Сити включваше и някои от настоящите звезди на отбора, които играха по 25-30 минути. Двубоят естествено предложи много забавни моменти и емоции, а Петров откри още във 2-ата минута, когато избяга зад гърба на Гари Невил, нахлу в наказателното поле и реализира с удар покрай Ван дер Сар, връщайки времето назад, акцентира \"Гол\". Българинът бе много активен и малко по-късно центрира отлично, но Райт-Филипс не успя да засече. Джо Харт отрази удар на Гигс преди в 31-ата минута Роби Кийн да изравни след пас на Ван Перси. Малко след почивката холандецът направи двойно с Кейхил и със страхотен удар даде преднина на Звездите. Петров стреля над вратата в 60-ата минута, след което получи и още един шанс да вкара, но Гивън спаси. В последните минути българинът продължи да търси изравняването, но то бе постигнато от Бенджани, който се измъкна пред Карагър и вкара след свободен удар за крайното 2:2. Легендите на Манчестър Сити – Звездите на Висшата лига 2:2 1:0 Петров 2 1:1 Кийн 31 1:2 Ван Перси 48 2:2 Бенджани 90 Харт, Сабалета, К. Туре, Лескът, Де Йонг, Айрлънд, Насри, Силва, Райт-Филипс, Петров, Агуеро (играха още: Райт, Ричардс, Милнър, Хаман, Бенджани, Белами, Балотели) Ван дер Сар, Г. Невил, Карагър, Карик, А. Коул, Артета, Бът, Скоулс, Гигс, Кийн, Ван Перси (играха още: Гивън, Сайеф, Влап, Ел Кабари, Ван дер Ваарт, Лукасен, Кейхил, Васел, Виейра) Сподели:", "date": "2019.09.12", "title": "БРАВО: Марто Петров блести пред 50 хиляди зрители"}
{"url": "https://pik.bg/%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D0%BF%D0%B0%D1%80%D1%82%D0%B8%D0%B8-%D0%B8-%D0%BA%D0%BE%D0%B0%D0%BB%D0%B8%D1%86%D0%B8%D0%B8-%D1%81%D0%B5-%D0%B2%D0%BF%D1%83%D1%81%D0%BA%D0%B0%D1%82-%D0%B2-%D0%BA%D0%BC%D0%B5%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-news869537.html", "text": "Общо 66 формации, от които 59 партии и 7 коалиции, ще участват на предстоящите местни избори на 27 октомври. Новината обяви по време на нарочна пресконференция говорителят на Централната избирателна комисия (ЦИК) Александър Андреев. Сподели:", "date": "2019.09.12", "title": "ОКОНЧАТЕЛНО: Ето колко партии и коалиции се впускат в кметските избори"}
{"url": "https://pik.bg/%D1%81%D0%BB%D0%B5%D0%B4-%D1%84%D0%B0%D0%BB%D1%88%D0%B8%D0%B2%D0%B8%D1%8F-%D0%BE%D1%86%D0%B5%D1%82-%D0%BE%D0%BF%D0%B0%D1%81%D0%BD%D0%B8-%D0%BA%D0%B0%D0%BD%D1%86%D0%B5%D1%80%D0%BE%D0%B3%D0%B5%D0%BD%D0%BD%D0%B8-%D0%BA%D0%B0%D0%BF%D0%B0%D1%87%D0%BA%D0%B8-%D0%B7%D0%B0-%D0%B1%D1%83%D1%80%D0%BA%D0%B0%D0%BD%D0%B8-%D0%B7%D0%B0%D0%BB%D1%8F%D1%85%D0%B0-%D0%BF%D0%B0%D0%B7%D0%B0%D1%80%D0%B0-news869441.html", "text": "Откриха опасни капачки за буркани на пазара в разгара на сезона на зимнината. Тестове в лаборатории установиха, че в тях има вещества в опасни количества. В някои от пробите дори са открити забранени вещества със силно канцерогенен ефект. Лабораторните тестове са направени на 7 вида капачки на различни производители, закупени от пазарите в София, уточнява Нова телевизия. Изпитванията показват надвишаване на позволените от ЕС граници на преминаване на вещества от капачките към съдържанието в бурканите при всички изследвани капачки. Поглед към капачките е важен, защото стерилизирането на зимнината става при висока температура, а тя засилва преминаването на вещества от буркана към всичко, което е вътре. Уплътнителите от вътрешната страна на капачките са изградени от т.нар. вещества – пластификатори. Именно оттук, според лабораторните тестове, проникват най-много опасни вещества към буркана със зимнината. В някои от пробите дори е открито наличие на фталати – вещества, които са забранени от Брюксел за влагане в опаковки за храни. Сподели:", "date": "2019.09.12", "title": "СЛЕД ФАЛШИВИЯ ОЦЕТ: Опасни канцерогенни капачки за буркани заляха пазара"}
{"url": "https://pik.bg/%D0%BB%D1%8E%D0%B1%D0%BE%D0%B2%D0%BD%D0%B0-%D0%B4%D1%80%D0%B0%D0%BC%D0%B0-53-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%B5-%D0%BD%D0%B0%D1%80%D1%8A%D0%B3%D0%B0%D0%BD-%D0%BE%D1%82-%D0%B6%D0%B5%D0%BD%D0%B0%D1%82%D0%B0-%D1%81-%D0%BA%D0%BE%D1%8F%D1%82%D0%BE-%D0%B6%D0%B8%D0%B2%D0%B5%D0%B5-news869451.html", "text": "Жена на 21 години от Лозница е намушкала с нож мъжа, с когото живее на семейни начала. Това съобщиха от ОДМВР - Разград. Случката се разиграла около 22,00 часа на 11 септември при скандал между нея и 53-годишния мъж. С кухненски нож жената нанесла порезна рана в областта на гърдите му. Пострадалият е откаран в МБАЛ - Разград, където е установено проникване в гръдната кухина и частично засегнат бял дроб. Води се проверка по чл.129, ал.1 от НК. Сподели:", "date": "2019.09.12", "title": "ЛЮБОВНА ДРАМА: 53-годишен мъж е наръган от жената, с която живее"}
{"url": "https://pik.bg/%D0%B3%D0%B5%D0%BD-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD-%D0%BF%D0%BE%D0%BF%D0%BE%D0%B2-%D1%83%D1%87%D0%B0%D1%81%D1%82%D0%B2%D0%B0-%D0%B2-17-%D0%B0%D1%82%D0%B0-%D0%BB%D1%8F%D1%82%D0%BD%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-%D0%BF%D0%BE-%D0%BE%D1%82%D0%B1%D1%80%D0%B0%D0%BD%D0%B0-%D0%B2%D1%8A%D0%B2-%D0%B2%D0%BE%D0%B5%D0%BD%D0%BD%D0%BE%D0%B2%D1%8A%D0%B7%D0%B4%D1%83%D1%88%D0%BD%D0%B0%D1%82%D0%B0-%D0%B1%D0%B0-news869544.html", "text": "Председателят на Комисията по отбрана ген. Константин Попов участва в 17-ото издание на „Лятната конференция по отбрана“, която се провеждавъв военновъздушната база \"Аборд\" в Бурж, Франция. Участието е по покана на председателя на Комисията по отбраната и въоръжените сили във френското Национално събрание Жан-Жак Бриди и от Кристиан Камбон, председател на Комисията по външни работи, отбраната и въоръжените сили на френския Сенат. Конференцията беше открита на 11 септември 2019 г. от министъра на френските въоръжени сили Франсоаз Парли. Основната тема на форума е бъдещето на Европейската отбрана в променящата се среда, как тя да бъде единна и ефикасна, мерките за прилагане на глобалната стратегия и единство на европейската отбранителна индустрия. Конференцията дава възможност за провеждане на неформални срещи и разговори и засилване на диалога между френски и европейски парламентаристи и политици. Всяка година форумът събира повече от 400 национални френски и европейски висши политически служители заедно с ключови представители наадминистрацията и на индустрията. Сподели:", "date": "2019.09.12", "title": "Ген. Константин Попов участва в 17-ата лятна конференция по отбрана във военновъздушната база \"Аборд\" във Франция"}
{"url": "https://pik.bg/%D0%B2%D0%B7%D1%80%D0%B8%D0%B2%D0%B8-%D1%81%D0%B5-%D1%82%D1%83%D1%80%D1%81%D0%BA%D0%B0-%D0%B2%D0%BE%D0%B5%D0%BD%D0%BD%D0%B0-%D0%B1%D0%B0%D0%B7%D0%B0-%D0%B2-%D1%81%D0%B5%D0%B2%D0%B5%D1%80%D0%B5%D0%BD-%D0%BA%D0%B8%D0%BF%D1%8A%D1%80-news869455.html", "text": "Поредица от силни експлозии са избухнали тази нощ в склад за боеприпаси в турска военна база Северен Кипър. Има ранени, но няма загинали, съобщават кипърско-турските медии. Малко преди 2.00 ч. тази нощ пожар и последователни експлозии от военния арсенал на турската армия са разтърсили района близо до град Кирения на северния бряг на острова, като те са усетени и в Никозия. Взривната вълна е достигнала 250 метра, съобщават кипърско-турските медии, цитирани от БНР. Близкият хотел е с изпочупени прозорци и други леки щети, гостите от него са били изведени и са прекарали нощта на плажа. От съображения за сигурност са били евакуирани и хората от близките села, но тази сутрин те са започнали да се прибират по домовете си. През нощта на мястото на инцидента са пристигнали лидерът на кипърските турци Мустафа Акънджъ и премиерът Ерсин Татар. Създаден е кризисен център и са предприети всички необходими мерки за незабавното прехвърляне към местопроизшествието на военни сили, сили на полицията и на гражданска защита, съобщиха те. В официално изявление тази сутрин Министерството на националната отбрана на Турция съобщи, че незабавно е била сформирана разследваща комисия, която да установи причината за експлозията. Сподели:", "date": "2019.09.12", "title": "Взриви се турска военна база в Северен Кипър"}
{"url": "https://pik.bg/%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D0%BF%D0%B8%D0%BA-%D0%BF%D1%80%D0%B5%D0%B2%D1%80%D0%B0%D1%82%D0%B0%D0%B4%D0%B6%D0%B8%D0%B8%D1%82%D0%B5-%D0%BD%D0%B0-%D1%85%D1%80%D0%B8%D1%81%D1%82%D0%BE-%D0%B8%D0%B2%D0%B0%D0%BD%D0%BE%D0%B2-%D0%B3%D0%BE%D1%82%D0%B2%D1%8F%D1%82-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%B2-%D0%B1%D0%BD%D1%80-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D1%82%D0%B5%D1%81%D1%82%D1%8A%D1%80%D1%81%D0%BA%D0%B8-%D0%B6-news869531.html", "text": "Протестъри подготвят пуч в Българското национално радио и възнамеряват да го превземат по време на днешната си сбирка, разкрита от сигнала на Йордан Бонев в прокуратурата като опит за държавен преврат. Това научи ПИК от отлично информирани източници от националната медия. Формалната причина е пенсионирането на директора на \"Хоризонт\" Ивайло Савов. Истинската обаче е, че медийното острие на протестърите и противниците на избирането на Иван Гешев за главен прокурор, както и върл застъпник на скандалния шеф на ВКС Лозан Панов - Причината е системно нарушаване на правилата за работа в националното радио, неотразяване на другата гледна точка и нарушаване на Етични кодекс на журналистиката, както и за тенденциозни позиции по ресорите, които отразява. Силвия Великова водеше предаване на юридически теми и по закритата телевизия BiT. Веднага след като научила за решението на Управителния съвет, Според непотвърдени данни, тя е придружена и от своята колежка и съмишленичка Ирина Недева, която отдавна е на пряко подчинение на протестърските кръгове. Недева и другата видна протестърка в БНР Таня Величкова били силно стресирани, защото усещали, че ги очаква съдбата на Силвия Великова. Шапката на тези три дами е именно пенсионираният Ивайло Савов. В момента в централана на партията на честия гост на Десислава Иванчева - Христо Иванов, се водят Обмисля се в заверата да бъде включен и новинарския шеф на БТВ Венелин Петков, който, както ПИК вече съобщи, е на редовни спявки при Христо Иванов именно за активизиране на протестърската вълна. По време на маломерното сборище на 10 септември на хората, които подготвят държавен преврат, подкрепени от циганска тумба на Ценко Чоков, Днес метежниците вероятно ще се опитат да нахлуят, освен в парламента, и в БНР под предлог, че се погазва свободата на словото, а всъщност да защитят медийните си рупори в националната медия. Сподели:", "date": "2019.09.12", "title": "СИГНАЛ ДО ПИК: Превратаджиите на Христо Иванов готвят нападение в БНР заради протестърски журналистки - Би Ти Ви им помага в опита за метеж"}
{"url": "https://pik.bg/%D1%8F%D0%BA-%D0%BA%D1%8E%D1%82%D0%B5%D0%BA-%D1%85%D1%83%D0%BB%D0%B8%D0%B3%D0%B0%D0%BD%D0%B8-%D0%B8%D0%B7%D0%B1%D0%B8%D1%85%D0%B0-%D0%B7%D1%8A%D0%B1%D0%B8%D1%82%D0%B5-%D0%BD%D0%B0-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BD%D0%B0-%D0%B0%D0%BC%D0%B0%D1%82%D1%8C%D0%BE%D1%80%D1%81%D0%BA%D0%B8-%D1%82%D1%83%D1%80%D0%BD%D0%B8%D1%80-news869420.html", "text": "Момче беше жестоко пребито след аматьорска футболна среща на игрище в Студентски град в София. Калоян Тилев е с няколко избити зъба и с комоцио, след като тийнейджъри от противниковия отбор му нанасят десетки удари в главата. \"Зъбите ми са реимплантирани, венецът ми е зашит. Болката вече отшумя. От комоциото при дневна светлина все още се чувстван замаян, болят ме очите”, каза пострадалият Тилев. По думите му провокацията е дошла от другия футболен отбор по време на мач в събота вечерта, показа Нова телевизия. \"Срещата се организира чрез Фейсбук. Дойдохме на игрището, всичко започна нормално. По време на мача те започнаха да се държат по-грубо и започнаха да ни провокират. На това аз из отговорих с малко по-остри влизания и те затова са помислили, че след мача трябва да ме нападнат”, каза още Тилев. След края на мача, играчите от другия отбор му се нахвърлят. \"Аз нямах никакъв шанс срещу тях, защото те бяха седем човека”, допълни пострадалият. \"Ругаеха ни, заплашваха ни по време на мача, че ще ни убият. Като цяло имаше заплахи и обиди. Ние си мълчахме и не искахме да се стига до ексцесии, защото каквото се случва, то се случва по време на мача и не би трябвало да се прехвърля след това”, разказа един от съотборниците на Тилев - Мартин Заков. Сподели:", "date": "2019.09.12", "title": "ЯК КЮТЕК: Хулигани избиха зъбите на футболист на аматьорски турнир"}
{"url": "https://pik.bg/%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%D0%B7%D0%B0%D0%BB%D0%BE%D0%B2%D0%B8%D1%85%D0%B0-140-000-%D0%BB%D0%B2-%D0%BD%D0%B5%D0%B4%D0%B5%D0%BA%D0%BB%D0%B0%D1%80%D0%B8%D1%80%D0%B0%D0%BD%D0%B0-%D0%B2%D0%B0%D0%BB%D1%83%D1%82%D0%B0-news869456.html", "text": "При две проверки на аерогара София и на ГКПП Калотина митнически служители са задържали недекларирана валута с левовата равностойност на 142 403 лева. Недекларирани 20 000 евро и 17 000 щатски долара задържаха митнически служители при проверка на аерогара София. Парите са открити у пътник, бразилски гражданин, пристигащ с полет от Истанбул. По метода \"анализ на риска\" пътникът е спрян за проверка при преминаването му през зелен коридор \"Нищо за деклариране\", а парите са открити в ръчния му багаж. На пунката Калотина митничари откриват недекларирана валута при проверка на лек автомобил, в който от Западна Европа към Турция през Сърбия и България пътували шофьорът и неговият спътник, турски граждани. Колата е определена за щателна митническа проверка, при която в чантичка около кръста на един от мъжете са открити бели пликове, съдържащи банкноти с обща стойност 37 500 евро. На нарушителите са съставени актове по валутния закон. Сподели:", "date": "2019.09.12", "title": "Митничари заловиха 140 000 лв. недекларирана валута"}
{"url": "https://pik.bg/%D0%BE%D1%82%D0%BD%D0%BE%D0%B2%D0%BE-%D1%81%D0%BC%D1%8A%D1%80%D1%82-%D0%BD%D0%B0-%D0%BF%D1%8A%D1%82%D1%8F-33-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BA%D0%BE%D0%BB%D0%B0%D1%82%D0%B0-%D0%BC%D1%83-%D0%B8%D0%B7%D0%BB%D0%B5%D1%82%D1%8F-%D0%B2-%D0%B4%D0%B5%D1%80%D0%B5-news869547.html", "text": "33-годишен шофьор излетя от пътя, падна в дере и загина на място. Катастрофата стана тази сутрин на пътя Исперих-Духовец. Движението по пътя не беше спряно, но се регулираше от полиция, съобщава бТВ. Мъжът е шофирал с висока скорост и е загубил контрол над автомобила. Колата полетяла и паднала по таван в 10-метрово дере. Части от нея останали в храстите, а други са се разпилели по пътя. Загиналият мъж е от Нови пазар. Снимка: бТВ Сподели:", "date": "2019.09.12", "title": "ОТНОВО СМЪРТ НА ПЪТЯ: 33-годишен мъж загина, след като колата му излетя в дере"}
{"url": "https://pik.bg/%D1%82%D1%80%D0%B0%D1%84%D0%B8%D0%BA%D0%B0%D0%BD%D1%82%D0%B8-%D0%BD%D0%B0-%D0%BE%D1%80%D0%B3%D0%B0%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%B0%D0%BD%D0%B0%D0%BB-%D0%B7%D0%B0-%D0%B4%D0%BE%D0%BD%D0%BE%D1%80%D1%81%D1%82%D0%B2%D0%BE-%D0%BD%D0%B0-%D0%B1%D1%8A%D0%B1%D1%80%D0%B5%D1%86%D0%B8-%D1%83-%D0%BD%D0%B0%D1%81-news869550.html", "text": "Спецпрокуратурата и антимафиотите с пореден удар срещу трафикантите на органи. По информация на Нова телевизия във вторник вечерта на българо-турската граница са задържани четирима души. Двама от тях са организатори на схема за набиране на донори на бъбреци, които били продавани на тежко болни наши сънародници. Трансплантациите се извършвали в Турция, където били представяни фалшиви документи, че донорът и реципиентът са роднини. За да се сдобият с бъбрек, нуждаещите се плащали по 60 000 евро. Сподели:", "date": "2019.09.12", "title": "ТРАФИКАНТИ НА ОРГАНИ: Разкриха канал за донорство на бъбреци у нас"}
{"url": "https://pik.bg/%D1%81%D1%83%D0%BF%D0%B5%D1%80-%D0%BD%D0%BE%D0%B2%D0%B8%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5-%D0%B8%D0%B7%D0%BA%D0%B0%D1%87%D0%B2%D0%B0-%D0%B2-%D0%B8%D0%BD%D0%B4%D0%B5%D0%BA%D1%81%D0%B0-%E2%80%9E%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B0%D1%82%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D0%BF%D0%BE-%D1%81%D0%B2%D0%B5%D1%82%D0%B0%E2%80%9C-%D0%BD%D0%B0-%D0%B8%D0%BD%D1%81%D1%82%D0%B8%D1%82%D1%83%D1%82%D0%B0--news869552.html", "text": "България бавно се изкачва в индекса „Икономическата свобода по света“ на института „Фрейзър“, като в последното му издание за 2019 г. тя заема 37-о място от 162 държави и територии, на фона на 46-то място само преди година. Използваните данните в изследването са за 2017 г., съобщиха от Икономическа свобода по света 2019, институт „Фрейзър“. България постига най-високата си позиция заемана в индекса, но всъщност това е връщане на това най-високо място от 2009 г., когато е пак на 37-мо място. От 2009 до 2015 година има влошаване, а от 2015 г. се наблюдава обръщане на тенденцията. Няма изненади в подреждането на лидерите по икономическа свобода и тази година – на първите места се нареждат Хонконг (със стойност на индекса 8,91 от възможни 10), Сингапур (8,71) и Нова Зеландия (8,5), а челната десетка се допълва от Швейцария, САЩ, Ирландия, Обединеното Кралство, Канада, Австралия и Мавриций, като всички са със стойност на индекса над 8. На другия край на класацията са Венецуела, Либия и Судан, като повечето от страните на дъното са в условия на гражданска война, тежка икономическа криза или и двете. Индексът „Икономическа свобода по света“ комбинира множество индикатори, които изграждат пет подиндекса – размер на правителството, правна система и защита на правата на собственост, стабилни пари, свобода на международната търговия и регулации. Сподели:", "date": "2019.09.12", "title": "СУПЕР НОВИНА: България се изкачва в индекса „Икономическата свобода по света“ на института „Фрейзър“"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%BE-%D1%82%D0%BE%D1%80%D0%BD%D0%B0%D0%B4%D0%BE-%D0%B0%D1%80%D0%B4%D0%B0-%D0%BF%D1%80%D0%B5%D0%B4-%D0%BC%D0%BD%D0%BE%D0%B3%D0%BE-%D0%B7%D0%B2%D1%83%D1%87%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-news869453.html", "text": "Арда е много близо до договор с юношата на Ливърпул - Конър Рандал, информира \"Топспорт\". Десният бек трябва да премине медицински прегледи и се очаква да подпише с Арда за две години. Той е на 23, има и няколко мача във Висшата лига за първия отбор на настоящия европейски шампион. Рандал е роден на 21 октомври 1995 година. Висок е 180 см. Футболистът е свободен агент, след като договорът му с мърсисайдци не беше подновен. Конър е бил даван под наем на Шросбъри, Хартс (Шотландия) и Рочдейл. Сподели:", "date": "2019.09.12", "title": "ФУТБОЛНО ТОРНАДО: Арда пред много звучен трансфер..."}
{"url": "https://pik.bg/%D0%BF%D0%BE-%D0%B4%D0%BE%D0%B1%D1%80%D0%B5-%D0%BD%D0%B5-%D1%81%D0%B5-%D0%BC%D1%8A%D1%87%D0%B5%D1%82%D0%B5-%D1%83%D1%87%D0%B5%D0%BD%D0%B8-%D0%BE%D0%B1%D1%8F%D1%81%D0%BD%D0%B8%D1%85%D0%B0-%D0%B7%D0%B0%D1%89%D0%BE-%D0%BD%D1%8F%D0%BA%D0%BE%D0%B8-%D1%85%D0%BE%D1%80%D0%B0-%D0%BD%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D0%BE%D1%82%D1%81%D0%BB%D0%B0%D0%B1%D0%BD%D0%B0%D1%82-news869200.html", "text": "Германски учени от университета в Бон изясниха защо някои хора не могат да отслабнат - причината не е в тях, а в организма им, който си мисли, че искат да го убият, пише руският \"Лайф\". Това обяснява защо за мнозина отслабването е изгубена кауза и защо, въпреки огромните лишения, в края на краищата всичко завършва с провал. По думите на изследователите причините трябва да се търсят в защитните механизми на организма. Рязкото съкращаване на потреблението на мазнини и въглеводороди е равносилно за организма на сериозна инфекция, с която той започва да се бори. Практикуваният в продължение на много години определен хранителен режим е способен да препрограмира клетките и отделни участъци от гените. Преминаването към по-здравословен начин на хранене предизвиква стрес, който се възприема от организма като заплаха. Учените са на мнение, че при подобни диети от жизнено значение е да се направят необходимите анализи. Всеки тип здравословно хранене трябва строго да се подбира според особеностите на организма. Сподели:", "date": "2019.09.12", "title": "ПО-ДОБРЕ НЕ СЕ МЪЧЕТЕ: Учени обясниха защо някои хора не могат да отслабнат"}
{"url": "https://pik.bg/%D0%BF%D1%8A%D1%80%D0%B2%D0%B8-%D1%81%D0%BB%D1%83%D1%87%D0%B0%D0%B9-%D0%BD%D0%B0-%D0%B7%D0%B0%D0%BF%D0%B0%D0%B4%D0%BD%D0%BE%D0%BD%D0%B8%D0%BB%D1%81%D0%BA%D0%B0-%D1%82%D1%80%D0%B5%D1%81%D0%BA%D0%B0-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA---56-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-%D0%B5-%D1%81-%D0%B2%D1%8A%D0%B7%D0%BF%D0%B0%D0%BB%D0%B5%D0%BD%D0%B8%D0%B5-%D0%BD%D0%B0-%D0%BC%D0%BE%D0%B7%D1%8A%D0%BA-news869556.html", "text": "Първи случай на западнонилска треска в Пазарджик. Жена на 56 години е заразена с вируса. Това е шести случай за лятото, съобщи директорът на Националния център по заразни и паразитни болести проф. Тодор Кантарджиев. Жената е с възпаление на мозъка. Още при началните симптоми лекарите в пазарджишката болница са се ориентирали правилно и са изпратили серум за изследване в референтната лаборатория, обясни той. Вирусът се предава на човека основно с ухапване на комари. Това може да са екзотичните тигрови, както и \"местните\" видове, характерни за България. В редки случаи заразата се пренася чрез ухапване от кърлежи. До август миналата година е имало един регистриран случай. От болните таза година само един е заразен извън България – в Кипър. В страната са се заразили мъж и жена от Монтана, дете от Бургас и 40-годишен софиянец и жената от Пазарджик, припомня БГНЕС. Инкубационният период на заболяването е между 3 и 14 дни. Много хора изкарват западнонилиската треска безсимптомно. В масовия случай протича леко или умерено тежко с грипоподобни оплаквания. Тежките неврологични форми на болестта като енцефалит, менингоенцефалит или менингит са един на 140-320 случая - по-вероятно при хора в напреднала възраст или със силно понижен имунитет. Сподели:", "date": "2019.09.12", "title": "Първи случай на западнонилска треска в Пазарджик - 56-годишна жена е с възпаление на мозъка"}
{"url": "https://pik.bg/%D0%BA%D0%BE%D0%BB%D0%B0-%D1%83%D0%B4%D0%B0%D1%80%D0%B8-%D0%B4%D0%B5%D1%82%D0%B5-%D1%81-%D1%82%D1%80%D0%BE%D1%82%D0%B8%D0%BD%D0%B5%D1%82%D0%BA%D0%B0-news869475.html", "text": "Деветгодишно дете с тротинетка пострада при пътен инцидент, съобщиха от полицията. Инцидентът е станал на 11 септември в Хасково. Управлявайки тротинетка между паркирани автомобили, детето е пресякло внезапно платното за движение и се е ударило странично в преминаващ лек автомобил, управляван от 22-годишен мъж. При преглед на момчето от екип на хасковската болница е установена фрактура на фибула на десен крак и контузия на гръден кош. Настанено за лечение без опасност за живота. Сподели:", "date": "2019.09.12", "title": "Кола удари дете с тротинетка"}
{"url": "https://pik.bg/%D1%88%D0%BE%D0%BA-%D0%B8-%D1%83%D0%B6%D0%B0%D1%81-%D1%82%D1%80%D1%83%D0%BF%D0%BE%D0%B2%D0%B5-%D0%BD%D0%B0-%D0%BA%D0%B0%D1%82%D0%B5%D1%80%D0%B8%D1%86%D0%B8-%D0%BE%D1%81%D0%B5%D1%8F%D1%85%D0%B0-%D0%B1%D0%BE%D1%80%D0%B8%D1%81%D0%BE%D0%B2%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news869500.html", "text": "Трупове на катерички осеяха Борисовата градина в София, видя ПИК. Столичанинът Петър Кръстев публикува снимка на отровен гризач в социалната мрежа. Според природозащитници, катеричите от централния парк на столицата, са жертва на химикалите, с които преди няколко дни тревните площи са пръскани срещу кърлежи и гризачи. Жители на града, които редовно се разхождат из Борисовата градина, твърдят, че са ставали свидетели на подобни гледки и друг път след третиране на парка с отрови за гризачи. Сподели:", "date": "2019.09.12", "title": "ШОК И УЖАС: Трупове на катерици осеяха Борисовата градина (СНИМКА)"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BE%D1%82%D0%BA%D1%80%D0%B8-%D0%BC%D0%BE%D0%B1%D0%B8%D0%BB%D0%BD%D0%B0-%D0%BD%D0%B0%D1%80%D0%BA%D0%BE%D0%BB%D0%B0%D0%B1%D0%BE%D1%80%D0%B0%D1%82%D0%BE%D1%80%D0%B8%D1%8F-%D0%B2-%D0%B4%D0%BE%D0%BC%D0%B0-%D0%BD%D0%B0-%D0%B1%D1%83%D1%80%D0%B3%D0%B0%D0%B7%D0%BB%D0%B8%D1%8F-news869508.html", "text": "В сряда служители от Четвърто Районно управление в Бургас извършили проверка на 35-годишен криминално проявен и осъждан бургазлия, като намерили и иззели бяло кристалообразно вещество - метамфетамин. Извършено е претърсване в дома на бургазлията, разположен на улица \"Априлци\", като е намерена т.нар. мобилна лаборатория с материали и прекурсори за производство на високорисково наркотично вещество-метамфетамин - стъклена колба, множество пластмасови бутилки с течност с мирис на ацетон, солна киселина, натриева основа, множество тампони и две кутии с червен фосфор. Бургазлията е задържан за срок до 24 часа. По случая е образувано бързо полицейско производство. Сподели:", "date": "2019.09.12", "title": "Полицията откри мобилна нарколаборатория в дома на бургазлия"}
{"url": "https://pik.bg/%D1%80%D1%83%D1%81%D0%B8%D1%8F-%D0%BF%D0%B8%D1%82%D0%B0-%D0%B8%D0%BD%D1%82%D0%B5%D1%80%D0%BF%D0%BE%D0%BB-%D0%B4%D0%B0%D0%BB%D0%B8-%D1%83%D0%BB%D0%B8%D1%87%D0%B5%D0%BD%D0%B8%D1%8F%D1%82-%D0%B2-%D1%88%D0%BF%D0%B8%D0%BE%D0%BD%D1%81%D1%82%D0%B2%D0%BE-%D0%B8%D0%B7%D1%87%D0%B5%D0%B7%D0%BD%D0%B0%D0%BB-%D1%80%D1%83%D1%81%D0%BD%D0%B0%D0%BA-%D0%BE%D0%BB%D0%B5%D0%B3-%D1%81%D0%BC%D0%BE%D0%BB%D0%B5%D0%BD%D0%BA%D0%BE%D0%B2-%D0%B5-%D0%B2-%D1%81%D0%B0%D1%89-news869592.html", "text": "Русия се е допитала до Интерпол за това дали изчезналият руски гражданин, бивш служител на президентската администрация Олег Смоленков, набеден за шпионин, се намира в САЩ, пише вестник “Коммерсантъ“. Това заяви говорителят на външното министерство на Руската Федерация Мария Захарова. По-рано американски медии съобщиха, че изчезването на Смолников е свързано със специална операция на ЦРУ, целяща да изведе своя „агент“ от Русия. През 2017 г. Смолников изчезна докато се намираше на почивка в Черна Гора, припомня Фокус. „Две години по-късно американските медии публикуват материали, които твърдят, че той се намира в САЩ. Разбира се, тази информация изисква проверка в рамките на съответните процедури и норми. Във връзка с това на Интерпол бяха зададени въпроси относно изчезването на чуждестранен гражданин и неговото присъствие в САЩ“, заяви Захарова. По-рано тя нарече версията на американските медии „пропаганда“ срещу действащият президент Доналд Тръмп. Говорителят на президентството Димитри Песков потвърди, че Олег Смоленков е работил в президентската администрация, но не коментира въпроса за обвиненията срещу него в шпионаж. Сподели:", "date": "2019.09.12", "title": "Русия пита Интерпол дали уличеният в шпионство изчезнал руснак Олег Смоленков е в САЩ"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%80%D1%83%D1%81%D0%BE%D1%84%D0%B8%D0%BB%D1%8A%D1%82-%D0%BC%D0%B0%D0%BB%D0%B8%D0%BD%D0%BE%D0%B2-%D1%81-%D0%B4%D0%B8%D1%80%D0%B5%D0%BA%D1%82%D0%BD%D0%B0-%D0%BF%D1%80%D0%BE%D0%BF%D0%B0%D0%B3%D0%B0%D0%BD%D0%B4%D0%B0-%D1%81%D0%BB%D0%B5%D0%B4-%D1%82%D1%80%D0%B5%D1%82%D0%B0%D1%82%D0%B0-%D0%BA%D1%80%D0%B8%D0%BC%D1%81%D0%BA%D0%B0-%D0%B2%D0%BE%D0%B9%D0%BD%D0%B0-%D0%B8%D0%B4%D0%B2%D0%B0-%D0%BE%D1%81%D0%B2%D0%BE%D0%B1%D0%BE%D0%B6%D0%B4-news869519.html", "text": "Лидерът на движение \"Русофили” Николай Малинов, който е обвиняем за шпионаж в полза на Русия, всъщност никога не е криел това - че се е поставил в услуга и е работил за чужда държава. Архивен запис от 18 март 2014 година, припомнен от политолога Антон Тодоров, разкрива възгледите му в полза на Кремъл. В предаването \"Референдум” по БНТ Малинов директно пропагандира в полза на Москва и предрича, че след окупацията на Крим, която за него е победоносна война в полза на Кремъл, идва и освобождението на Балканите. Естествено мислите му са насочени към България, която вероятно по кримски сценарий трябва да се освободи от ЕС и НАТО и да се върне към руските зависимости. Ето и точните думи на представящия се за невинен русофил Николай Малинов: \"Бих желал да честитя на всички православни славяни по света победата в третата Кримска война и да напомня, че СЛЕД КРИМ ИДВАТ БАЛКАНИТЕ по южния път. Смятам, че можем да се поздравим, поне русофилите на тази маса\". Сподели:", "date": "2019.09.12", "title": "РАЗКРИТИЕ! Русофилът Малинов с директна пропаганда: След Третата Кримска война идва освобождението на Балканите (ВИДЕО)"}
{"url": "https://pik.bg/%D0%BA%D0%BE%D0%BB%D0%B0-%D0%B1%D0%BB%D1%8A%D1%81%D0%BD%D0%B0-%D0%B2%D0%BD%D0%B5%D0%B7%D0%B0%D0%BF%D0%BD%D0%BE-%D0%B8%D0%B7%D1%81%D0%BA%D0%BE%D1%87%D0%B8%D0%BB%D0%BE-%D0%BD%D0%B0-%D0%BF%D1%8A%D1%82%D1%8F-%D0%B4%D0%B5%D1%82%D0%B5-%D1%81-%D1%82%D1%80%D0%BE%D1%82%D0%B8%D0%BD%D0%B5%D1%82%D0%BA%D0%B0-news869591.html", "text": "Управлявайки детска тротинетка между паркирани автомобили, детето е пресякло внезапно платното за движение и се е ударило странично в преминаващ лек автомобил Фолксваген Голф, управляван от 22 годишен мъж от гр. Хасково. При преглед на момчето от екип на хасковската болница е установена фрактура на фибула на десен крак и контузия на гръден кош. Настанено за лечение, без опасност за живота. Образувано е досъдебно производство. ПТП е възникнало вчера в гр. Хасково с участието на 9 годишно момче от гр. София. Това съобщиха от ОДМВР-Хасково. Сподели:", "date": "2019.09.12", "title": "Кола блъсна внезапно изскочило на пътя дете с тротинетка"}
{"url": "https://pik.bg/%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B0-%D0%B6%D0%B5%D0%BD%D0%B0-%D0%B4%D0%B0%D0%B4%D0%B5-%D0%BF%D0%B0%D1%80%D0%B8-%D0%B8-%D0%B7%D0%BB%D0%B0%D1%82%D0%BE-%D0%BD%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-news869514.html", "text": "По класическата схема за участие в полицейска акция тя се доверила на телефонно обаждане от мъж, представящ се за служител на реда, и окачила на портата на дома си торбичка със 160 лв. и златни бижута. Следвайки дадените ѝ указания, жената отпътувала за областния град, където изтеглила от банковата си сметка сумата от 4200 лв. и ги оставила под контейнер за смет в централната част на града. След като се прибрала, се свързала с местното полицейско управление, за да се осведоми за развитието по случая, и така разбрала, че е измамена. Образувано е досъдебно производство. ОДМВР-Силистра отново припомнят, че не съществува практика полицията да иска пари от гражданите за изпълнение на служебните си задачи. 67-годишна жена от Дулово е ощетена с 4360 лв. и златни накити от телефонни измамници вчера. Това съобщиха от ОД на МВР- Силистра. Сподели:", "date": "2019.09.12", "title": "Възрастна жена даде пари и злато на ало измамници"}
{"url": "https://pik.bg/%D0%B3%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%BF%D0%BB%D0%B0%D0%BC%D0%BD%D0%B0-%D0%BA%D1%80%D0%B0%D0%B9-%D0%BA%D0%BE%D1%82%D0%B5%D0%BB-news869593.html", "text": "Голям пожар е пламнал днес по обяд в суха папрат в местността Сухи дял над Котел, съобщиха от полицията в Сливен. Пожарът е обхванал голяма площ, пожарникарите полагат всички усилия да предотвратят прехвърлянето му в горските масиви. На място са пет автомобила - от Сливен, Котел и Омуртаг. На място е и комисар Владимир Демирев, началник на Сливенската противопожарна служба. Няма опасност за града. Сигналът за възникналия пожар е получен в 12 часа по обяд, пожарникарите веднага са се насочили към мястото на огъня. Сподели:", "date": "2019.09.12", "title": "Голям пожар пламна край Котел"}
{"url": "https://pik.bg/%D0%BF%D0%BE%D1%80%D0%BE%D0%B8-%D0%B8-%D1%83%D1%80%D0%B0%D0%B3%D0%B0%D0%BD%D0%B5%D0%BD-%D0%B2%D1%8F%D1%82%D1%8A%D1%80-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%BF%D1%8A%D1%82%D0%B8%D1%89%D0%B0-%D0%B2%D1%8A%D0%B2-%D0%B2%D0%B0%D0%BB%D0%B5%D0%BD%D1%81%D0%B8%D1%8F-news869512.html", "text": "Силни дъждове и ветрове в испанската автономна област Валенсия предизвикаха днес затваряне на редица магистрали, частично спиране на жп превозите и наводнения. Това съобщи чрез Туитър регионалната служба за спешна помощ, предаде ТАСС. В селището Онтениенте например преля река Клариано и мнозина жители на общината бяха евакуирани. Кадри, качени в социалните мрежи, показват как силни водни потоци отнасят коли, паркирани в района. Заради лошото време е затворено пристанище Сагунто. Десетки училища във Валенсия с общо над 255 хиляди ученици затвориха врати. Местните власти препоръчаха на населението и туристите да не шофират тези дни, освен при крайна нужда. Държавната метеорологична служба обяви предупреждение с червен код за опасност заради поройни дъждове, бури и силен вятър в областите Андалусия, Валенсия и Мурсия. Прогнозите обещават лошото време да се запази и утре. Порои се изляха и над Балеарските острови. Сподели:", "date": "2019.09.12", "title": "Порои и ураганен вятър затвориха пътища във Валенсия"}
{"url": "https://pik.bg/%D0%BB%D1%8E%D0%BF%D0%BA%D0%BE-%D1%81-%D0%B2%D0%B0%D0%B6%D0%B5%D0%BD-%D1%85%D0%BE%D0%B4-%D0%BF%D1%80%D0%B8-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-news869466.html", "text": "Греъм Кери почти сигурно се връща в титулярния състав на ЦСКА. Очаква се той да бъде сред основните фигури на \"червените\" при гостуването на Ботев в Коматево, информира \"Меридиан Мач\". Лично треньорът на ЦСКА Люпко Петрович е взел решение да реабилитира ирландеца, който изпадна от стартовия състав на гранда напоследък. Кери бе титуляр на старта на сезона за \"армейците\". Атакуващият футболист се включи като резерва за \"червените\" в дербито с Левски и се отчете с много солидна игра за ЦСКА. Петрович отново се е впечатлил от умението на Греъм Кери и ще му подаде пак ръка. Сподели:", "date": "2019.09.12", "title": "Люпко с важен ход при \"армейците\"..."}
{"url": "https://pik.bg/%D0%BA%D0%BE%D1%88%D0%BB%D1%83%D0%BA%D0%BE%D0%B2-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BE%D1%87%D0%B0%D0%BA%D0%B2%D0%B0%D0%BC%D0%B5-44-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B4%D0%B5%D1%84%D0%B8%D1%86%D0%B8%D1%82-%D0%B2-%D0%B1%D1%8E%D0%B4%D0%B6%D0%B5%D1%82%D0%B0-%D0%BD%D0%B0-%D0%B1%D0%BD%D1%82-%D1%82%D0%B0%D0%B7%D0%B8-%D0%B3%D0%BE%D0%B4%D0%B8%D0%BD%D0%B0-news869596.html", "text": "Дефицитът в бюджета на Българската национална телевизия (БНТ) за тази година се очаква да бъде 44 милиона лева, а през следващата - 30 милиона лева. Това обяви генералният директор на БНТ Емил Кошлуков пред депутатите от парламентарната комисия по културата и медиите, предаде БНР. Председателят на комисията Вежди Рашидов се ангажира да инициира още идната седмица дискусия за финансирането на обществените медии с участието на председателя на бюджетната парламентарна комисия Менда Стоянова. „Вратата е отворена, защото всички ние желаем да имаме спокойни, подредени, свободни обществени медии. Те са толкова нужни на обществото, колкото на всеки един от нас“, каза Вежди Рашидов. Генералният директор на БНТ Емил Кошлуков изрази надежда, че решение ще бъде намерено. „Вярвам, че депутатите ще успеят да убедят другия орган със законодателна инициатива - кабинета, който ще внесе бюджета. Разбирам, че те го правят и в съвместни дискусии с г-жа Менда Стоянова, с г-н Вежди Рашидов, с г-н Владислав Горанов. Ще намерим решение и изход. Знам, че идват избори, знам, че тази тема ще се покрие от политиката, затова бързам да я поставя“, подчерта Емил Кошлуков. Сподели:", "date": "2019.09.12", "title": "Кошлуков в парламента: Очакваме 44 млн. лева дефицит в бюджета на БНТ тази година"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%BE%D1%87%D0%B8%D0%BD%D0%B0-%D0%BC%D0%BE%D1%82%D0%BE%D1%80%D0%B8%D1%81%D1%82%D1%8A%D1%82-%D0%BA%D0%BE%D0%B9%D1%82%D0%BE-%D1%81%D0%B5-%D0%B7%D0%B0%D0%B1%D0%B8-%D0%B2-%D0%BA%D1%8A%D1%89%D0%B0-%D0%B2-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-%D0%B2%D0%B8%D0%B6%D1%82%D0%B5-%D0%BA%D0%BE%D0%B9-%D0%B5-%D1%82%D0%BE%D0%B9-%D1%81%D0%BD%D0%B8%D0%BC%D0%BA%D0%B8-news869597.html", "text": "Мотористът, който катастрофира в стената на къща в Монтанско в неделя, е починал. Жертвата на адския удар е 50-годишният Явор Янакиев от Варна, съобщава \"Булнюз\". Припомняме, че инцидентът стана около 19 часа в неделя на главната улица в село Крапчене. Варненецът карал мотоциклет „Хонда“, но според полицията се движел с несъобразена скорост. Рокерът изгубил контрол над управлението и не успял да вземе десен завой. Мощната му машина излетяла от пътното платно, повлякла мантинелата вляво, след което се ударила в стената на частен дом. След жестокия сблъсък Явор е бил жив, но с множество наранявания. Медиците от монтанската болница констатирали травми в областта на гръдния кош, главата и крайниците. За съжаление се оказало, че те били несъвместими с живота и въпреки усилията на лекарите мотористът починал два дни след инцидента – на 10 септември. Погребението на Явор Янакиев ще бъде утре, на фаталния петък 13-ти. Поклонението пред тленните му останки ще бъде от 11.30 часа в църквата \"Света Петка\" във Варна, а след това близките му ще го изпратят в последния му земен път до гробищния парк на село Тополи, казаха братята му от мотоклуб Stormbringers Brotherhood. „Елате с моторите. Той беше част от нашия свят и това е най-малкото, което можем да направим в такъв момент“, призовават мотористите. Сподели:", "date": "2019.09.12", "title": "ТРАГЕДИЯ! Почина мотористът, който се заби в къща в Монтанско, вижте кой е той (СНИМКИ)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD%D0%B0%D1%82%D0%B0-%D1%81%D1%8A%D0%BF%D1%80%D1%83%D0%B3%D0%B0-%D0%B4-%D1%80-%D0%BD%D0%B8%D0%BD%D0%B0-%D0%BD%D0%B0%D0%B9%D0%B4%D0%B5%D0%BD%D0%BE%D0%B2%D0%B0-%D0%BC%D0%BE%D1%8F%D1%82%D0%B0-%D0%BB%D1%8E%D0%B1%D0%BE%D0%B2-%D0%B0%D0%BD%D0%B3%D0%B5%D0%BB-%D0%BA%D0%BE%D1%8F%D1%82%D0%BE-%D0%BC%D0%B0%D1%8F-%D0%BC%D0%B8--news869183.html", "text": "Първата съпруга на Ангел Найденов вече 8 години страда по развода им, причина за който стана връзката на бившия военен министър с Мая Манолова. През 2011 г. Найденов и кандидатката за кмет на София признаха официално за аферата си, която бе започнала, докато двамата все още бяха женени за предишните си половинки. Тогава наранената съпруга на политика направи болезнени откровения, разкривайки, че Мая е разбила живота ѝ на пух и прах. „Бях съкрушена, когато Ангел ми поиска развод. Почувствах се огорчена и наранена. До последно имахме добри взаимоотношения. Непрекъснато поддържахме връзка по телефона, отнасяше се мило с мен. От известно време насам усещах, че има друга жена в живота му, но смятах, че това е буря, която ще премине“, сподели тогава д-р Нина Найденова. „Жената, която сега е с мъжа ми – г-жа Мая Манолова, първа каза неща, които човешката етика и морал изискват да не се споделят публично. Разкри връзката си с него още преди нещата между нас да са окончателно приключили. Най-много ме заболя, че не са били достатъчно дискретни. Наистина се надявах той да постъпи разумно и да си остане в семейството. Не вярвах да причини такава болка на хората, които най-много го обичат – на мен, дъщеря ми, зет ми, майка му. Всички сме се снишили по-ниско от тревата в момента. Никъде не излизам. Не ми се събира с хора. Не искам да ме съжаляват”, изля душата си тогава лекарката. „Простих на Ангел, не мразя Мая Манолова, въпреки че разби живота ми”, добави покрусената бивша съпруга. 8 години по-късно тя не крие, че продължава да страда по голямата си любов и място за нов мъж в сърцето ѝ все още няма. В личния си профил във „Фейсбук“ тя е посветила цели три албума със снимки на съвместния им път от гимназията, където се залюбват като съученици, чак до фаталната 2011 г., когато Ангел я изоставя заради влечението си към Мая само дни след като, привидно щастливи, двамата изпращат дъщеря си Деси до олтара.  Единия албум тя е озаглавила „Моето минало“, другия – „Моята любов Ангел Найденов“, а третия – „Спомени в черно-бяло от моята ученическа любов с Ангел Найденов“. Под фотосите Нина, която все още пази фамилията на бившия си съпруг, е описала с поетични думи грандиозната им любов. За последно тя прави шокиращо откровение преди 2 години, когато пуска снимка от първите демократични избори през 1991 г., когато Найденов се кандидатира за кмет на Димитровград. Под нея докторката пише: „Тази снимка е потвърждение, че винаги съм била до съпруга си и съм го подкрепяла в политическата му кариера. Това го казвам на онези, които написаха мръсна поръчкова статия в навечерието на развода ни, за да обезличат присъствието ми в живота на този мъж. Ей, хораааа, аз посветих 38 години на него! Това не е ФЛИРТ, а ПОСВЕЩЕНИЕ НА ЖИВОТ!“. Близки до лекарката споделят, че до последно тя имала надежда, че нещата между нея и Найденов ще се оправят и била готова да му прости забежката. Обезверила се, щом научила, че Ангел и Манолова сключили официален брак. Въпреки това продължавала да брани името му, а на нейна страна и до ден днешен били всички роднини на политика, които така и не успели да приемат Мая за част от семейството. Дъщерята на бившия министър на отбраната, която живее в чужбина, също по-често може да бъде забелязана да гостува на майка си. Голямото щастие за Нина са нейните внуци Адриан и Кристиан, които се родиха в края на лятото на 2016 г. Целувка в парк \"Пеньо Пенев\" в Димитровград през пролетта на 1975 г. Сподели:", "date": "2019.09.12", "title": "САМО В ПИК И \"РЕТРО\": Изоставената съпруга д-р Нина Найденова: Моята любов Ангел, която Мая ми отне (УНИКАЛНИ СНИМКИ)"}
{"url": "https://pik.bg/%D1%80%D1%83%D1%81%D0%BA%D0%BE%D1%82%D0%BE-%D0%B2%D1%8A%D0%BD%D1%88%D0%BD%D0%BE-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D1%88%D0%BF%D0%B8%D0%BE%D0%BD%D1%81%D0%BA%D0%B8%D1%8F-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news869613.html", "text": "Москва е обезпокоена от обвиненията в шпионаж срещу председателя на движение \"Русофили\" Николай Малинов, каза днес на брифинг говорителката на руското външно министерство Мария Захарова, съобщи ТАСС. \"Бих искала да се спра на темата за обвиненията в шпионаж срещу председателя на българското движение \"Русофили\". Ние сме обезпокоени от тези обвинения\", каза Захарова. По думите на Захарова дейността на организацията е била насочена само и единствено към развитие на двустранното сътрудничество и укрепване на приятелските връзки между народите на Русия и България. \"Разчитаме, че българското правителство ще се въздържи от стъпки, които биха могли да поставят под въпрос настоящата положителна динамика в двустранните отношения, и ще бъде продължена съвместната работа за реализиране на постигнатите в последно време договорености, включително в хуманитарната и културната сфера, за опазване на обединяващото ни историческо наследство\", обобщи Захарова. Сподели:", "date": "2019.09.12", "title": "Руското външно коментира шпионския скандал в България"}
{"url": "https://pik.bg/%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-2020-%D0%B3-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D0%B7%D0%B0%D1%80%D0%B0%D0%B1%D0%BE%D1%82%D1%8F%D1%82-%D0%BF%D1%8A%D1%80%D0%B2%D0%B8%D1%82%D0%B5-%D1%81%D1%82%D0%B0%D0%BD%D1%86%D0%B8%D0%B8-%D0%B7%D0%B0-%D0%B7%D0%B0%D1%80%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8--news869559.html", "text": "До края на 2020 г. в България трябва да бъдат изградени първите станции за зареждане на автомобили с водород, а до 2030 г. броят им може да достигне до 50. Това е заложено в проект на Наредба за условията и реда за проектиране, изграждане, въвеждане в експлоатация и контрол на станции за зареждане на автомобили, задвижвани с водород. Проектонаредбата е разработена от експерти на Министерството на регионалното развитие и благоустройството, съвместно с Министерството на вътрешните работи, Министерството на околната среда и водите, Министерството на икономиката и Министерството на транспорта, информационните технологии и съобщенията и е качена за обществено обсъждане в Портала за обществени консултации и на интернет страницата на МРРБ. Проектът е в изпълнение на Националната рамка за политиката за развитие на пазара на алтернативни горива в транспортния сектор (НРПРПАГТС) и се отнася за разгръщането на инфраструктурата за зареждане на автомобили, задвижвани с гориво водород. Подобен технически нормативен акт се разработва за пръв път в България и е мярка по прилагането на политиките за изпълнение на НРПРПАГТС. В момента у нас липсват регулации, определящи изискванията за проектирането, изпълнението, контрола и въвеждането в експлоатация на точки за зареждане с водород. Водородното гориво е сред алтернативите варианти с потенциал за дългосрочно заместване на нефта. Редица европейски оценки показват, че все още не е създадена положителната икономическа ситуация за развитие на инфраструктура за алтернативни горива в т.ч. за доставчици на инфраструктура за изграждане на станции за зареждане с водород. В същото време ЕС се договори за обвързващи цели за дела на възобновяемата енергия в транспортните горива (10 % до 2020 г.) и за намаляване на интензивността на емисиите на CO2 от автомобилните горива (с 6 % до 2020 г.). Обявеното в Бялата книга намаляване с 60 % на емисиите на CO2 до 2050 г. изисква и значителен подем на използването на алтернативни горива. В тази връзка наредбата е съобразена с прогнозните пазарни развития в европейски и в национален мащаб. При разработване на проекта на наредба е изследвана водородната мобилност, основана на добри практики в Европа, Калифорния (САЩ) и Канада. Според оптимистичната прогноза на Индустриален клъстер електромобили за разгръщането на зарядна инфраструктура на водород, с оглед навлизане на превозни средства с водородно задвижване в България, до 2020 г. в страната ни ще бъдат изградени 4 зарядни станции, 10 – до 2025 г., и 50 до 2030 г. В по-песимистичен сценарий е прогнозата на Института по електрохимия и енергийни системи към Българска академия на науките. Тя сочи, че след 2020 г. в страната ни ще има поне една функционираща зарядна станция и една в процес на изграждане, а до 2030 г. ще са изградени четири зарядни станции. Наредбата е предназначена за подпомагане дейността на всички участници в строително-инвестиционния процес съгласно правомощията им, определени в Закона за устройство на територията: възложители, строители, физически лица, упражняващи технически контрол за част \"Конструктивна\", проектанти, консултанти, технически ръководители, доставчици на машини, съоръжения и технологично оборудване в т.ч. доставчици на съоръжения и елементи за изграждане на инфраструктура за водородни зарядни станции. Основната цел е да се осигури възможност за изграждане на инфраструктура за зареждане на автомобили с водород, като по този начин се допринесе за постигане на развитието на пазара на превозни средства, използващи алтернативно гориво. С проекта на Наредба се определят техническите изисквания за проектиране, изграждане и въвеждане в експлоатация на водородни зарядни станции и контролът по отношение на минималните проектни характеристики за безопасност. Тя ще се прилага за изграждане на станции за зареждане на автомобили с водород, доставен с товарен автомобил, в бутилки в сгъстено газообразно състояние, или произведен на мястото на монтаж и експлоатация на водородната зарядна станция в генератори на водород, използващи процес на електролиза на вода. Водородната зарядна станция може да се изгражда като интегрирано съоръжение, като компонент на територията на съществуваща или новоизграждаща се бензиностанция и/или газостанция, или автономно – като самостоятелно съоръжение. Водородните зарядни станции, обхванати от наредбата, са строежи първа категория съгласно Закона за устройство на територията и се въвеждат в експлоатация съгласно определения в него ред. Сподели:", "date": "2019.09.12", "title": "До края на 2020 г. в България може да заработят първите станции за зареждане на автомобили с водород"}
{"url": "https://pik.bg/%D0%B0%D1%80%D0%B3%D1%83%D0%BC%D0%B5%D0%BD%D1%82%D0%B8-%D0%B8-%D1%84%D0%B0%D0%BA%D1%82%D0%B8%E2%80%9C-%D0%B3%D1%8A%D1%80%D0%BC%D0%B8-%D0%B7%D0%B0%D1%89%D0%BE-%D0%BF%D0%BE%D0%BB%D1%88%D0%B0-%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0%D0%B1%D1%80%D0%B0%D0%B2%D0%B8%D1%85%D0%B0-%D1%87%D0%B5-%D1%81%D1%81%D1%81%D1%80-%D0%B3%D0%B8-%D0%B5-%D0%BE%D1%81%D0%B2%D0%BE%D0%B1%D0%BE%D0%B4%D0%B8%D0%BB-%D0%BE%D1%82-%D1%84%D0%B0%D1%88%D0%B8%D0%B7%D0%BC%D0%B0-news869536.html", "text": "Ако Хитлер не беше унищожавал евреите, жителите на Европа отдавна щяха да са го реабилитирали, казва руският писателят, публицист и военен историк Армен Гаспарян „След Полша и България предложи СССР да не се счита за страна, освободила Европа от нацизма и обвини Москва, че е донесла на страните от Източна Европа половин век репресии. Защо съвременните поляци, българи и прибалтийци имат такава кратка памет“, разсъждава писателят, публицист и член на Централния съвет на Руското военно-историческо общество Армен Гаспарян в материал за руския ежеседмичник „Аргументи и факти“, представен от Агенция \"Фокус\" без редакторска намеса. Според мен, подобни обвинения бяха очаквани. Защото тези страни в голямото си мнозинство през 30-те години заемат диаметрално противоположна позиция. Всички те се заиграват с фюрера. Поляците мечтаят заедно с Адолф Хитлер да нападнат „азиатско-болшевишкия ад“. Българите предоставят своята територия за работата на абверщеле – разузнаването на Третия райх. На територията на прибалтийските държави са разположени нацистки военни бази. Така че защо да се учудваме, когато потомците на загубилите искат да направят точно същото? А що се касае до техните подскоци и гримаси по отношение на Русия... Според мен, ако Хитлер не беше унищожавал евреите, жителите на Европа отдавна щяха да са го реабилитирали. А освен това щяха да са доказали, че той е бил принуден да нападне превантивно азиатско-болшевишкия Мордор. Защото главното зло в световната история днес е Сталин. И рано или късно тази схема ще бъде реализирана. Вече има предпоставките за това. Мнозина не обърнаха внимание как през тази година в навечерието на 22 юни цяла редица западни медии писаха за това, позовавайки се на заявления, направени на 22 юни 1941 година от фон Рибентроп, Хитлер и Гьобелс. Защото Хитлер за тях е свой, те го разбират. Връщайки се към заявлението на България, искам да припомня, че преди две години те не поканиха Русия на празненствата по повод 150-тата годишнина от освобождението на страната от османско иго. Независимо, че това бе направено от руската армия под управлението на нашия изтъкнат генерал Скобелев. А през Първата световна война българите-братушки воюват срещу Русия. Поляците още преди това се договориха, че действително хитлеровската окупация е била много трагичен епизод, но тя е продължила 6 години, а съветската – 45! При това те не споменават колко милиони са налели „съветските окупатори“ в икономката на Източна европа, че СССР е отделял огромни средства за Полша още през 1944 година, когато нейната територия е била току-що освободена от немците. Както не обясняват и това, как е бил провокиран глада в Украйна през 1946 година, който самите украинци вече наричат „третия голодомор“. А тогава са гладували, защото самите гладувайки, сме изпращали продукти на поляците. Тогава никой не си е мислел, че тази публика ще се окаже толкова неблагодарна. Но поляците няма да си спомнят за тази историческа истина. Защото всичко това вече не им е интересно. Сподели:", "date": "2019.09.12", "title": "\"Аргументи и факти“ гърми: Защо Полша и България забравиха, че СССР ги е освободил от фашизма?"}
{"url": "https://pik.bg/%D0%BD%D0%B0%D1%80%D1%8A%D1%87%D0%BD%D0%B8%D0%BA-6-%D0%BF%D0%BE%D0%BB%D0%B7%D0%B8-%D0%BE%D1%82-%D0%BC%D0%B8%D1%81%D0%B8%D0%BE%D0%BD%D0%B5%D1%80%D1%81%D0%BA%D0%B0%D1%82%D0%B0-%D0%BF%D0%BE%D0%B7%D0%B0-news868937.html", "text": "Колкото и странно да звучи, класическата мисионерска поза е една от любимите на мъжете. Ето кои са най-големите ѝ предимства: №1: Не трябва да полагаш големи усилия Ако си твърде изтощена, мисионерската поза ще ти се види като благословия. Тя свежда секса до неговата чиста същност, без да изисква кой знае какви услия, но в същото време ти доставя максимално удоволствие. №2: Няма как нещата да се объркат Заложи на сигурното. Така ще знаеш, че няма как да объркаш нащата. №3: Можеш да прикриеш лицето си, докато получаваш оргазъм Можеш да заровиш главата си в шията му, за да не вижда лицето ти, докато стенеш. №4: Перфектна поза за сутрешен бърз секс Той е възбуден, а ти не искаш да го разочароваш. Проблемът е, че в този час все още не си способна да изградиш пълно изречение, камо ли да правиш секс. Мисионерската поза е перфектно решение в подобни случаи. №5: Запазвате интимността помежду си Не всички пози ви позволяват да се гледате в очите и същевременно с това да сте притиснати един в друг. №6: Можеш да увиеш краката си около него, за да изпиташ още по-голямо удоволствие. Сподели:", "date": "2019.09.12", "title": "НАРЪЧНИК: 6 ползи от мисионерската поза"}
{"url": "https://pik.bg/%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D0%B7%D0%B0%D1%80%D1%8F%D0%B7%D0%B0-%D0%BF%D1%80%D0%BE%D1%84%D0%B5%D1%81%D0%B8%D1%8F%D1%82%D0%B0-%D1%81%D0%B8-%D0%BE%D1%82%D0%BA%D1%80%D0%B8-%D1%84%D0%B8%D1%80%D0%BC%D0%B0-%D0%B7%D0%B0-%D0%B3%D0%BE%D0%BB%D0%B8-%D0%BA%D0%B0%D0%BC%D0%B5%D1%80%D0%B8%D0%B5%D1%80%D0%B8-news869560.html", "text": "25-годишна жителка на Шотландия остави кариерата си на козметик и откри фирма, която предоставя услуги за... \"голо\" почистване на домовете. Както съобщава \"Сън\", Виктория Мърфи завършила университет със специалност \"Организатор на мероприятия\", но започнала работа като козметик. Веднъж видяла по телевизията реклама от американска компания, която предоставяла... голи камериерки . Тогава Мърфи решила да направи същото и в родината си. В момента на работа във фирмата й са 15 души, трима от които - мъже. За работата си голите камериери получават от 55 до 75 фунта. Цената на \"голото\" почистване зависи от степента на разголване. Клиентът сам може да избере една от опциите: почистване в бански, долно бельо или напълно разсъблечен. Отбелязва се, че преди да открие собствения си бизнес, Мърфи сама е работила разсъблечена. Сподели:", "date": "2019.09.12", "title": "Млада жена заряза професията си, откри фирма за... голи камериери"}
{"url": "https://pik.bg/%D0%B4%D0%B5%D1%81%D0%BF%D0%B8%D0%BD%D0%B0-%D0%B2%D0%B0%D0%BD%D0%B4%D0%B8-%D1%81-%D0%BF%D1%8A%D1%80%D0%B2%D0%B8-%D0%BA%D0%BE%D0%BD%D1%86%D0%B5%D1%80%D1%82-%D0%BF%D0%BE%D0%B4-%D1%82%D0%B5%D0%BF%D0%B5%D1%82%D0%B0%D1%82%D0%B0-news869554.html", "text": "Най-успешната гръцка певица Деспина Ванди ще посети за първи път града на седемте тепета, а поводът е грандиозен концерт, който ще се състои на 11 октомври в един от местните клубове. За предстоящата среща с пловдивската публика гръцката мега звезда е подготвила невероятно шоу с озвучаване и осветление на световно ниво и богата програма, включваща най-големите й и популярни хитове като \"Thelo na se do\", \"Iparxei Zoi\", \"Anaveis Foties\", \"Ipofero\", \"Girismata\", \"Gia\" и много други. Деспина Ванди е многократна носителка на приза \"Певица на годината\" в южната ни съседка Гърция. Нейни парчета са ремиксирани от диджеи като Roger Sanchez, Armand Van Helden и Junior Vasquez, напомня \"Трафикнюз\". Сподели:", "date": "2019.09.12", "title": "Деспина Ванди с първи концерт под Тепетата"}
{"url": "https://pik.bg/%D0%BC%D0%B8%D1%80%D1%8A%D1%82-%D0%B2%D0%B8%D1%81%D0%B8-%D0%BD%D0%B0-%D0%BA%D0%BE%D1%81%D1%8A%D0%BC-%D0%BC%D0%BE%D1%81%D0%BA%D0%B2%D0%B0-%D1%81%D0%BC%D1%80%D0%B0%D0%B7%D0%B8-%D1%81%D0%B2%D0%B5%D1%82%D0%B0---%D0%B8%D0%BC%D0%B0-%D1%80%D0%B8%D1%81%D0%BA-%D0%B4%D0%B0-%D0%B8%D0%B7%D0%B1%D1%83%D1%85%D0%BD%D0%B5-%D1%8F%D0%B4%D1%80%D0%B5%D0%BD%D0%B0-%D0%B2%D0%BE%D0%B9%D0%BD%D0%B0-%D1%80%D1%83%D1%81%D0%BA%D0%BE%D1%82%D0%BE-%D0%B2%D1%8A%D0%BD%D1%88%D0%BD%D0%BE--news869529.html", "text": "Съществува риск от избухване на ядрена война в съвременната международна ситуация. Това заяви в четвъртък заместник-министърът на външните работи на Русия Сергей Рябков по време на презентацията на доклада „Ново разбиране и пътища за укрепване на многостранната стратегическа стабилност“ в пресцентъра на ТАСС. „Има риск от избухване на ядрена война. Тази негативна динамика се проявява особено забележимо през последната година“, посочи дипломатът. По неговите думи, действията на Запада стават все по-емоционални и от време на време много агресивни, предава Фокус. „Те избягват обсъждането на назрелите въпроси по същество, блокират работата на каналите за диалог, продължават да разрушават архитектурата на контрола над въоръженията и целенасочено провеждат откровено деструктивна линия за разрушаване на градените десетилетия ефективни договорни механизми в сферата на сигурността и стабилността“, поясни Рябков. „Това е крайно опасно и безотговорно поведение. То може да има много негативни последици за стратегическата стабилност“, заключи заместник-министърът. Той добави, че ядрените държави трябва да потвърдят недопустимостта на ядрената война. „Отговорните ядрени държави трябва да препотвърдят недопустимостта на ядрената война. Това са класически формули. Те бяха изковани включително с участието от американска страна на президента Роналд Рейгън, който е кумир на много днешни дейци, задаващи тона във Вашингтон“, каза Рябков. Сподели:", "date": "2019.09.12", "title": "МИРЪТ ВИСИ НА КОСЪМ: Москва смрази света - има риск да избухне ядрена война! Руското Външно министерство с тревожно съобщение"}
{"url": "https://pik.bg/%D1%83%D1%87%D0%B8%D1%82%D0%B5%D0%BB%D0%BA%D0%B0-%D0%BF%D1%80%D0%B5%D0%BB%D1%8A%D1%81%D1%82%D0%B8-15-%D0%B3%D0%BE%D0%B4%D0%B8%D1%88%D0%B5%D0%BD-%D1%81%D1%8A%D0%B1%D0%BB%D0%B0%D0%B7%D0%BD%D0%B8-%D0%B3%D0%BE-%D1%81-%D0%BF%D0%BE%D1%80%D0%BD%D0%BE-news869563.html", "text": "В Миннесота 23-годишна учителка няколко месеца изпращала на свой 15-годишен ученик, изпращайки му свои снимки и видео, на които тя била абсолютно гола. Един ден тя изчакала младежа да свърши тренировката си и го откарла в дома си, където правили секс, съобщава \"Дейли Мейл\". Новината за горещите им страсти бързо стигнала и до други ученици и именно те разказали на един от учителите за случилото се. 23-годишната учителка е обвинена в сексуално посегателство срещу непълнолетен. Сподели:", "date": "2019.09.12", "title": "Учителка прелъсти 15-годишен, съблазни го с порно"}
{"url": "https://pik.bg/%D0%B0%D1%82%D0%B5%D0%BD%D1%82%D0%B0%D1%82-%D0%B2%D0%B7%D1%80%D0%B8%D0%B2%D0%B8%D1%85%D0%B0-%D0%B4%D0%B6%D0%B8%D0%BF%D0%B0-%D0%BD%D0%B0-%D0%BC%D0%B8%D1%81-%D1%81%D0%B8%D0%BB%D0%B8%D0%BA%D0%BE%D0%BD---%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-%D0%B4%D1%80%D0%B0%D1%81%D0%BD%D0%B0%D0%BB%D0%B8-%D1%84%D0%B0%D0%BA%D0%BB%D0%B0%D1%82%D0%B0-%D0%BD%D0%B0-%D0%BB%D1%83%D0%BA%D1%81%D0%BE%D0%B7%D0%BD%D0%B8%D1%8F-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-news869545.html", "text": "Големи неприятности сполетяха първата носителка на титлата \"Мис Силикон\" Йоана Христова. Чисто новият й черен \"Мерцедес JLE\" за 100 бона е горял в центъра на София преди повече от седмица. Лъскавият джип, който сексбомбата подкара преди по-малко от месец, е запален от двама мъже, станало ясно от видеокамерите пред къщата на Христова. В момента тече разследване и се изяснява кои са извършителите. Моделката недоумява какви са причините за случилото се на 3 септември малко преди полунощ. \"Изгоря пред очите ми, не ми се вярваше какво виждам. В този момент бях на заведение и си бъбрех с приятелки. В този момент майка ми ми звънна и ми каза, че колата гори\", разказа за преживяното миската. Тъй като била планирала почивка в Турция, на следващия ден след инцидента тя отпътувала заедно със сина си. Сподели:", "date": "2019.09.12", "title": "АТЕНТАТ: Взривиха джипа на \"Мис Силикон\" - двама души драснали факлата на луксозния автомобил (СНИМКА)"}
{"url": "https://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%BA%D0%BE%D0%BD%D1%81%D0%BF%D0%B8%D1%80%D0%B0%D1%86%D0%B8%D1%8F-%D0%B2-%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B8%D1%8F%D1%82-%D0%BF%D0%B5%D0%B2%D0%B5%D1%86---%D1%81%D0%B0%D0%BC%D0%BE-12-%D0%B4%D1%83%D1%88%D0%B8-%D0%B7%D0%BD%D0%B0%D1%8F%D1%82-%D0%BA%D0%BE%D0%B8-%D1%81%D0%B0-%D1%83%D1%87%D0%B0%D1%81%D1%82%D0%BD%D0%B8%D1%86%D0%B8%D1%82%D0%B5-%D0%B2-%D0%BD%D0%BE%D0%B2%D0%BE%D1%82%D0%BE-%D1%88-news869460.html", "text": "Новото шоу в родния телевизионен ефир, \"Маскираният певец\", тръгва на 14 септември от 20 ч, а зад реализирането му стоят драконови мерки за сигурност. Общуване с листчета, тайни срещи, тайни квартири и записи, договори с огромни финансови неустойки, индивидуални гримьорни - това са само част от условията за участниците. Тези известни личности, с които е говорено дали биха участвали в предаването, а в последствие не са одобрени, също са подписали договори за конфиденциалност. Продуцентът Маги Халваджиян издаде, че дори от Нова телевизия не знаят кой участва в собственото им шоу, тъй като подписаните договори не включват имена. \"В началото помислихме, че ще е лесно, но после се оказа, че огромното предизвикателство е сигурността на това шоу. Нещата са доста сериозни, защото само 12 човека знаят кои са участниците. Телевизията доброволно се съгласи с това, защото това е в Библията на шоуто\", разказа Магърдич. Водещите Васил Василев-Зуека и Димитър Рачков пък репетират без участниците и ще се наложи да импровизират повече от обичайното. \"Проблемът е един – какво да правим на сцената? Не знаем. Знаем, че ще се забавляваме ама как - и ние не знаем. Общо взето, ние сме водещи на нещо, което не знаем. Ние не репетираме с участниците. Ние репетираме с поставени хора от екипа. Ние ще ги видим за първи път на лайфа\", коментира Зуека. Участниците ще пеят с естествените си гласове, но могат да ги преправят. Когато говорят във видеата и на сцената обаче гласът им ще е скрит със специални ефекти. В предаването ще има детективски панел в състав Ники Кънчев, Гала, Герасим Георгиев-Геро и Мария Илиева. \"Това не е жури. Това не са хора, които оценяват пеенето на участниците. Това са хора, които трябва да познават обществените личности в България и да се опитват да разгадаят кой е зад маската\", уточни Халваджиян. \"Маскираният певец\" ще бъде 13 епизода, като във всеки един от тях ще отпада поне по един участник. Костюмите са дело на Кремена Халваджиян и нейният екип, като някои тежат над 100 кг., пише \"Монитор\". Сподели:", "date": "2019.09.12", "title": "Страшна конспирация в \"Маскираният певец\" - само 12 души знаят кои са участниците в новото шоу"}
{"url": "https://pik.bg/%D0%BF%D1%8A%D0%BB%D0%B5%D0%BD-%D0%BF%D1%80%D0%BE%D0%B2%D0%B0%D0%BB-%D1%81%D0%B0%D0%BC%D0%BE-%D1%86%D0%B8%D0%B3%D0%B0%D0%BD%D0%B8-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%BD%D0%B0-%D0%B0%D0%B2%D0%B5%D1%80%D0%B0-%D0%BD%D0%B0-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D0%BE%D1%82-%D0%B1%D0%BE%D0%B5%D1%86---%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D0%BE%D1%81%D1%82%D0%B0%D0%BD%D0%B0--news869590.html", "text": "Пълен провал се оказа рекламирания с месеци в платени фейсбук кампании уж като огромен и национален протест на близкия до банкера-беглец Цветан Василев - Георги Георгиев от \"Боец\". Както ПИК съобщи по-рано на акцията му пред Съдебната палата дойдоха предимно цигани, събрани в мощна група в 15 ч., за когато бе обявен стартът на мероприятието. Ромите, които заявиха, че са срещу номинирания за главен прокурор Иван Гешев, защото се е изказал срещу етноса им, имаха търпение да стоят там едва два часа и малко след 17 часа започнаха да си тръгват. Така до 18 часа пространството пред Съдебната палата се опразни почти изцяло и Георгиев се видя принуден да сложи край на проваления си протест, посетен освен от тумбите цигани и обичайните заподозрени протестъри. Сред тях бяха познати лица от бунтовете в Крушаре, Сливен и \"Системата ни убива\", подкрепени от представящия се за журналист Димитър Стоянов, скандалния съдия Методи Лалов, Йоло Денев и Николай Колев-Босия. След като никой не откликна на призива на авера на Цветан Василев да дойде пред Съдебната палата след работа и към 18,30 часа отпред бяха останали няма и 50 човека, той се видя принуден да сложи край на мероприятието, обявено иначе до 21 часа. Така сам призна провала на подготвяния с месеци като уж многохидялен протест, на който в крайна сметка успя да сплоти само ромските групи. На тръгване Георгиев пак призова за оставка на Борисов и кабинета, но вече нямаше кой да вика с него, тъй като агитката от циганите си беше тръгнала отдавна, оставяйки купища боклуци в центъра на София. Както ПИК съобщи по-рано днес яките мъже зовяха за сваляне на властта и викат \"Мафия\", \"Оставка\" и \"Долу Гешев\" в един глас с организатора им Георги Георгиев. Близкият на банкера-беглец Цветан Василев лидер на \"Боец\" лъсна вчера и Подателят на сигнала Йордан Бонев разкри, че за това са обещани около 400 хил. лв. и ще бъдат събрани платени протестъри днес. На заснет от него разговор с осъдената за Дали въпросните тумби с цигани са част от тази организация не е ясно, но е факт, че освен стотиците роми, присъствието на други граждани на протеста на \"Боец\" бе минимално. Това става ясно и от видеата във фейсбук на самата организация, на които се вижда, че на акцията им има само цигани, които подкрепят призивите на Георги Георгиев. Самият той преди време пък разкри близостта си с Цветан Василев и си похвали с обща снимка с него от Белград, където беглецът от правосъдието се крие. Полицията бе взела удвоени мерки да предотврати евентуален кървав метеж, за който стана ясно от сигнала подаден от Бонев - МВР успя да си свърши за пореден път перфектно работата и не позволи да се стигне до ексцесии, въпреки че на моменти се стигаше до ескалация на напрежението и част от хората на Георгиев опитаха да изгонят и крещяха срещу екипа на \"Канал 3\", отразяващ мероприятието. Припомняме, че солидна група роми присъстваше и преди ден на протестите, организирани срещу кандидатурата на Иван Гешев във вторник. Яките мъжаги, подкрепящи протеста на \"Боец\" Циганите бяха стотици и създаваха илюзията за многолюдно събитие, но след като си тръгнаха, Георгиев остана с по-малко от сто души Картинката на протеста към 18,30 ч., когато бе заради тоталния провал, бе сложен неговият край Сподели:", "date": "2019.09.12", "title": "ПЪЛЕН ПРОВАЛ: Само цигани на протеста на авера на Цветан Василев от \"Боец\" - Георгиев остана сам, без мощната ромска подкрепа, и си тръгна с подвита опашка 3 часа по-рано (СНИМКИ)"}
{"url": "https://pik.bg/%D0%BC%D0%BE%D0%BD-%D0%B4%D1%8C%D0%BE-%D1%81%D0%B5-%D1%83%D1%80%D0%B5%D0%B4%D0%B8-%D1%81%D1%8A%D1%81-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%BE-%D0%BF%D1%80%D0%B5%D0%B4%D0%B0%D0%B2%D0%B0%D0%BD%D0%B5-%D0%BF%D0%BE-%D0%BD%D0%BE%D0%B2%D0%B0---%D1%81-%D0%B2%D0%B0%D1%81%D0%B8%D0%BB-%D0%B8%D0%B2%D0%B0%D0%BD%D0%BE%D0%B2-%D1%89%D0%B5-%D0%BA%D0%BE%D0%BD%D0%BA%D1%83%D1%80%D0%B8%D1%80%D0%B0%D1%82-120-%D0%BC%D0%B8%D0%BD%D1%83%D1%82%D0%B8-news869570.html", "text": "Мон Дьо получи собствено предаване, което ще се излъчва на мястото на \"Комбина\" на Лора Крумова и Галя Щърбева в неделя привечер. На 15 септември в 16:55 часа стартира токшоуто \"Неделята на NOVA\". Новият публицистичен формат ще бъде запазена територия за горещите теми на седмицата, ексклузивни кадри и интервюта, неподозирани житейски сюжети и репортерски разкрития, съобщават от Нова телевизия. Журналистическият прочит на събитията от седмицата ще обобщават водещата Мая Костадинова и авторите на обзорното предаване Тина Ивайлова, Васил Иванов и Мариян Станков-Мон Дьо. Костадинова последно се изявяваше в Канал 3, а Мон Дьо показваше интервютата си в \"Събуди се\". Предаването ще се опита да бъде конкуренция на \"120 минути\" по bTV. Сподели:", "date": "2019.09.12", "title": "Мон Дьо се уреди със собствено предаване по Нова - с Васил Иванов ще конкурират \"120 минути\""}
