{"url": "http://pik.bg/%D0%BA%D0%BE%D0%BD%D1%84%D0%BB%D0%B8%D0%BA%D1%82%D0%BD%D0%B0-%D1%82%D0%BE%D1%87%D0%BA%D0%B0-%D0%BD%D0%BE%D0%B2%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%B8%D0%B7%D1%85%D0%BE%D0%B4%D0%B0-%D0%BD%D0%B0-%D0%B3%D0%B0%D0%B1%D1%80%D0%BE%D0%B2%D0%BE-%D0%B2-%D0%BF%D0%BE%D1%81%D0%BE%D0%BA%D0%B0-%D1%81%D0%B5%D0%B2%D0%BB%D0%B8%D0%B5%D0%B2%D0%BE-news769134.html", "text": "Нова тежка катастрофа на изхода на Габрово в посока Севлиево е повод за поредната дискусия в социалните мрежи за това необходимо ли е да се регулира движението на кръстовището, което представлява конфликтна точка, информира БНР. Тежката катастрофа е станала преди обяд. По неофициална информация, мъж е загинал при сблъсъка между две коли. Единият шофьор е излизал от странична улица и е бил ударен от преминаващ по главния път автомобил, разказват очевидци. Снимка: БГНЕС Сподели:", "date": "2018.07.28", "title": "КОНФЛИКТНА ТОЧКА! Нова катастрофа на изхода на Габрово в посока Севлиево"}
{"url": "http://pik.bg/%D1%80%D0%B8%D0%B0%D0%BB%D0%B8%D1%82%D0%B8-%D0%B7%D0%B2%D0%B5%D0%B7%D0%B4%D0%B0-%D0%BF%D1%80%D0%B8%D0%B1%D0%B8%D1%80%D0%B0-%D0%BF%D0%BE-1-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D1%80%D0%B5%D0%BA%D0%BB%D0%B0%D0%BC%D0%B0-%D0%B2-%D0%B8%D0%BD%D1%81%D1%82%D0%B0%D0%B3%D1%80%D0%B0%D0%BC-news768981.html", "text": "Интернет приложението Hopper HQ публикува класацията на най-високоплатените знаменитости в Инстаграм, като първа позиция зае риалити звездата Кайли Дженър, съобщава в. \"Дейли мейл\". Една рекламна публикация в нейната страница в социалната платформа струва около 1 милион долара, изчислиха експерти. Втора в списъка е американската певица и актриса Селена Гомес. За един рекламен пост на нейната страница в Инстаграм ще трябва да се заплатят 800 хиляди долара. На трета позиция е футболистът Кристиано Роналдо с цена за единична реклама от 750 хиляди долара. В класацията попаднаха риалити звездата Ким Кардашиян - 720 хиляди долара, певицата Бионсе - 700 хиляди долара, актьорът Дуейн Джонсън - 650 хиляди долара, певецът Джъстин Бийбър - 630 хиляди долара, а също така футболистите Неймар и Лионел Меси съответно с 600 и 500 хиляди долара. Сподели:", "date": "2018.07.28", "title": "Риалити звезда прибира по 1 млн. долара за реклама в Инстаграм"}
{"url": "http://pik.bg/%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%BE%D1%82%D1%85%D0%B2%D1%8A%D1%80%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D1%81%D0%BF%D0%B0%D1%81%D0%B8-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B0%D1%82%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F-news769061.html", "text": "Според Сергей Станишев с решението си да обяви Истанбулската конвенция за противоконституционна, Конституционният съд е спасил управляващата коалиция. Така президентът на ПЕС коментира пред журналисти на Историческата поляна на Бузлуджа решението на КС по повод на Конвенцията на Съвета на Европа за превенция и борба с насилието над жени и домашното насилие, съобщиха от пресофиса на Станишев. Той е участвал в традиционния събор на левицата на Бузлуджа. \"Истанбулската конвенция беше непреодолимо, фундаментално различие между ГЕРБ и Патриотите. Всяко друго решение щеше да предизвика дълбок разрив между политическите субекти в управлението, което и бездруго се тресе от постоянни скандали и противоречия\", е казал Станишев. Според него обявяването на Истанбулската конвенция за конституционосъобразна би означавало падане на правителството на ГЕРБ и Патриотите. В този смисъл прозира ясна и очевидна политическа конюнктура в решението на КС, чиито мотиви са слаби и неубедителни, е допълнил лидерът на ПЕС. Станишев смята, че решението на КС е тъжна новина за България, защото ясно показва, че Законът отстъпва пред политическия натиск. Според него това е лоша новина и за БСП, защото колкото по-бързо се разпадне управляващата коалиция, толкова по-бързо левицата в България ще дойде на власт и ще предложи нужното на страната ляво управление. \"Единствената добра новина след решението на КС е изявлението на БСП, че ще внесе предложените от широк кръг граждански организации законодателни промени срещу насилието над жени и деца - ангажимент, който българските социалисти поеха вследствие на наскоро приключилата мисия на ПЕС в София. Колкото по-бързо тази законодателна защита бъде внесена и приета в парламента, толкова по-скоро България ще даде ясен знак пред Европа и света, че не толерира домашното насилие\", е допълнил Станишев. Сподели:", "date": "2018.07.28", "title": "Станишев: Отхвърлянето на Истанбулската конвенция спаси управляващата коалиция"}
{"url": "http://pik.bg/%D0%BF%D1%83%D1%82%D0%B8%D0%BD-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D1%85%D1%80%D0%B8%D1%81%D1%82%D0%B8%D1%8F%D0%BD%D1%81%D1%82%D0%B2%D0%BE%D1%82%D0%BE-%D0%BA%D0%B0%D1%82%D0%BE-%D0%BE%D1%81%D0%BD%D0%BE%D0%B2%D0%B0-%D0%BD%D0%B0-%D1%80%D1%83%D1%81%D0%BA%D0%B0%D1%82%D0%B0-%D0%B4%D1%8A%D1%80%D0%B6%D0%B0%D0%B2%D0%B0-news769064.html", "text": "Руският президент Владимир Путин каза днес, че приемането на християнството преди повече от 1000 години на територия, която впоследствие става Русия, е белязало началната точка за създаването на руската държава, предаде Асошиейтед прес. Путин направи изказването на церемония по случай 1030-годишнината от приемането на християнството от владетеля на Киевска Рус княз Владимир. Президентът заяви пред събралото се множество при статуята на Владимир край Кремъл, че приемането на християнството е било \"началната точка за създаването и развитието на руската държавност, истинското духовно раждане на нашите предци, определянето на тяхната идентичност. Идентичността, разцъфването на националната култура и образование\". Изказването му подчертава силните връзки между правителството и Руската православна църква, отбелязва Асошиейтед прес. Сподели:", "date": "2018.07.28", "title": "Путин определи християнството като основа на руската държава"}
{"url": "http://pik.bg/%D1%81%D1%82%D0%BE%D0%BB%D0%B8%D1%87%D0%BD%D0%B0%D1%82%D0%B0-%D0%B1%D0%B8%D0%B1%D0%BB%D0%B8%D0%BE%D1%82%D0%B5%D0%BA%D0%B0-%D0%B8%D0%B7%D0%BD%D0%B5%D1%81%D0%B5-%D0%BD%D0%B0%D0%B4-300-%D0%BA%D0%BD%D0%B8%D0%B3%D0%B8-%D0%B2-%D0%B1%D0%BE%D1%80%D0%B8%D1%81%D0%BE%D0%B2%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-news769052.html", "text": "За четвърта година Столичната библиотека организира инициативата си „Зелена библиотека“, чрез която културното средище излиза извън обичайното си място и застава сред хората. Днес библиотеката е в Борисовата градина и до 14 часа и дава възможност на посетителите да получат безплатна читателска карта за една година, предаде БГНЕС. „Предлагаме да се забавлявате с нас всяка събота до края на месец август. Днес, в Борисовата градина, с нас са поетите Кристин Димитров, Марин Бодаков, Боби Мирчев. За първи път художникът Христо Кърджилов учи децата да рисуват тук. Обикновено това той прави в арт ателието, което работи в библиотеката ни“, каза  ръководителят на направление „Информационни ресурси“ в Столичната библиотека Радосвета Радева. \"Освен това даваме възможност на хората да вземат книга, да я прочетат и да я върнат, когато пожелаят\", подчерта Радева и добави, че посетителите могат да изберат заглавие от над 300 книги, които днес са изнесли навън. Тя коментира, че ще се радват ако читатели им носят нови заглавия, защото от една страна фондът им ще се обогатява, а от друга ролята на книгата е да бъда в ръцете на хората. „Тази година инициативата ни прерасна от „Зелени библиотеки“ в „Зелени пътеки към библиотеката“. Досега показвахме дейността си в софийските паркове, но тази година за първи път ще направим библиотека и в планината. Тя ще се състои в края на август на хижа „Алеко“ на Витоша. Всичко това правим, за да стимулираме хората да четат книги и да им дадем възможност безплатно да станат наши читатели. Откакто раздаваме читателски карти, броят на четящите хора значително се повиши“, обясни Радева. Художникът Христо Кърджилов, който наблюдава най-малките посетители как рисуват и оцветяват каза за БГНЕС, че не трябва да се търси талантът у едно дете на тази крехка възраст. „Не може да се говори за талант в тази възраст и в никакъв случай не трябва да се слагат абсолютно никакви ограничения като теми и сюжети и да им се показва как трябва да се рисува, защото това ограничава тяхната свобода и може да го отблъсне от изкуството“, каза художникът. Той подчерта, че постоянството дава резултати във времето и затова препоръча родителите да надписват рисунките на децата си и да проследяват как се развиват уменията им. Художникът подчерта, че в даден момент всяко дете с талант има нужда от уроци, но това трябва да стане в точния момент и най-вече по желание на малкия творец. Следващата библиотека на открито е следващата събота в парк „Гео Милев”. Сподели:", "date": "2018.07.28", "title": "Столичната библиотека изнесе над 300 книги в Борисовата градина"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D1%80%D1%83%D1%81%D0%B8%D1%8F-%D1%81%D1%80%D0%B5%D1%89%D1%83-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%BD%D0%B0%D1%82%D0%B0-%D0%B2%D1%8A%D0%B7%D1%80%D0%B0%D1%81%D1%82-news769072.html", "text": "Десетки хиляди руснаци се включиха днес в протестни шествия в цялата страна, организирани от Комунистическата партия заради спорната реформа на кабинета, увеличаваща възрастта за пенсиониране, предаде БГНЕС, цитирайки АФП. В Москва, според организаторите на разрешения протест, са се включили около 100 000 души, но според репортери броят им е значително по-малък - около 10 000. Парламентът одобри на първо четене пенсионната реформа, която постепенно повишава пенсионната възраст на 63 години за жените от сегашните 55, и на 65 за мъжете от досегашните 60 години. В руската столица демонстрантите скандираха срещу президента Владимир Путин и носеха плакати с надпис „Искаме да живеем от нашите пенсии, а не да умираме на работа“. Демонстрации имаше в десетки градове в Източна Русия, Сибир и Западна Русия. Около 1200 души се събраха в Новосибирск, в Санкт Петербург – 1000. При рядка проява на обществено недоволство срещу реформата, подкрепена от управляващата партия „Единна Русия“ на президента Путин, близо 2,9 милиона руснаци сложиха подписите си под протестна петиция. Самият Путин, който не спомена пенсионната реформа в предизборната си платформа при преизбирането си като президент, отчете рязък спад в общественото доверие – 64% през юли спрямо 80% през май. Сподели:", "date": "2018.07.28", "title": "Протести в Русия срещу увеличаването на пенсионната възраст"}
{"url": "http://pik.bg/%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%BA%D0%B0%D1%87%D0%B8-%D1%81%D0%B8%D0%BD%D0%B0-%D1%81%D0%B8-%D1%82%D0%B5%D0%BE-%D0%BD%D0%B0-%D0%B1%D1%83%D0%B7%D0%BB%D1%83%D0%B4%D0%B6%D0%B0-%D1%81%D0%BD%D0%B8%D0%BC%D0%BA%D0%B8-news769148.html", "text": "Депутатът от БСП Елена Йончева заведе сина си Теодор на традиционния събор на левицата на Бузлуджа. Над 75 000 души се събраха на Историческата поляна под върха, за да отбележат 127-ата годишнина от началото на организираното социалистическо движение в България, съобщава Дарик. Двегодишният Тео си поигра с палките на барабаниста, докато сцената се подготвяше за излизането на сръбската звезда Горан Брегович. Неговият оркестър за сватби и погребения беше посрещнат с бурни аплодисменти въпреки ситния дъжд, който опитваше да развали празника на социалистите. Сподели:", "date": "2018.07.28", "title": "Елена Йончева качи сина си Тео на Бузлуджа (СНИМКИ)"}
{"url": "http://pik.bg/%D0%BF%D0%B0%D1%80%D1%82%D0%B8%D0%B8%D1%82%D0%B5-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%BF%D0%BE-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-news769015.html", "text": "Македонските парламентарни партии продължават да водят преговори за постигане на споразумение за провеждането на референдума, специално целящи преодоляването на разногласията по точната формулировка на въпроса му, съобщава македонското електронно издание Радио „Свободна Европа“, цитирано от „Фокус“. Премиерът на Македония Зоран Заев и председателят на парламента Талат Джафери обявиха, че до 30 юли трябва да се обяви, че референдумът ще бъде свикан на 30 септември. С учредяването на Държавната избирателна комисия, чиито членове в понеделник в ще дадат тържествени изявления в парламента, са приети и официалните условия за организиране на референдума. Сподели:", "date": "2018.07.28", "title": "Партиите в Македония продължават преговорите по референдума"}
{"url": "http://pik.bg/%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%B1%D0%BE%D1%81%D1%84%D0%BE%D1%80%D0%B0-%D1%81%D0%BB%D0%B5%D0%B4-%D0%B0%D0%B2%D0%B0%D1%80%D0%B8%D1%8F-%D0%BD%D0%B0-%D0%B3%D1%80%D1%8A%D1%86%D0%BA%D0%B8-%D0%BA%D0%BE%D1%80%D0%B0%D0%B1-%D1%86%D0%B8%D1%81%D1%82%D0%B5%D1%80%D0%BD%D0%B0-news769154.html", "text": "Товарен кораб-цистерна, плаващ под гръцки флаг, е претърпял авария при преминаването през пролива Босфора край Истанбул, съобщиха турски медии, цитирани от БНТ. Аварията причини хаос в движението по Босфора. Турските власти затвориха пролива за движение на корабите в двете посоки. Гръцкият кораб е с дължина 252 м. Екипи на турската брегова охрана са изпратени в помощ на авариралия кораб. Те се опитват да изтеглят авариралия съд, за да се освободи движението по Босфора. Сподели:", "date": "2018.07.28", "title": "Затвориха Босфора след авария на гръцки кораб-цистерна"}
{"url": "http://pik.bg/%D0%BC%D0%B5%D0%B3%D0%B0-%D1%81%D0%B4%D0%B5%D0%BB%D0%BA%D0%B0-%D1%87%D0%B5%D0%BB%D1%81%D0%B8-%D0%B2%D0%B0%D0%B4%D0%B8-100-%D0%BC%D0%BB%D0%BD-%D0%B5%D0%B2%D1%80%D0%BE-%D0%B7%D0%B0-%D0%B4%D0%B2%D0%B5-%D0%B7%D0%B2%D0%B5%D0%B7%D0%B4%D0%B8-%D0%BD%D0%B0-%D1%8E%D0%B2%D0%B5%D0%BD%D1%82%D1%83%D1%81-news769008.html", "text": "утболистите на Ювентус Гонсало Игуаин и Даниеле Ругани в близките дни могат да преминат в Челси, съобщава \"Калчомеркато\". Представители на лондончани са пристигнали в Торино, за да обсъдят евентуалните сделки за аржентинския нападател и 23-годишният италиански национал. От Челси са готови да предложат между 90 и 100 милиона евро за двамата играчи. През изминалия сезон Игуаин записа 50 мача за Ювентус и отбеляза 23 гола. Ругани взе участие в 26 мача, вкара 2 гола и даде 2 асистенции, предава гол.бг. Сподели:", "date": "2018.07.28", "title": "МЕГА СДЕЛКА! Челси вади 100 млн. евро за две звезди на Ювентус"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BA%D1%80%D0%B8%D1%81%D1%82%D0%B8%D1%8F%D0%BD-%D0%BC%D0%B0%D0%BB%D0%B8%D0%BD%D0%BE%D0%B2-%D0%BF%D1%80%D0%B5%D0%BF%D0%BE%D0%B4%D0%BF%D0%B8%D1%81%D0%B0-%D1%81-%D1%86%D1%81%D0%BA%D0%B0-news769076.html", "text": "Сърцатият полузащитник Кристиян Малинов преподписа своя договор с ЦСКА София до 2022 година, съобщава официалният сайт на армейците. Eдин от най-добрите халфове в България ще продължи да носи червения екип и да се бори все така яростно за победите на най-великия български клуб. От лятото на 2016 до днес 24-годишният национал изигра 52 мача за тима ни, в които отбеляза 2 гола, като втория той реализира при победата над вечния съперник с 3:2 в края на миналия сезон. Сподели:", "date": "2018.07.28", "title": "Официално: Кристиян Малинов преподписа с ЦСКА"}
{"url": "http://pik.bg/%D0%BF%D0%BE%D1%87%D0%B8%D1%81%D1%82%D0%B8%D1%85%D0%B0-60-%D1%80%D0%B5%D1%87%D0%BD%D0%B8-%D1%83%D1%87%D0%B0%D1%81%D1%82%D1%8A%D0%BA%D0%B0-%D0%B2-%D1%81%D0%BE%D1%84%D0%B8%D1%8F-news769024.html", "text": "Временен защитен насип с цел превенция от наводнение изгражда дирекция „Аварийна помощ и превенция“ на Столична община. Насипът е с дължина 250 м и се изгражда чрез специализирана техника, съобщиха от пресцентъра на Столична община. Предпазният земен насип е направен на река Искър в кв. “Димитър Миленков“ в София. С цел превенция от наводнения Столична община продължава почистването речни корита за осигуряване на тяхната проводимост. В момента се почистват участъци от река Владайска в жк. „Сердика“, река Банска, река Червена, река Лозянски дол и река Габровница. Досега през тази година са почистени 60 броя речни участъци с обща дължина над 26 км. Премахнати са паднали дървета, клони и отпадъци, осигурена е проводимостта на водостоци и мостове на реките Искър, Владайска, Перловска, Клисурска, Суха река, Аджибарица и др. Работата по почистването на речните корита продължава. Столичната община изпълнява ежегодна програма, като тази година е осигурила финансиране за почистването на 97 броя речни участъци с обща дължина 45 км. Извършва се денонощно наблюдение на водните нива на речните корита на територията на Столична община. Към момента проводимостта в коригираните речни корита е нормална. Сподели:", "date": "2018.07.28", "title": "Почистиха 60 речни участъка в София"}
{"url": "http://pik.bg/%D0%B6%D0%B5%D0%BD%D0%B8-%D0%BF%D1%80%D0%B8%D0%B7%D0%BD%D0%B0%D1%85%D0%B0-%D0%BA%D0%B0%D0%BA%D0%B2%D0%BE-%D0%B2-%D0%BC%D1%8A%D0%B6%D0%B5%D1%82%D0%B5-%D0%B8%D0%BC-%D0%B3%D0%B8-%D0%BA%D0%B0%D1%80%D0%B0-%D0%B4%D0%B0-%D0%B8%D0%B7%D0%BD%D0%B5%D0%B2%D0%B5%D1%80%D1%8F%D0%B2%D0%B0%D1%82-news769098.html", "text": "Според сайта за извънбрачни връзки Gleeden 74 процента от задомените дами са на мнение, че съпрузите им са големи циции, съобщава в. \"Метро\". Представителките на нежния пол, които търсят щастие извън домашното огнище, считат, че не получават достатъчно дарове и цветя от брачните си партньори. 69 на сто от анкетираните жени доверили, че стиснатостта на половинките им била главната причина, заради която били решили да им изневерят. В проучването участвали 5000 жени Над половината от тях доверили, че са имали караници с партньора си заради неговата стиснатост . Най-честите аргументи на мъжете били - \"Щом искаш толкова много подаръци, защо не си ги купиш с твоите пари?\" Повечето анкетирани дами изтъквали, че в случая не ставало дума толкова за вещи и пари, колкото за отношението, което подсказват подаръците . Даровете намекват, че жената е обичана. Липсата на щедрост при 39 на сто от респондентките им говорела за това, че са недооценени като личности. Сподели:", "date": "2018.07.28", "title": "Жени признаха какво в мъжете им ги кара да изневеряват"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D0%BF%D1%81%D0%B8%D1%85%D0%B8%D1%87%D0%BD%D0%BE-%D0%B1%D0%BE%D0%BB%D0%B5%D0%BD-%D1%81%D0%B5-%D0%B1%D0%B0%D1%80%D0%B8%D0%BA%D0%B0%D0%B4%D0%B8%D1%80%D0%B0-%D0%B2-%D0%B4%D0%BE%D0%BC%D0%B0-%D1%81%D0%B8-%D0%B2-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news769116.html", "text": "Агресивен психично болен мъж вдигна на крак полицията в София в ранните часове на съботния ден. Той изгони родителите си и се барикадира в семейното жилище до пл. \"Славейков\", съобщи бТВ. Появи се информация, че 41-годишният мъж е въоръжен. На мястото бяха изпратени полицаи и спецотряд за борба с тероризма. Психолози преговаряха с мъжа и в крайна сметка беше решено родителите му да пренощуват другаде, а той да бъде оставен да се успокои през нощта. В резултат и полицейските сили се изтеглиха. Към 9 ч. тази сутрин в района имаше полицейски бус. От пресцентъра на МВР посочиха, че няма данни за извършено престъпление. Според неофициална информация мъжът и преди се е държал агресивно. Сподели:", "date": "2018.07.28", "title": "ИЗВЪНРЕДНО! Въоръжен психично болен се барикадира в дома си в София (СНИМКИ)"}
{"url": "http://pik.bg/%D0%BD%D0%B5%D0%BE%D0%BF%D0%B8%D1%81%D1%83%D0%B5%D0%BC%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D1%80%D0%B0%D0%B7%D0%BA%D0%B0%D0%B7%D0%B0-%D0%B7%D0%B0-%D1%83%D0%B6%D0%B0%D1%81%D0%B0-%D0%B2-%D0%B3%D1%8A%D1%80%D1%86%D0%B8%D1%8F---%D1%85%D0%BE%D1%80%D0%B0%D1%82%D0%B0-%D1%81%D0%B5-%D0%B4%D0%B0%D0%B2%D0%B5%D0%BB%D0%B8-%D0%BA%D0%B0%D1%82%D0%BE-%D0%B2-%D1%82%D0%B8%D1%82%D0%B0%D0%BD%D0%B8%D0%BA-news769012.html", "text": "Хората се давеха като в „Титаник”, търсеха ги живи и мъртви с фенери в морето. На всеки 20 метра имаше спасителна лодка, а те се блъскаха да се качат и се бутаха във водата. Това разказа пред „Монитор” българската Анна Кирязова от Варна. От 18 г. тя и съпругът й живеят в гръцкото с. Мати, което попадна в епицентъра на зловещите пожари в понеделник, които взеха десетки жертви. Мати и съседното с. Кокино Лиманаки са почти напълно опустошени. Китните курортни селища се намират в община Рафина на брега на морето, на 30-ина км от гръцката столица Атина. Пожарите са изпепелили десетки къщи, стотици коли, почти всички паркове и градини. Вместо палми, кактуси, борове и цветя, сега там има пепелища, скъсани кабели за високо напрежение, паднали трафопостове, тлеещи огнища и земя, която пари под краката. Десетки хора са отчаяни от огромните щети, близките на загиналите в домовете си или при опит да се спасят от огъня и падащите горящи дървета и предмети върху тях, са изтръпнали и безмълвни. Двете села приличат на призраци, по чиито тела все още лежат труповете на овъглени кучета и костенурки. „Беше в понеделник към 17 ч. Бях в асансьора на къщата, в която гледам инвалид. Изведнъж токът спря и заседнах на едно място. Огънят вече е бушувал навън, но аз не знаех какво става. Умирам в асансьора и това е. Много виках, мъжът на Анна ме чу и успя да ме спаси”, разказа Валентина от Асеновград. От 15 г. тя живее в същата къща, където и Анна Кирязова с нейния съпруг. Около красивата двуетажна къща, кацнала точно над морето, вече горели огромни пламъци. Поглъщали безмилостно дърветата, цветята и животните, облизвали и постройката. „Добре, че преди 6 години къщата беше санирана отвън с хубава облицовка, прозорците са добре изолирани, отвън имат капаци и черният дим не можа да влезе вътре, това ни спаси от задушаване. Огънят не влезе вътре и даже не счупи стъклата”, разказа Анна. Село Мати гъмжи от полиция и спасители, тъй като морето всеки ден изхвърля телата на удавени при опит да се спасят от огнената стихия хора. Някои от стопаните вече разчистват порутените си домове, а други водят застрахователи да огледат щетите. Строителни инженери от общината обикалят всички къщи, за да направят оценка дали са годни за живеене и не крият ли риск от срутване, което би застрашило живота на преминаващи хора. Анна Кирязова и Валентина живеят в къща, от чиято тераса цяла нощ са наблюдавали трагедията на десетки хора в морето. Докато пътували с колите си, ходели по улиците или били в домовете си, обитателите на Мати били застигнати толкова мигновено от огнената стихия, че масово хукнали да търсят спасение в морето. Селището е на склон над малки плажове, по които се стига по десетки стълби, направени от собствениците на имотите. Хората изоставяли колите и къщите си и тичали като луди във водата. „Влизаха навътре, защото ако стоят на плажа, е опасно, там ги застигаха летящи пламнали клонове и издухани от стихията предмети. Това накара хората да стоят на по-дълбокото с часове. Помощта дойде много по-късно от началото на ужаса, чак след няколко часа. Вече беше тъмно и започна агонията. \"На всеки 20 метра имаше спасителни лодки, дойде и кораб, на който откарваха хората и ги качваха там, навътре към сушата беше невъзможно. Търсеха ги с фенери, точно както съм гледала във филма „Титаник” – осветяваха живите и те тръгваха блъскайки се един друг към лодките. Казваха им, че има място за всички, но никой не чуваше нищо. Беше зловещо”, спомня си потресената Анна. По скалите и на плажната ивица се виждат оставени или изхвърлени от морето дрехи. Във фаталната нощ е имало отлив и морето е дърпало навътре, но след това изхвърля труповете на удавници, които не са оцелели в тъмницата и водата, където хората са стояли с часове, чакайки стихията да отмине, както и по време на спасителната операция. В четвъртък сутринта спасителите откриха нови две тела. Броят на жертвите ще расте, казват местните власти. Докато се опитвали да минат през врата, водеща по стълби към морето: 25 души изгорели накуп прегърнати в Гръцкото курортно селце Мати, на 30-ина километра източно от столицата Атина. Хората се опитвали да се спасят от огнения ад, който ги застигна в понеделник следобед. Мати даде и други жертви, които изгоряха в къщите или в колите си, а други се удавиха в морето, бягайки от огъня. Докато пътували с колите си или били в къщите си, десетки хора били застигнати от стихията. Ужасени, те започнали да тичат към морето, което се намира под склона, на който е кацнало селото. Част от тях потърсили спасение през врата, водеща към стълби към плажа.Тя е част от частен имот, но за щастие е била отключена „Част от хората при първата вълна успели да минат през вратата и хукнали надолу. Небето обаче стана черно за минути и падна нощ. В тъмнината, дима и пушеците една група от тичащи към спасението не успели да видят вратата, блъскали се около нея, защото не са я видели. Идващите отзад притискали първите и така се нанизвали един върху друг – това е всъщност причината да се прегърнат, а не, както писаха, че се гушвали, за да чакат смъртта”, разказа пред „Монитор” българката Анна Кирязова от Варна. От 18 г. тя живее със съпруга си в къщата на негов гръцки приятел, която се намира буквално на метри от масовия гроб. На другия ден намерили изгорелите 25 души до вратата. Още преди морето за „заври” от търсещи спасение в него част от пламъците стигнали до кафене на самия плаж. Огънят и летящите предмети буквално бомбардирали клиентите в заведението. Едно момиче е изгоряло на място. Жителите на Мати са изтръпнали – не само пострадалите, но и тези, чиито къщи не са засегнати от огъня. Не им се говори за кошмара от внезапното бедствие. Преживяват с храната, която властите им носят, защото няма ток и не се знае кога ще има заради десетките паднали трафопостове и кабели в целия район. Морският залив, който преди седмица е бил преливащ от цветя и зеленина, днес е черен и потънал в пепелища. Сподели:", "date": "2018.07.28", "title": "НЕОПИСУЕМА ТРАГЕДИЯ! Българка разказа за ужаса в Гърция - хората се давели като в \"Титаник\""}
{"url": "http://pik.bg/%D1%84%D0%B8%D0%BB%D0%B8%D0%BF-%D0%BA%D0%B8%D1%80%D0%BA%D0%BE%D1%80%D0%BE%D0%B2-%D0%BF%D1%80%D0%B8%D0%B1%D0%B8%D1%80%D0%B0-%D0%B4%D0%B5%D1%86%D0%B0%D1%82%D0%B0-%D1%81%D0%B8-%D0%BE%D1%82-%D0%BE%D0%BF%D0%BE%D0%B6%D0%B0%D1%80%D0%B5%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D0%B2%D0%BE%D0%B4%D0%B8-%D0%B3%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news769030.html", "text": "Децата на руската естрадна звезда от български произход Филип Киркоров Мартин и Алла-Виктория почиват в пострадалата от невиждани пожари Гърция, информира „Дни.ру“. Самият певец в момента е в Баку за фестивала „Жега“ и сподели, че много се притеснява за малките си наследници. Пред изданието поп изпълнителят призна, че предсрочно ще прекрати участието си в музикалния форум и ще се отправи в южната ни съседка, за да прибере Мартин и Алла-Виктория. От Гърция Киркоров и децата му ще се отправят към втората си родина – България, разказа певецът. „Случи се страшна трагедия. Аз изказвам дълбоките си съболезнования на целия гръцки народ. За щастие, мястото под Атина, където почиват Мартин и Алла-Виктория, беше заобиколено от огъня, но въпреки това аз много се тревожа. Затова ще напусна Баку по-рано и ще отида да си ги взема“, предава „Дни.ру“ думите на звездата. Сподели:", "date": "2018.07.28", "title": "Филип Киркоров прибира децата си от опожарена Гърция, води ги в България"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BB%D1%8E%D1%82-%D1%81%D0%BA%D0%B0%D0%BD%D0%B4%D0%B0%D0%BB---%D0%B4%D0%B2%D0%BE%D0%B9%D0%BD%D0%B0-%D0%BA%D1%80%D0%B0%D0%B6%D0%B1%D0%B0-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%B1%D0%B5%D1%81%D0%BD%D0%B8---%D0%BC%D0%BE%D1%89%D0%B5%D0%BD-%D0%B7%D0%B0%D0%BB%D0%BF-%D0%BF%D0%BE-%D0%BE%D1%80%D0%BB%D0%B8%D1%82%D0%B5-news769165.html", "text": "Берое и Лудогорец завършиха наравно 1:1 в среща от втория кръг на шампионата. А мачът предизвика бурни реакции в част от феновете на футбола в България. Привържениците негодуват от спестена според тях дузпа за заралии, съчетана с неотсъден 11-метров наказателен удар за Етър в двубоя на \"виолетовите\" срещу \"орлите\" в Разград на старта на първенството, спечелен от \"зелените\" с минимален аванс. Ето какво пишат част от гневните фенове в различни спортни платформи, оформяйки мощен словесен залп към Лудогорец, публикуваме мненията им без редакторска намеса: \"Два кръга - две несвирени дузпи срещу редник Киро!\". \"Без съдийски аванти Нямахорец няма да влязат и в шестицата\". \"За 2 кръга 3 подарени точки за Киро Г*ла! Кo*eлета нагли! \"...2 кръга минаха и вече дразнят...\". \"Съдиите не дават дузпи срещу Лудогорец и картони няма\". \"Ама вие не разбрахте ли? Срещу Лудогорец не се свирят дузпи!\". Сподели:", "date": "2018.07.28", "title": "ИЗВЪНРЕДНО! Лют скандал - двойна кражба? Феновете бесни - мощен залп по \"орлите\""}
{"url": "http://pik.bg/%D0%BF%D0%BB%D0%BE%D0%B4%D0%BE%D0%B2%D0%B5-%E2%80%93-%D0%BF%D0%BE-%D0%BA%D0%BE%D0%B5-%D0%B2%D1%80%D0%B5%D0%BC%D0%B5-%D0%B4%D0%B0-%D0%B3%D0%B8-%D1%8F%D0%B4%D0%B5%D0%BC-news769034.html", "text": "През лятото зреят и се консумират най-много плодове. Диня, пъпеш, ананас, папая, ягоди, малини, придават свежест на коктейлите на плажа. Те са най-известните за сезона, но има и още много други, с които ще се заредите с енергия, пише тялото.бг. Хубаво е да ядете по няколко различни плода на ден, но кога е най-подходящото време за това? Те съдържат много полезни вещества, но и захари, които носят своите последици за тялото, ако са твърде много. Плодовете определено са средство, с което може да се пречистите от мазните и тежки храни. Всеки знае, че ябълките са чудесни източници на витамини, но не са подходящи за закуска, защото не могат да придадат ситост на стомаха. При някои хора бананите, например, надуват корема и водят до образуването на киселини, ако са приети сутрин на гладно. Ето защо ако предпочитате определени плодове, е хубаво да сте информирани кога е най-удачно да се ядат и в какво количество. Доклад на Центъра за контрол и превенция на болестите показва, че само около 12% от възрастните в Съединените щати ядат от 1,5 до 2 чаши плодове на ден, което е препоръчителното дневно количество. От друга страна само 9,3% са посочили, че ядат достатъчно зеленчуци. Според Кери Стъклман, основател на движението „Nutritious Life“, има твърде малко доказателства за това в кои часове на деня е по-добре да се консумират плодовете. Според него това, което наистина има значение, е какъв точно плод се яде и с какви други храни. „Може да сложите малко замразени горски плодове в уреда за смути, да прибавите няколко парченца банан, малко мед или друг заместител на захарта, както и кисело мляко. Това е идеалната питателна закуска“, казва Джесика Росен, сертифициран холистичен треньор по здравословно хранене и привърженик на суровоядството. По думите ѝ, най-доброто време за ядене на плодове е когато стомахът ви е празен, например сутрин. Плодовете могат да съдържат много натурални захари, което води до покачване на кръвната захар и носи чувство на глад, добавя Росен. И уточнява, че менюто ни за деня трябва да е балансирано – по малко плодове, зеленчуци, протеини и здравословни мазнини. „Някои плодове могат да ви помогнат да заспите – бананите и вишните съдържат мелатонин, докато кайсиите – витамин С“, казва още тя. Според нея, дори и да изпитате глад през нощта, по-добре е да хапнете някой плод, отколкото нещо друго. Сподели:", "date": "2018.07.28", "title": "Плодове – по кое време да ги ядем?"}
{"url": "http://pik.bg/%D0%BD%D0%B0-4-%D0%B8-5-%D0%B0%D0%B2%D0%B3%D1%83%D1%81%D1%82-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D1%81%D1%8A%D0%B1%D0%BE%D1%80-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BE%D0%B1%D1%89%D0%BD%D0%BE%D1%81%D1%82-%D0%B2-%D0%BC%D0%BE%D0%BB%D0%B4%D0%BE%D0%B2%D0%B0-news768985.html", "text": "На 4 и 5 август в южния град на Молдова Твърдица в Тераклийски район ще се проведе съборът на българската общност „Има контакт“. Очакват се гости от цялата страна, както и от съседна Украйна. Организаторите обещават ярък празник за всички, които не са безразлични към българската култура, предава Noi.md. „Народната музика и танците под открито небе са само неголяма част от развлекателната програма. За участниците са готови интелектуални игри, спортни състезания и работилници. Ще има традиционна храна, подготвена по рецептите на нашите баби. Ще покажем с какво се слави Твърдица“, заяви Екатерина Саукова, организатор на събота. Заедно с нея, за 11-та среща на бесарабските българи се подготвят и българският младежки клуб „Актив“ и украинската обществена организация „Конгрес на българите в Украйна“. Всяка година събитието се провежда на ново място с основателна причина. Така бесарабските българи могат да посетят колкото се може повече места, където техният народ живее компактно. \"Районът домакин се определя от резултатите от състезанията при предишния събор. След това неговите представители решават къде ще се проведе следващият“, обяснява Дария Полякова, представител на клуба „Актив“. „Има контакт“ е традиционната среща на българската младеж, която се провежда всяка година през първия уикенд на август. Идеята на срещата е да се направят нови познанства, да се срещнат стари приятели, да се установи топло отношения между регионите. Срещата се проведе за 11-та поредна година. Задължително условие за участието е да се носят народни носии. Сподели:", "date": "2018.07.28", "title": "На 4 и 5 август ще се проведе събор на българската общност в Молдова"}
{"url": "http://pik.bg/%D0%B3%D0%BD%D1%83%D1%81-%D0%BF%D0%BE%D0%BC%D0%B8%D1%8F-%D1%81-%D1%84%D0%B5%D0%BA%D0%B0%D0%BB%D0%B8%D0%B8-%D0%B7%D0%B0%D0%BB%D1%8F-%D0%BF%D0%BB%D0%B0%D0%B6%D0%B0-%D0%BD%D0%B0-%D0%BA%D0%B8%D1%82%D0%B5%D0%BD-%D1%81%D0%BD%D0%B8%D0%BC%D0%BA%D0%B8-news769067.html", "text": "Няколко пловдивчани, отишли на почивка на родното Черноморие, са погнусени от днешната \"кафява вълна\" в морската шир. Летовниците са отседнали в Китен, ала на плажа днес ги посреща ужасна миризма и... плуващи фекалии. Кафявото Черно море се намира на Южния плаж на Китен, където се влива река Караагач, в която очевидно се изпускат обратните води от курорта. Не само водата, ами и целият плаж са в \"тоалетно положение\". По данни на читателите на \"Трафик Нюз\" благодарение на невероятната хигиенна обстановка, всички летуващи в Китен са се изпонатръшкали с повръщане и стомашно-чревни \"радости\". \"До 12:00ч днес водата в морето беше много чиста и всички почиващи се къпеха във водата. Изведнъж от реката, която се влива в морето започна да приижда мръсна кафява, фекална вода, която буквално раздели морето на чиста и мръсна вода. Хората започнаха да излизат на брега. Само след час цялата плажна ивица е кафява\", предава пловдивчанка от мястото на събитието. Хората са подали сигнал на тел 112. \"Гнус! Заля ни помия\", споделя и друг пловдивчанин, станал част от кафявата драма. Хората споделиха, че се надяват отговорните лица за замърсяването да бъдат санкционирани и да замърсяванията да спрат. \"Гнус! Заля ни помия\", споделя и друг пловдивчанин, станал част от кафявата драма. Хората споделиха, че се надяват отговорните лица за замърсяването да бъдат санкционирани и да замърсяванията да спрат. Цялата информация Сподели:", "date": "2018.07.28", "title": "ГНУС! Помия с фекалии заля плажа на Китен! (СНИМКИ)"}
{"url": "http://pik.bg/%D1%85%D0%B0%D0%B9%D0%B4%D0%B5-%D0%BD%D0%B0-%D0%BB%D0%BE%D0%BA%D1%83%D0%BC%D0%B0-%D1%87%D0%B0%D1%88%D0%B8-%D1%81-%D0%BD%D0%B8%D0%BD%D0%BE%D0%B2%D0%B0-%D0%B8-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B7%D0%B0-5-%D0%BB%D0%B2-%D0%B1%D0%B8%D1%85%D0%B0-%D0%BA%D0%B5%D0%B1%D0%B0%D0%BF%D1%87%D0%B5%D1%82%D0%BE-%D0%BD%D0%B0-%D0%B1%D1%83%D0%B7%D0%BB%D1%83%D0%B4%D0%B6%D0%B0-%D1%81%D0%BD%D0%B8%D0%BC%D0%BA%D0%B8-news769125.html", "text": "Хайде на чашите, хайде на семките, хайде на локума! Такива призиви се чуваха по каменистия път, водещ към Бузлуджа днес, по който имаше огромна навалица от хора, отиващи на поляната, информира Флагман. Семките и локумът - добре, но чашите на събора на БСП бяха изненада. Те струваха по 5 лева и бяха с лика на президента Румен Радев, лидера на БСП Корнелия Нинова, както и на Владимир Путин, на някои от тях бяха изписани и популярни послания на Тодор Живков. Всички те се харчеха като топъл хляб, почти колкото кебапчетата, съобщава \"Флагман\". А горе на поляната първите дошли разтвориха софрите. Вестник и върху него хляб, салам, домати и ракия. Наздраве за БСП, се чуваше от всички страни. Имаше и тъпани, и знамена и хоро. Както и малки чавдарчета. Забелязваше се и разнообразие от послания върху червени фланелки. Танци, песни хора и превъзбуда при появата на Корнелия Нинова. Тя бе с ръководството на сцената, а вътрешната опозиция в лицето на Красимир Янков, както и наскоро напусналият Жельо Бойчев - сред хората на поляната. Там бе и бургаският депутат Николай Тишев, който бе придружаван от цялото си семейство. Звездата на Бузлуджа 2018 Горан Брегович запя ритмите си малко след 13 и купонът започна, но не на неговата сцена, а на опашките за кебапчета. Боклук имаше на всяка крачка, но организаторите успокоиха, че утре всичко ще е излъскано с усилията на местната организация БСП Казанлък. Малко след 15:00 ч. поляната остана празна, а Бузлуджа самотна- ту в слънце, ту в мъгла. Сподели:", "date": "2018.07.28", "title": "ХАЙДЕ НА ЛОКУМА! Чаши с Нинова и Румен Радев за 5 лв. биха кебапчето на Бузлуджа (СНИМКИ)"}
{"url": "http://pik.bg/%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%B0%D1%82%D0%B0-%D0%BA%D1%80%D0%B0%D0%BB%D0%B8%D1%86%D0%B0-%D1%81%D1%8A%D1%81-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D0%BD%D0%B8%D1%8F-%D0%BA%D1%8A%D0%BC-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BE%D1%82-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2-%D0%B3%D1%8A%D1%80%D1%86%D0%B8%D1%8F-news769041.html", "text": "Английската кралица Елизабет II e прекъснала лятната си ваканция, за да изпрати съболезнования на народа на Гърция след смъртоносните горски пожари край Атина, отнели повече от 80 души, предава Daily Express, цитирани от „Фокус“. Елизабет II напусна Лондон, за да прекара лятната си почивка в шотландската си резиденция Балморал. Но в рядко публично изявление тя обърна внимание на трагедията, която удари Гърция по-рано тази седмица. „Принц Филип (б.р. съпругът ѝ) и аз предлагаме нашето най-дълбоко съчувствие към народа на Гърция след опустошителните пожари в Атика. Нашите мисли и молитви са със семействата на жертвите от тази ужасна трагедия и с всички, които са загубили своите домове“, се посочва в изявление, публикувано на интернет-страницата на Бъкингамския дворец. „Поздравяваме смелостта и ангажираността на гръцките спешни служби и на доброволците“, се отбелязва още в посланието. Принц Филип Единбургски има корени в гръцкото кралско семейство. Сподели:", "date": "2018.07.28", "title": "Английската кралица със съболезнования към близките на жертвите от пожарите в Гърция"}
{"url": "http://pik.bg/%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B1%D0%B0%D1%80%D0%B0%D0%BA-%D0%BE%D0%B1%D0%B0%D0%BC%D0%B0-%D0%BF%D1%80%D0%B5%D0%B2%D0%B5%D0%BB%D0%B0-200-000-%D0%B4%D0%BE%D0%BB%D0%B0%D1%80%D0%B0-%D0%BD%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D1%89%D0%B0-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-news769045.html", "text": "САЩ са финансирали при управлението на президента Барак Обама организация, свързана с ликвидирания през 2011 г. международен терорист №1 Осама бин Ладен, твърдят американски медии, цитирани от БНР. Според информацията, предишната президентска администрация е одобрила безвъзмездна помощ от 200 000 долара за групировка, свързана с „Ал Каида“. Още през 2004 г. службата за контрол на чуждестранните активи към министерството на финансите на САЩ включва Ислямската агенция за взаимопомощ (ISRA) в Хартум – столицата на Судан, в списъка на организациите, финансиращи тероризма, и я уличава във връзки с Бин Ладен. Десет години по-късно – през март 2014 г., Американската агенция за международно развитие (USAID) отпуснала 723 000 долара на благотворителната организация „Уърлд вижън“, като 200 000 от тях са насочени към ISRA. Парите са разпределени за оказване на помощ на разселени лица, засегнати от продължаващия конфликт в Судан, се посочва  в официален документ, цитиран от информационните агенции. Официален представител на USAID коментира, че след това е направена ревизия на политиките за одобрение на бенефициентите. Освен това е актуализирано и обучението на служителите, които се занимават с договарянето. Сподели:", "date": "2018.07.28", "title": "Администрацията на Барак Обама превела 200 000 долара на организация, финансираща тероризма"}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D0%BC%D0%BE%D0%B1%D0%B8%D0%BB%D0%B8%D0%B7%D0%B0%D1%86%D0%B8%D1%8F-%D0%BF%D1%80%D0%B8-%D1%81%D0%B8%D0%BD%D0%B8%D1%82%D0%B5-news769117.html", "text": "Крайният защитник на Левски Иван Горанов коментира пред \"Канал 3\" състоянието на тима след напускането на Делио Роси и успеха на \"сините\" с 1:0 над Ботев (Пловдив). Сърцатият бранител получи травма, която ще го извади от игра за близо 3 седмици. \"Ако всеки сезон се взимат по десет нови футболисти, трудно ще се получат нещата. Радостно е, че съхранихме основната част от отбора. Първенството ще е интересно тази година. Вярвам, че ще успеем да се преборим за нещо значимо. Не съм обиден, че Роси не си взе довиждане с нас. Явно така е преценил. Може да е имал някакви ангажименти. Пожелавам му да е жив и здрав и всичко най-добро. След победа е по-лесно, но след загуба се вижда дали има колектив в тима. Дали има мъже с характер, които след тежко поражение ще се вдигнат и ще се обединят. Мисля, че в момента сме по-обединени от преди. Смятам, че всеки един от чужденците вече е наясно какъв клуб е Левски. Виждаме, че променят начина си на работа. Мисля, че ще успеем да постигнем добри резултати тази година\", заяви Горанов. Сподели:", "date": "2018.07.28", "title": "Огромна мобилизация при \"сините\"!"}
{"url": "http://pik.bg/%D0%B6%D0%B8%D1%82%D0%B5%D0%BB%D0%BA%D0%B0-%D0%BD%D0%B0-%D0%BA%D1%80%D0%B8%D0%B2%D0%BE%D0%B4%D0%BE%D0%BB-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D0%B1%D0%BB%D0%B8%D0%B7%D0%BE-2-000-%D0%BB%D0%B2-%D0%B8-%D1%82%D0%B5%D1%85%D0%BD%D0%B8%D0%BA%D0%B0-%D1%81%D0%BB%D0%B5%D0%B4-%D0%BE%D0%B1%D0%B8%D1%80-news768999.html", "text": "Жителка на Криводол е подала сигнал в РУ Враца за обир, съобщава „Конкурент“. Според информацията, че 27 юли (петък) в 13:58 часа полицейските служители са получили сигнал за извършена кражба на телевизор, компютърна конфигурация, храсторез и 2 000 лв. от жилище. Това станало след взломяване на входна врата. По случай в районното полицейско управление във Враца е образувано досъдебно производство. Сподели:", "date": "2018.07.28", "title": "Жителка на Криводол остана без близо 2 000 лв. и техника след обир"}
{"url": "http://pik.bg/%D0%B5%D1%82%D0%BE-%D0%B7%D0%B0-%D0%BA%D0%B0%D0%BA%D0%B2%D0%B0-%D1%81%D1%83%D0%BC%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%BF%D1%80%D0%BE%D0%B4%D0%B0%D0%B2%D0%B0-%D0%B8%D0%BC%D0%B5%D0%BD%D0%B8%D0%B5%D1%82%D0%BE-%D1%81%D0%B8-%D0%BD%D0%B0-%D1%85%D0%B8%D0%B6%D0%B0-%D0%B7%D0%B4%D1%80%D0%B0%D0%B2%D0%B5%D1%86-%D1%81%D0%BD%D0%B8%D0%BC%D0%BA%D0%B0-news769033.html", "text": "Ето за  каква сума пловдивски бизнесмен продава имението си на хижа Здравец (СНИМКИ) Пловдивският месарския бос Тодор Шиндаров продава имението си с дворцов привкус, разположено в китните поляни на хижа \"Здравец\" срещу 1 100 000 лв., съобщава „Трафикнюз“ Шиндаров е собственик на месното дружество \"Кармес\", съчетаващо кланица, разфасоване, продукция на месни продукти и доставяне на месо. Печелившият бизнес му позволява да изгради истински дворец в полите на Родопа планина, а в съседство до къщата му се намират почивната база на КЦМ на Копривките. Бизнесменът обаче е решил да не оставя имота в наследство на сина си Спас Шиндаров и се е прицелил към рекордна сделка, като от няколко седмици къщата е изкарана на имотния пазар. Върху парцел от 5 000 квадратни метра е разположена не толкова бележита сграда по външни архитектурни белези, която обаче крие кралски дух в интериорен план. Зданието, обградено от добре напоен и окосен райграс, е с площ от 800 квадратни метра, разпределени между огромен хол с трапезария, пет спални, със самостоятелни бани и тоалетни, сервизно помещение, тоалетна за гости, склад, перално. Имотът е замислен с огромна веранда с външна кухня и трапезария. В сградния фонд влиза и къща за гости или персонал с дневна и кухня, спалня с баня и тоалетна. Екстри като модерно барбекю в двора, гараж и паркинг допълват общия вид. Най-забележителното в къщата обаче е нейното обзавеждане, което връща векове назад в някой френски дворец, чиито прислужници прилежно опъват дантелени карета върху всяка повърхност. Фигуративни тапети, покрити от десетки картини, дърворезба, ръчно изработени мебели, килими от препарирани животни - къщата може да стане достоен мизансцен за някоя продукция, пресъздаваща историческа сага. Засега не е ясно колко са кандидатите да се разделят с такава сума в полза на дворец в Родопите. Снимки: Трафикнюз.бг Сподели:", "date": "2018.07.28", "title": "Ето за  каква сума пловдивски бизнесмен продава имението си на хижа Здравец (СНИМКА)"}
{"url": "http://pik.bg/%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD%D0%B8-%D0%BA%D0%BE%D1%88%D0%BC%D0%B0%D1%80%D0%BD%D0%B0-%D0%BD%D0%BE%D1%89-%D0%B7%D0%B0-%D0%B4%D0%B5%D1%81%D0%B5%D1%82%D0%BA%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D0%BB%D1%83%D1%82%D1%8A%D0%BD-%D1%83%D0%B8%D0%B7%D0%B5%D1%8A%D1%80-%D0%BF%D0%B0%D0%BA-%D0%B8%D0%B7%D0%B2%D1%8A%D1%80%D1%82%D1%8F-%D0%BD%D0%BE%D0%BC%D0%B5%D1%80-%D0%BD%D0%B0-%D0%BF%D1%8A%D1%82-news769114.html", "text": "Кошмарна нощ за десетки българи, клиенти на нискотарифен превозвач. Те прекараха нощта на летище \"Лутън\" във Великобритания в очакване полетът им до София а да бъде изпълнен. Те ще се приберат в понеделник и вторник, съобщава бТВ. Самолетът на \"Уизеър\" трябвало да излети в 21:40 ч. вчера. Първоначалната информация била за закъснение на полета. В крайна сметка обаче полетът е отменен. Пътниците получават билети за други полети – някои за понеделник, а други чак за вторник. Едва след като са стояли на летището почти 20 ч. въобще се поставя въпроса за хотел, който да бъде поет от авиокомпанията. \"Всички спахме по пода, по пейки. Никой не ни попита имаме ли нужда от храна от вода. Така цяла нощ и днес цял ден до обяд, докато наново ни резервираха билети и то чак за понеделник\", коментира Стойка Митева, която е сред блокираните на летище \"Лутън\". Според пътниците е имало и хора, които са си поискали парите обратно, но им е било отказано. Сподели:", "date": "2018.07.28", "title": "ИЗОСТАВЕНИ! Кошмарна нощ за десетки българи на летище \"Лутън\"! \"Уизеър\" пак извъртя номер на пътниците "}
{"url": "http://pik.bg/%D1%82%D0%B8%D0%BD%D0%B0-%D1%82%D1%8A%D1%80%D0%BD%D1%8A%D1%80-%D1%80%D0%B0%D0%B7%D0%BF%D1%80%D1%8A%D1%81%D0%BD%D0%B0-%D0%BF%D1%80%D0%B0%D1%85%D0%B0-%D0%BD%D0%B0-%D1%81%D0%B8%D0%BD%D0%B0-%D1%81%D0%B8-%D0%B2-%D0%BC%D0%BE%D1%80%D0%B5%D1%82%D0%BE-news768997.html", "text": "Тина Търнър каза последно сбогом на своето дете, като разпръсна праха му близо до калифорнийския бряг, съобщава \"Ти Ем Зет\". Легендарната певица публикува в Туитър „Най-тъжният ми момент като майка. В четвъртък 19-ти юли аз казах последно сбогом на моя син Крейг Реймънд Търнър, когато заедно със семейството и приятелите му разпръснахме праха му в близост до калифорнийския бряг”, сподели певицата. И допълни „той беше на 59 години, когато почина толкова трагично, но винаги ще остане моето бебче”. Синът на Търнър беше намерен на 3 юли в дома си в Калифорния мъртъв, с огнестрелна рана, която сам си е нанесъл. Сподели:", "date": "2018.07.28", "title": "Тина Търнър разпръсна праха на сина си в морето"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%87%D0%B5%D1%81%D1%82%D0%B8%D1%82%D0%BE-%D0%BA%D1%80%D0%B0%D1%81%D0%B8-%D1%80%D0%B0%D0%B4%D0%BA%D0%BE%D0%B2-%D1%81%D1%82%D0%B0%D0%BD%D0%B0-%D1%82%D0%B0%D1%82%D0%BA%D0%BE-%D0%BD%D0%B0-%D0%BC%D0%BE%D0%BC%D1%87%D0%B5-news769038.html", "text": "Актьорът от \"Шоуто на Слави\" Краси Радков е станал баща. Щастливата новина съобщи във Фейсбук преподавателят му по правоговор в НАТФИЗ Любо Гърбев. Неговата съпруга Станислава Ганчева е родила момче, което се казва Теодор, научи ПИК. Бивши съученици на актьора също използваха социалните мрежи, за да честитят на щастливото семейство. Както \"Ретро\" писа, актьорът и половинката му са женени повече от 16 години, в които многократно са правили опити да имат свой наследник, но безуспешно. И двамата отклоняваха въпросите защо все още нямат деца с оправдание, че кариерите им стоят на първо място и все още не се чувстват готови, но истината била, че чудото просто не се случвало. Станислава и Краси са семейство от далечната 2002 г. Запознали се случайно в хотел в Смолян, където той бил на турне с трупата на Сатиричния театър, а тя чакала на рецепцията с родителите си. „Видях я, поканих я на представление и тя дойде. Не знам дали беше любов от пръв поглед или от втори, но си беше любов“, връща лентата комикът. Оттогава били неразделни въпреки честите слухове, че са пред развод. Сподели:", "date": "2018.07.28", "title": "ПЪРВО В ПИК! ЧЕСТИТО! Краси Радков стана татко на момче "}
{"url": "http://pik.bg/%D0%B2-%D1%8E%D0%B6%D0%BD%D0%B0-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%BF%D0%BE%D0%B1%D0%B5%D1%81%D0%BD%D1%8F%D1%85%D0%B0-%D0%B7%D0%B0%D1%80%D0%B0%D0%B4%D0%B8-%D1%82%D1%83%D0%BD%D0%B5%D0%BB-%E2%80%9E%D0%B2%D0%BE%D0%B4%D0%B5%D1%89-%D0%BD%D0%B0%D0%BD%D0%B8%D0%BA%D1%8A%D0%B4%D0%B5%E2%80%9C-%D0%B7%D0%B0-40-%D0%BC%D0%BB%D0%BD-%D0%B5%D0%B2%D1%80%D0%BE-news768998.html", "text": "Жителите на Южна Хърватия се разгневиха от тунел, струващ на данъкоплатците 280 милиона куни (б.р 40 милиона евро), който „води наникъде“, съобщава  ВВС, циитрани от „Фокус“ Според местните медии, строежът на 1 470-метровия тунел в планината край град Омиш, който трябва да реши проблемите с трафика към и от населеното място, е прекратен. Тунелът е представян като „важен инфраструктурен проект“, който да даде бърза връзка на жителите на града с основния крайбрежен път и да реши големите задръствания, от които градът страда по време на туристическия сезон. Строежът е започнал преди шест години, но според местните медии „всичко е спряло“ и парите сега се използват на друго място. Това предизвика присмеха на местните. „Това за тях е игра. Батман ли ще живее в изкопаното!“,пита местен. „Няма пари, не може да се направи нищо“, допълва друг. Градските власти признават, че скъпоструващият проект е „срамен“ и обещават да подновят преговорите по подновяването му. „Когато лятната почивка приключи, ще обявим конкурс за довършването на тунела“, обещава кметът на Омиш Иво Томашович. Сподели:", "date": "2018.07.28", "title": "В Южна Хърватия побесняха заради тунел „водещ наникъде“ за 40 млн. евро"}
{"url": "http://pik.bg/%D0%BA%D0%B0%D1%82%D1%8F-%D0%BE%D1%82-%D1%80%D0%B8%D1%82%D0%BE%D0%BD-%D1%87%D0%B8%D1%81%D1%82%D0%B8-%D1%82%D0%BE%D0%BA%D1%81%D0%B8%D0%BD%D0%B8-%D1%81-%D0%BB%D1%83%D0%BD%D0%BD%D0%B0%D1%82%D0%B0-%D0%B4%D0%B8%D0%B5%D1%82%D0%B0-news769085.html", "text": "Катя от \"Ритон\" от снощи е на Лунна диета. Под пост на своя фенка в социалната мрежа нежната половинка на Здравко сподели, че до утре заранта няма да кусва храна, а ще се пречиства само с вода. рамките на 24 часа приемат само вода и зелен чай. По този начин организмът се детоксикира, тялото елиминира голяма част от излишните течности. Катя призна още, че от години спазва този режим по два пъти в месеца - на пълнолуние и новолуние, и то не толкова с цел отслабване, колкото за пречистване. Тя дори агитира почитателите си да го прилагат, тъй като освен, че е полезен за здравето, за едно денонощие могат да се разделят с до 2 килограма от теглото си. Ритонката се изпусна и че от няколко месеца не е хапвала сладко и набляга на кози продукти, които й доставят от еко ферма. Неотдавна Катя разкри в телевизонни интервю, че преди турнето им \"Музика и любов\" със Здравко си направили кръвни тестове за непоносимост към храни и все още стриктно спазват инструкциите. Снощи, точно в Сподели:", "date": "2018.07.28", "title": "Катя от \"Ритон\" чисти токсини с лунната диета"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-56-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%BA%D1%80%D0%B0%D0%B9-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-news769043.html", "text": "Земетресение с магнитуд 5.6 по скалата на Рихтер е било регистрирано край остров Раул, попадащ под юрисдикцията на Нова Зеландия, сочи справка на интернет-страницата на Геологическата служба на САЩ (USGS), цитирана от „Фокус“. Трусът е бил регистриран в 12:28 часа местно време. Епицентърът е бил на 90 км. югоизточно от остров Раул на дълбочина от 34,7 км. Няма данни за жертви и разрушения. Не е обявявана опасност от формирането на вълни-цунами. Сподели:", "date": "2018.07.28", "title": "Земетресение с магнитуд 5.6 по Рихтер бе регистрирано край Нова Зеландия"}
{"url": "http://pik.bg/%D0%B3%D1%80%D0%B5%D1%88%D0%BA%D0%B0-%D0%BA%D0%B0%D0%BA-%D0%B4%D0%B0-%D1%80%D0%B0%D0%B7%D0%B1%D0%B5%D1%80%D0%B5%D1%88-%D1%87%D0%B5-%D0%BF%D1%80%D0%B0%D0%B2%D0%B8%D1%88-%D1%81%D0%B5%D0%BA%D1%81-%D1%81-%D0%BD%D0%B5%D0%BF%D0%BE%D0%B4%D1%85%D0%BE%D0%B4%D1%8F%D1%89%D0%B8%D1%8F-%D1%87%D0%BE%D0%B2%D0%B5%D0%BA-news768697.html", "text": "Срещнали сте идеалната половинка, с която се чувствате прекрасно във всяко едно отношение… освен в едно. Дори и да не искате да го признаете, тялото ви няма да ви излъже. Ако имате интимни отношения с грешния човек, емоционалното напрежение, което изпитвате, ще ви навреди. А как да бъдете сигурни, че човекът до вас всъщност не е човекът за вас? Правилния отговор ще откриете в следвщите редове: Всички знаем за кои звуци става дума, но те трябва да бъдат повод за весел смях, а не за дълго мълчание и притеснение. Не забравяйте – партньорът в спалнята трябва да ви кара да се отпуснете, а не да подскачате при всеки шум. В тази ситуация проблемът е очевиден. Разбира се, че е нормално да фантазирате и да бъдете привлечени от други хора, но половинката ви също трябва да бъде сред тези хора. “Не трябваше ли вече да сме стигнали до същинската част?” и “Колко още ще продължава?” са само част от въпросите, които се въртят в съзнанието ви. Ако сте на мнение, че сексът и прелюдията към него отнемат много дълго време и нямате търпение да приключат, то тогава трябва да признаете пред себе си, че ви се е искало изобщо да не са започвали. Всички знаем, че любовта е сляпа и това правило важи с пълна сила. Но какво би било, ако не изпитвате силни чувства към човека до вас? Без съмнение неувереността и на двамата ще намалее значително. Ако не се чувствате привлекателни и се притеснявате от тялото си, когато сте с половинката си, то най-вероятно не сте попаднали на правилния човек. Знаем, че огромна част от представителките на нежния пол обожават да се гримират и го правят заради самите себе си. Но не бива да забравяме за ситуациите, в които не искате партньорът ви да ви види естествени, защото не смятате, че ще ви хареса? В този случай отново трябва да се приложи правилото, че с половинката не трябва да имате тайни. А страхът, че ще ви види без грим и може би няма да ви хареса, не е основателен, когато има силни чувства. Всеизвестен факт е, че ласките в спалнята допринасят за подобряване не само на здравословното състояние, но най-вече за настроението. Защо тогава не можете да се усмихнете след това? Най-вероятно защото сексът не е с правилния човек за вас. В любовта няма место за егоизъм. Ето защо в никакъв случай не би трябвало да се приема за нормално, ако половинката ви настоява всички прожектори да бъдат насочени към нея. Това е и може би най-силният аргумент, който би трябвало да ви увери, че няма смисъл да си губите времето с въпросния човек. Любовта не се крепи само на нежни чувства, но също така на разбиране, зачитане и най-вече уважение към партньора. Излишно е да споменаваме, че ако те липсват, то няма как връзката да се смята за здравословна. 1. Неловките звуци по време на секс ви карат да се чувствате… неловко 2. Фантазирате за много различни хора, но не и за партньора ви 3. Любовната игра ви се струва прекалено дълга 4. Партньорът ви кара да се чувствате неуверени 5. Задължително се събуждате по-рано, за да се гримирате 6. Чувствате се нещастни след секс 7. Всичко в спалнята се върти около партньора 8. Липсва уважение Сподели:", "date": "2018.07.28", "title": "ГРЕШКА! Как да разбереш, че правиш секс с неподходящия човек"}
{"url": "http://pik.bg/%D0%BC%D0%B5%D0%B3%D0%B0%D0%BD-%D0%B8-%D1%85%D0%B0%D1%80%D0%B8-%D1%81-%D0%BF%D1%8A%D1%80%D0%B2%D0%B0-%D0%BF%D1%83%D0%B1%D0%BB%D0%B8%D1%87%D0%BD%D0%B0-%D1%86%D0%B5%D0%BB%D1%83%D0%B2%D0%BA%D0%B0-%D1%81%D0%BB%D0%B5%D0%B4-%D1%81%D0%B2%D0%B0%D1%82%D0%B1%D0%B0%D1%82%D0%B0-news768956.html", "text": "Първа целувка на публично място между Меган и принц Хари запечатаха британски фотографи. Херцогинята и херцогът на Съсекс присъстваха на благотворителен турнир по поло, който се проведе в Уиндзор, пише тялото.бг. Интимният момент между двамата прави изключение от протокола на кралските особи, защото те не могат да се целуват пред камерите. Всички си спомнят целувката между Меган и Хари на тяхната сватба. Няколко месеца по-късно, двамата явно са решили да не следват примера на Уилям и Кейт, които дори не се държат за ръце по време на своите публични изяви. „Те са много щастливи заедно и целувката го доказва“, коментира пред журналисти известният играч Начо Фугерас, който бе специален гост на събитието. Той сподели още, че принцът е доста добър на поло. Спортното събитие под патронажа на принц Хари събра близо 1 милион паунда. Средствата ще отидат за лечението на тийнейджъри, болни от СПИН в Бодсвана. Сподели:", "date": "2018.07.28", "title": "Меган и Хари с първа публична целувка след сватбата"}
{"url": "http://pik.bg/%D0%B2%D1%8A%D0%BD%D1%88%D0%BD%D0%BE-%D1%81-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B0%D0%B2%D0%B0%D1%80%D0%B8%D1%80%D0%B0%D0%BB%D0%B8%D1%8F-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B0%D0%B2%D1%82%D0%BE%D0%B1%D1%83%D1%81-%D0%BD%D0%B0-%D1%8E%D0%BD%D0%B8%D0%BE%D0%BD-%D0%B8%D0%B2%D0%BA%D0%BE%D0%BD%D0%B8-news769115.html", "text": "Пътнически автобус, превозващ 50 души, е аварирал във френския град град Пюи-дьо-Дом, потвърдиха от пресслужбата на МВнР. В ранния следобед автобусът е бил откаран от платформа в сервизен център, където фирмата работила по отстраняване на аварията, причинена от повреда на водната помпа. Около 50 пътници, сред които има и български граждани, са настанени в център и имат осигурени храна, вода и тоалетна. Консулът на Република България във Франция е установил контакт с местните власти и автобусната компания, на този етап пътниците не желаят съдействие от нашето дипломатическо представителство във Франция. Българското посолство във Франция следи развитието на ситуацията. Мисията е в контакт с пътниците и местните власти и остава на разположение в случай на необходимост от съдействие. Наши сънародници, които желаят да получат актуална информация или да подадат сигнал за техни близки, могат да го направят на посочените телефони на представителството: Телефон: +33 1 45 51 85 90 Факс: +33 1 45 56 97 50 Дежурен телефон в извънработно време: +33 1 45 51 85 90. Пред Нова телевизия закъсалите нашенци изразиха възмущението си от разнебитения автобус, с който били принудени да пътуват хиляди километри. Фирмата-превозвач е печално известната \"Юнион Ивкони\". От там са отказали коментар за инцидента - практика, която фирмата е придобила, случи ли се инцидент с неин автобус. Сподели:", "date": "2018.07.28", "title": "Външно с подробности за авариралия във Франция автобус на \"Юнион Ивкони\""}
{"url": "http://pik.bg/%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%BD%D0%B0%D1%80%D0%BA%D0%BE%D0%B4%D0%B8%D0%BB%D1%8A%D1%80-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news769002.html", "text": "При спецоперация на територията на районното управление в Мездра на 27 юли (петък) полицията е задържала наркодилър, съобщава „Конкурент“, позовавайки се на информация от МВР във Враца. В 21:40 часа служители на районното управление в Мездра засекли лек автомобил „Пежо 607”. Зад волана бил собственикът му 31-годишният Л.Г.Я. от Мездра. Той бил криминално непроявен и неосъждан. Другият пътник в колата бил И.В.М. от врачанското село Ребърково, който е криминално проявен. При извършената проверка в подлакътника на колата бил намерен найлонов плик с бяло прахообразно вещество. Л.Я. заявил, че това бил амфетамин. Пликът бил иззет. От полицията потвърдили, че веществото с тегло около 35 гр реагирало на амфетамин. По случая  е образувано бърз производство. Л.Я. бил задържан за срок до 24 часа. Сподели:", "date": "2018.07.28", "title": "Закопчаха наркодилър във Врачанско"}
{"url": "http://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D0%BA%D0%BB%D0%BE%D0%BD-%D0%BF%D0%B0%D0%B4%D0%BD%D0%B0-%D0%B2%D1%8A%D1%80%D1%85%D1%83-%D0%BC%D0%BB%D0%B0%D0%B4%D0%B0-%D0%BC%D0%B0%D0%B9%D0%BA%D0%B0-%D1%81-%D0%B1%D0%B5%D0%B1%D0%B5-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B1%D1%83%D1%80%D0%B3%D0%B0%D1%81-news769062.html", "text": "Клон падна върху жена на ул. „Александровска” 129. Тя е била с малкото си дете, което не е пострадало. Тя е откарана с линейка в УМБАЛ Бургас, където е прегледана и освободена. По първоначална информация нараняванията й не са сериозни. Общинска полиция е върнала жената при детето й след прегледа. В момента служители на озеленителната фирма отстраняват клоните, съобщава \"Бургас Инфо\". Състоянието на дърветата винаги е било обект на разпонопосочни коментари. Една част от бургазлии още реагират срещу всеки опит за подкастряне и рязане на дърво и дори завеждат дела, а други мислят, че опасни растения нямат място в градска среда. Сподели:", "date": "2018.07.28", "title": "НА КОСЪМ Клон падна върху млада майка с бебе в центъра на Бургас "}
{"url": "http://pik.bg/%D0%BA%D0%B8%D1%82%D0%B0%D0%B9%D1%81%D0%BA%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D0%B8-%D1%89%D0%B5-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0%D1%82-10-%D0%BC%D0%BB%D0%BD-%D0%B5%D0%B2%D1%80%D0%BE-%D0%B2-%D0%B7%D0%B0%D0%B2%D0%BE%D0%B4-%D0%B2-%D1%8E%D0%B6%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news769009.html", "text": "Китайската компания Cenntro Automotive Corporation и неговият партньор, SEVIC eMobility планират през следващите три години да инвестират 10 милиона евро в завод за сглобяване на електрически превозни средства в икономическата зона в близост до град Пловдив, предава македонското електронно издание „Бизнес Инфо“, цитирано от „Фокус“. Компаниите планират тази фабрика да стане регионален център не само за монтаж на електрически превозни средства, но и за производство на части и поддръжка. Според информацията, в завода ще бъдат наети 150 работници, които ще сглабят малки електрически превозни средства с капацитет до 500 кг, на които не им е необходима специална станция за зареждане на енергия, а директно се включват в съществуващата електрическа мрежа. Сподели:", "date": "2018.07.28", "title": "Китайски компании ще инвестират 10 млн. евро в завод в Южна България"}
{"url": "http://pik.bg/%D0%BE%D1%82-%D0%B1%D1%83%D0%B7%D0%BB%D1%83%D0%B4%D0%B6%D0%B0-%D0%BE%D1%81%D1%82%D0%B0%D0%B2%D0%BA%D0%B0-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B8-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news769073.html", "text": "Хиляди социалисти, симпатизанти на лявата идея и фенове на Горан Брегович се събраха на историческата поляна под връх Бузлуджа, за да отбележат 127 години от организираното социалистическо движение в България. \"Тук ни събра бъдещето, да си върнем държавата,  суверенитета и достойнството като народ\", каза в словото си лидерът на БСП Корнелия Нинова. По думите й, социалистите имат смели идеи, неподкупни са и са готови да стигнат докрай. Нинова призова да се обединят в името на децата и справедливостта. В речта си Корнелия Нинова очерта основните акценти от \"Визия за България\", която беше одобрена миналата седмица на Националното съвещание на БСП. \"Предлагаме държавата да не приватизира и концесионира националните ни богатства - плажове, гори, жп линии. Предлагаме държавата да създаде свое собствено родно производство, всички заедно да направим българската икономика, да направим програма за това как да се развива всеки регион в България\", заяви лидерът на БСП. \"Всеки нов ден на управление на това правителство е пагубен за България. Управление от скандал в скандал, от криза в криза. ГЕРБ се провалиха в две основни европейски политики - създаването на равни условия за икономическата активност на хората, която единствено дава силен растеж. И второ - в социалната защита - за децата, за групите в неравностойно положение, за младите, за възрастните, дори за работещите българи. Предсрочните избори са спасителни за България. Само те могат да дадат нова перспектива на страната, затова БСП трябва да работи, за да предизвика и спечели предсрочни парламентарни избори. Това заяви в словото си лидерът на ПЕС Сергей Станишев. По думите му европейските социалисти са тези, които се противопоставят на опасните сценарии за Европа на различни скорости, за Европа, която наказва и разделя. \"Нашият сценарий е различен. Той е за Европа, която защитава хората и създава равни шансове, която е солидарна и инвестира в младите. Която работи за сближаване на страните в стандарта на живот и в икономическото им развитие. А това можем да постигнем само всички заедно.\", бе категоричен Станишев. За оставка на кабинета и предсрочни парламентарни избори призова и Красимир Митов, председател на Националния синдикат \"Защита\". Въпреки дъжда, традиционният базар, освен кебапчета и бира, предлагаше чаши и стикери с образите на политици,  сред които и на президента Румен Радев. И тази година най-продавани бяха чашите с образите на Тодор Живков и Сталин, каза за БТА Джан Алам Реза от Афганистан, който от 20 години живее в Казанлък и търгува със сувенири. Съборът на социалистите започна с поднасяне на цветя и венци пред паметниците на Димитър Благоев и Хаджи Димитър. На Историческа поляна бяха депутати и евродепутати от левицата, кметове. Сподели:", "date": "2018.07.28", "title": "ОТ БУЗЛУДЖА! Оставка на правителството и предсрочни избори поискаха социалистите (СНИМКИ)"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%BD%D0%B0%D0%B4-2-000-%D0%BA%D1%8A%D1%89%D0%B8-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BE%D1%82-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2-%D0%B3%D1%8A%D1%80%D1%86%D0%B8%D1%8F-news768961.html", "text": "Пожарите около столицата на Гърция Атина са повредили над 2 000 дома, една четвърт от които ще трябва да бъдат срутени след бедствието, съобщава Regnum, цитирани от „Фокус“. Властите отбелязват, че е проведена проверка на 2 000 пострадали от пожара къщи. След проверката, всяка сграда, призната за опасна за проживяване, се маркира с червена буква \"Х\". Междувременно спасителите продължават да издирват загинали и изчезнали. „Открихме останки под формата на кости, които принадлежат на трима различни души. Така броят на жертвите достига до 86“, коментира директорът на атинската Съдебна медицинска експертиза Никос Каракукис. Сподели:", "date": "2018.07.28", "title": "Бедствие! Над 2 000 къщи са пострадали от пожарите в Гърция"}
{"url": "http://pik.bg/%D1%88%D0%BE%D0%BA-%D1%82%D1%80%D1%83%D0%BF-%D0%BD%D0%B0-%D0%B6%D0%B5%D0%BD%D0%B0-%D0%BD%D0%B0%D0%BC%D0%B5%D1%80%D0%B5%D0%BD-%D0%B2-%D0%BC%D0%BE%D1%80%D1%81%D0%BA%D0%B0-%D0%B3%D0%B0%D1%80%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news769077.html", "text": "Труп на жена е открит в морето до Морска гара във Варна. Самоличността на загиналата е все още неизвестна, но жената е на видима възраст около 60 години, съобщава \"Петел\". Говорител на ОД МВР заяви, че за момента няма данни за извършено престъпление. Разследващите имат насоки, които да доведат до изясняването на случая, но по него все още се работи, допълниха от полицията. Сподели:", "date": "2018.07.28", "title": "ШОК! Труп на жена намерен в Морска гара във Варна "}
{"url": "http://pik.bg/%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-%D1%81-%D0%BA%D0%BD%D0%B8%D0%B6%D0%BA%D0%B8-%D0%BC%D0%B8%D0%BD%D0%B0%D0%B2%D0%B0%D1%82-%D0%BF%D1%80%D0%B5%D0%B3%D0%BB%D0%B5%D0%B4%D0%B8-%D0%BF%D1%80%D0%B5%D0%B7-%D0%B4%D0%B2%D0%B5-%D0%B3%D0%BE%D0%B4%D0%B8%D0%BD%D0%B8-news769011.html", "text": "Пенсионерите, които имат шофьорски книжки и са над 65-годишни, ще се явяват през две години на медицински прегледи. Едва тогава ще могат да си презаверяват свидетелствата за правоуправление. Това предвиждат промените в Закона за движение по пътищата, които все още не са гласувани, но приемането им се очаква в края на годината. Към момента законодателят е предвидил, че на всеки десет години те трябва да минават прегледи при личния лекар, а с документа, който им се издава, ще могат да си получават новите книжки. Заради зачестилите инциденти с възрастни хора обаче вече се обмисля нов вариант, в който пенсионерите да трябва да представят пълни изследвания, за да получат отново свидетелствата си. Те, както досега, ще струват 10 лева и ще се издават от личния лекар. „Не може книжката да е безсрочна. С всяка изминала година след тази възраст хората получават различни заболявания, сетивата им се притъпяват, а освен това много болести се обострят“, обясниха от МВР пред „Монитор“. От там подкрепиха думите си и със статистика, според която загиналите при катастрофи възрастни хора са 179, а ранените за последната отчетна година са 1297. Като водачи смъртта си са намерили 53-ма души. Само за няколко дни двама пенсионери пометоха пешеходци, а друг пък едва не уби 6-годишно дете, което в момента е с опасност за живота. Сподели:", "date": "2018.07.28", "title": "Пенсионери с книжки минават прегледи през две години"}
{"url": "http://pik.bg/%D0%B7%D0%B2%D0%B5%D1%80%D1%81%D0%BA%D0%BE-%D0%BC%D0%B5%D0%BB%D0%B5-%D0%BC%D0%BB%D0%B0%D0%B4-%D0%BC%D1%8A%D0%B6-%D0%B7%D0%B0%D0%B3%D0%B8%D0%BD%D0%B0-%D0%B0-%D0%B4%D0%B2%D0%B5-%D0%B4%D0%B5%D1%86%D0%B0-%D1%81%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BF%D0%BE%D0%B4%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8-news769056.html", "text": "„Фокус“ – Пловдив 38-годишен мъж е загинал, а две деца са откарани в болница след тежка катастрофа между два автомобила на Подбалканския път на разклона за село Розино. Това каза за говорителят на Областната дирекция на МВР. Сигналът за пътнотранспортното произшествие е подаден около 13,20 часа днес на телефон 112. По първоначалната информация на разклона за село Розино е настъпил челен сблъсък между „Пежо“ и „Опел“. На място е загинал 38-годишният водач на „Опел“-а, а две деца – на 3 и 7 години, които са пътували в същата кола, са откарани в болница за прегледи. Водачът на „Пежо“-то е на 27 години. Движението е спряно, докато се извърши оглед на мястото на инцидента. Автомобилите се насочват по обходни маршрути в посока Бургас и в посока София – през Копривщица - Стрелча - Старосел и Карлово - Пловдив - АМ „Тракия“. Сподели:", "date": "2018.07.28", "title": "ЗВЕРСКО МЕЛЕ! Млад мъж загина, а две деца са в болница след тежка катастрофа на Подбалканския път"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BB%D0%B0%D0%BC%D0%B1%D0%BE-%D1%81-%D0%BB%D0%B8%D1%87%D0%B5%D0%BD-%D0%B0%D1%81%D0%B8%D1%81%D1%82%D0%B5%D0%BD%D1%82-%D0%B0%D0%BA%D1%82%D1%8C%D0%BE%D1%80%D1%8A%D1%82-%D1%81%D0%B5-%D1%81%D0%BA%D1%80%D0%B8-%D0%B2-%D1%82%D0%B0%D0%B5%D0%BD-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BD%D0%B0-%D0%BC%D0%BE%D1%80%D0%B5%D1%82%D0%BE---news769050.html", "text": "Стефан Данаилов се е сдобил с нов апартамент на морето. Тези дни заместник-председелят на БСП може да бъде забелязан из Царево на фестивала \"Арт Поток\". В курортното градче къща има сестрата на Ламбо, но той не е отседнал при нея, а в своята нова обител. От сравнително скоро Мастера притежава двустаен апартамент в близкото Приморско. Жилището е в нова кооперация и е със стандартни размери - около 70 квадрата, с терасата и общите площи, разкрива светското предаване на ПИК TV \"Жълтите новини\". На морето актьора придружава мистериозен мъж. Според сигурни източници той е негов личен асистент. В новия брой на \"Жълтите новини\" предстои да научите как Мариана Попова може да роди във \"ВИП Брадър\", ще видите кадри от луксозния палат за половин милион на Митко Рачков, а също и защо Росен Плевнелиев спира тъща си от работа... Сподели:", "date": "2018.07.28", "title": "ЕКСКЛУЗИВНО В ПИК TV! Ламбо с личен асистент! Актьорът се скри в таен апартамент на морето - само в \"Жълтите новини\""}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D1%80%D0%B0%D1%81%D1%82%D0%B5-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2-%D0%B3%D1%8A%D1%80%D1%86%D0%B8%D1%8F-%D0%B4%D0%BE%D1%81%D1%82%D0%B8%D0%B3%D0%BD%D0%B0-88-%D0%B4%D1%83%D1%88%D0%B8-news769037.html", "text": "42-годишна жена е починала в болница в Атина, след като е била докарана там със сериозни изгаряния от град Мати в Източна Атика, където тази седмица бушуваха сериозни горски пожари. Така броят на загиналигте от бедствието достигна 88 души, съобщава Ekathimerini, цитирани от „Фокус“. Допълнително властите са идентифицирали телата на две деветгодишни момичета -близначки и на баба им и дядо им, които бяха изчезнали след пожарите, след като баща им е дал ДНК. В момента над 46 възрастни с изгаряния се лекуват в болниците на Атина, като девет от тях са в сериозно състояние. Две деца също са хоспитализирани, но властите смятат, че техните наранявания не са животозастрашаващи. В момента патоанатомите провеждат аутопсии на 86 тела, от които до момента са идентифицирани 25. Сподели:", "date": "2018.07.28", "title": "Трагедията расте! Броят на жертвите на пожарите в Гърция достигна 88 души"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B9%D0%BE%D1%81%D0%B8%D1%84-%D0%BA%D0%BE%D0%B1%D0%B7%D0%BE%D0%BD-%D0%B8%D0%B7%D0%BF%D0%B0%D0%B4%D0%BD%D0%B0-%D0%B2-%D0%BA%D0%BE%D0%BC%D0%B0-news769047.html", "text": "Народният артист на СССР и депутат от Държавната Дума Йосиф Кобзон е изпаднал в кома в елитна московска болница. Според \"Лайф.ру\" състоянието на 80-годишния естраден певец рязко се е влошило тази нощ. В момента всенародният любимец на руската публика е на апаратно дишане. За хоспитализацията на Йосиф Кобзон, който 13 години се бори с рака, стана известно на 18 юли. На 20 юли той е бил преместен в реанимация. Съпругата на певеца обаче още в началото заяви, че той се намира в болница за планово лечение. Пиарът на Кобзон също заяви, че състоянието му не е критично и побърза да успокои почитателите му. В В същото време сестрата на народния артист на СССР и пръв зам.-председател на Комисията по култура в Държавната Дума Гелена опроверга съобщенията за кома. \"Слава Богу, всичко е добре. Той се намира на планово лечение. Каква кома, моля ви!\", заявява тя пред тв  канал \"360\". Пред RT тя добавя, че артистът \"седи и пие кафе със съпругата си Нелли Михайловна и с медицинската сестра, която се грижи за него\". \"Как може така да се гаврите с него и нас, роднините му? Сега звъннах на всички роднини, защото те са в шок\", реагира остро сестрата на Йосиф Кобзовн. Сподели:", "date": "2018.07.28", "title": "ЕКСКЛУЗИВНО В ПИК! Йосиф Кобзон изпадна в кома! "}
{"url": "http://pik.bg/%D0%B4%D1%80%D0%B0%D0%BC%D0%B0-%D0%BF%D0%BE%D1%87%D0%B8%D0%BD%D0%B0-%D0%BC%D0%BB%D0%B0%D0%B4%D0%B8%D1%8F%D1%82-%D0%BC%D0%BE%D1%82%D0%BE%D1%86%D0%B8%D0%BA%D0%BB%D0%B5%D1%82%D0%B8%D1%81%D1%82-%D1%80%D0%B0%D0%BD%D0%B5%D0%BD-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B2%D1%80%D0%B0%D1%86%D0%B0-news769044.html", "text": "Почина 21-годишният мотоциклетист, който пострада тежко при катастрофа на изхода на Враца вчера. Сблъсъкът стана на новия разклон за квартал \"Бистрец\". Ударили са се мотоциклет и служебен автомобил \"Дачия Докер\" на \"ВиК\"-Враца. Днес от Областната дирекция на МВР - Враца излязоха с официална информация за инцидента, предава Дарик. В служебния автомобил пътували двама души от водоснабдителното дружество. Зад волана бил мъж на 47 години, а до него на предната седалка негов колега на 56 г. Мотоциклетистът бил на 21 години, неправоспособен шофьор. Мотористът се е ударил във вратата на автомобила откъм пътника. При сблъсъка на място загина 56-годишният пътник. Мотоциклетистът и шофьорът на автомобила са транспортирани за преглед във врачанската болница, където въпреки усилията на лекарите 21-годишният мотоциклетист е починал. На лечение в болницата, без опасност за живота, остава шофьорът на служебния автомобил. И към момента все още не е ясна точната причина за катастрофата. Нанесените щети по превозните средства са за 4000 лева. Направен е тест с дрегер на шофьора от \"ВиК\", който се е оказал отрицателен за алкохол. По случая е образувано досъдебно производство. Сподели:", "date": "2018.07.28", "title": "ДРАМА! Почина младият мотоциклетист, ранен при катастрофа край Враца"}
{"url": "http://pik.bg/%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D1%81%D1%82%D0%B0%D1%80%D1%82%D0%B8%D1%80%D0%B0%D1%85%D0%B0-%D0%BC%D0%B0%D1%89%D0%B0%D0%B1%D0%BD%D0%B8-%D1%83%D1%87%D0%B5%D0%BD%D0%B8%D1%8F-%D0%BD%D0%B0-%D0%B0%D0%B2%D0%B8%D0%B0%D1%86%D0%B8%D1%8F%D1%82%D0%B0-news768963.html", "text": "В Северна Австралия започнаха учения на авиацията с участието на пилоти от 16 държави, което ги прави едни от най-големите в Азиатско-тихоокеанския регион, съобщава „Ройтерс“, цитирана от „Фокус“. В ученията край северния град Дарвин 4 000 души персонал и 140 самолета ще участват в следващите три седмици в маневрите „Катранено черно“. Те ще включват нощни полети и въздушно презареждане и ще предоставят на някои страни уникален начин да подобрят интеграцията между своите ВВС. „Събитията като учение „Катранено черно“ показват силните отношения на Австралия и участващите страни и високата оценка, която тя поставя на регионалната сигурност и изграждането на близки отношения на Азиатско-тихоокеанския регион“, съобщават в официално заявление Кралските австралийски въздушни сили. В ученията участват машини и пилоти от САЩ, Канада, Франция, Германия, Индия, Индонезия, Япония, Южна Корея, Малайзия, Холандия, Филипините, Сингапур, Швеция, Тайланд, Нова Зеландия и Австралия. Сподели:", "date": "2018.07.28", "title": "В Северна Австралия стартираха мащабни учения на авиацията"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%82v-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%BD%D0%BE%D0%B2%D0%B8-%D0%BF%D0%B0%D0%B7%D0%B0%D1%80-%D0%BF%D1%80%D0%B0%D1%82%D0%B8-%D0%BA%D0%BC%D0%B5%D1%82%D0%B0-%D0%BD%D0%B0-%D1%81%D1%8A%D0%B1%D0%BE%D1%80%D0%B0-%D0%BD%D0%B0-%D0%B1%D1%83%D0%B7%D0%BB%D1%83%D0%B4%D0%B6%D0%B0-%D0%B2-news769018.html", "text": "Министър-председателят на България Бойко Борисов пристигна на посещение в община Нови пазар. Кметът на града Ивайло Камаджиев обясни напредъка на общината, постигнат пред последните годините. \"Близо 30% от хората в Нови пазар\" живеят в реновирани и обновени жилища. Сградата на общината също е обновена\", обясни Ивайло Камаджиев\". \"Ходи да го кажеш това на Бузлуджа\", каза в шеговит тон премиерът Борисов. \"С удоволствие\", добави кметът на Нови пазар. Сподели:", "date": "2018.07.28", "title": "ЕКСКЛУЗИВНО В ПИК ТV! Борисов на посещение в Нови пазар, прати кмета на събора на Бузлуджа (ВИДЕО)"}
{"url": "http://pik.bg/%D0%B2-%D0%BA%D1%80%D0%B8%D0%B2%D0%BE%D0%B4%D0%BE%D0%BB-%D0%BE%D0%B1%D1%8F%D0%B2%D0%B8%D1%85%D0%B0-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0%D1%80%D0%B0%D0%B4%D0%B8-%D1%82%D0%B8%D1%80-%D0%BE%D0%B2%D0%B5%D1%82%D0%B5-%D1%81%D0%BD%D0%B8%D0%BC%D0%BA%D0%B0-news768957.html", "text": "Хората в Криводол определят лятото си като „бедствено“ след решението за пренасочване на ТИР-овете през града, съобщава „Конкурент“. Ремонтът на моста край село Краводер отклони част от трафика между София и Видин през Криводол, което изнерви тотално местните хора. „Бедствено положение “ – така най-кратко описват ситуацията жителите на красивия град във Врачанско. „Да, знаем, че трябва да се съобразим с така създалата се ситуация. Наясно сме, че всичко е за добро и няма друг начин. Подхождаме с разбиране, но тези тежки машини ни взеха и съня, и спокойствието – кометтира пред изданието баба Василка от Криводол. „През деня вдигат пепел до небесата, а нощта ТИР-овете се движат като пощурели. Липса всякакъв контрол за скоростта. Нямате си и представа какъв е звукът, който създават с грохота си тези огромни машини. Няма спане. Просто няма. Отваряш прозореца – лято е – цялата стая става в пепел, а шумът е толкова силен, че е невъзможо да заспи човек. Вече затварям прозорците, но пак нищо, цялата къща се тресе“, твърди друг криводолчанин, който не желае нито да се снима, нито да се представи. „Ние тука сме забравени - и млади, и стари. Иди ни снимай гробищата и ще разбереш, че и за мъртвите ни няма уважение“, допълва Димитър Г. Най-притеснени от положението са родителите, които са изпратили децата си при баба и дядо. Тежките машини минават на метри от общината и спортния комплекс, като няма табела или знак, който да предупреди тираджиите, че наблизо играят деца, а по улиците има доста невръстни велосипедисти. Снимка: Конкурент.бг Сподели:", "date": "2018.07.28", "title": "В Криводол обявиха бедствено положение заради ТИР-овете (СНИМКА)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%BF%D1%8A%D1%80%D0%B2%D0%B0-%D0%B4%D1%80%D1%83%D0%B6%D0%BA%D0%B0-%D1%81-%D0%BD%D1%81%D0%BE-news767929.html", "text": "Много е сърдечна и те го оценяват. Шефката на парламента Цвета Караянчева е първа приятелка с НСО. Като един от най-важните хора в държавата, тя всъщност никак не се е възгордяла, откакто е начело на Народното събрание. „Момчетата, които я охраняват, са денонощно с нея. За разлика от други, които също се ползват с тази привилегия, Цвета е много земен човек и ги приема като част от семейството си. Винаги се интересува как са, какви грижи и проблеми имат и винаги е готова да им услужи и да им помогне. Това е много затворен кръг от хора, трудно можеш да споделяш, защото работата е много специфична и е важно да си имате доверие с човека, когото охранявате. Цвета не ги приема като част от персонала, а като приятели”, споделят нейни колеги. Въпреки че Караянчева ползва същата охрана като предшественичката си Цецка Цачева и Димитър Главчев, сред охранителите бързо се разнесло, че тя е изключително толерантна и сърдечна. И не правела „номерата” на своя колега Главчев, който „бягаше” из кулоарите на парламента. „Той винаги е бил много свободен човек. Тежко му беше, че до него все ходят по двама души, които го „дебнат”. Задължителната охрана не беше от любимите неща на Главчев и това се усещаше. Цвета пък разбира колко им е отговорна работата и винаги се съобразява с техните препоръки, когато става дума за охраната ѝ, за да нямат допълнителни проблеми”, допълват колеги на Караянчева. Сподели:", "date": "2018.07.28", "title": "САМО В ПИК И \"РЕТРО\"! Цвета Караянчева първа дружка с НСО"}
{"url": "http://pik.bg/%D0%BE%D1%82%D0%BC%D0%B5%D0%BD%D0%B8%D1%85%D0%B0-%D0%BD%D0%B0%D0%B4-150-%D0%BF%D0%BE%D0%BB%D0%B5%D1%82%D0%B0-%D0%B2-%D1%8F%D0%BF%D0%BE%D0%BD%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BC%D0%BE%D1%89%D0%B5%D0%BD-%D1%82%D0%B0%D0%B9%D1%84%D1%83%D0%BD-news768958.html", "text": "Сто петдесет и два полета бяха отменени в Япония заради приближаващия се тайфун Джондари, съобщи японската телевизия, цитирана от ТАСС. Засегнати са най-вече маршрутите между Токио и големите градове Нагоя и Осака в централната и западна част на главния японски остров Хоншу. Очаква се тропическата буря да достигне дотам довечера. Отменени са и фериботи, които се движат покрай североизточното крайбрежие на Япония и в Токийския залив. Заради приближаващия тайфун няколко района в съседните на Токио префектури Тиба и Канагава бяха предупредени за възможна евакуация в случай на силен дъжд. Тайфунът отначало трябваше да премине през територията на Япония, но в крайна сметка промени посоката си в непосредствена близост до Хоншу. Сега се движи с 40 км/ч на северозапад и може да премине през централната и западна част на Япония, а после да влезе в Японско море и да достигне бреговете на Корейския полуостров. Според японската метеорологична служба скоростта на вятъра в епицентъра на тропическата буря е 40 м/с, а на поривите - над 50 м/с. Отбелязва се, че в западната и централната част на Япония за денонощие може да паднат между 250 и 400 мм дъжд. В началото на месеца в Япония имаше силни дъждове заради тайфуна Прапирун, които предизвикаха свлачища и наводнения. В резултат на стихията загинаха над 225 души, а щетите възлязоха общо на над 76,7 милиарда йени (около 660 милиона долара). Сподели:", "date": "2018.07.28", "title": "Отмениха над 150 полета в Япония заради мощен тайфун"}
{"url": "http://pik.bg/%D1%81%D0%B5%D1%80%D0%B8%D1%8F-%D0%BE%D1%82-%D0%B2%D0%B7%D1%80%D0%B8%D0%B2%D0%BE%D0%B2%D0%B5-%D1%80%D0%B0%D0%B7%D1%82%D1%8A%D1%80%D1%81%D0%B8%D1%85%D0%B0-%D0%B4%D0%B6%D0%B0%D0%BB%D0%B0%D0%BB%D0%B0%D0%B1%D0%B0%D0%B4-news769010.html", "text": "Серия от експлозии са били чути в източния афганистански град Джалалабад, както и изстрели, съобщава „Ройтерс“, циитрана от „Фокус“ Говорителят на местния губернатор потвърди данните за взривовете, но не можа да уточни типа на устройствата и целта им. На място са пристигнали линейки и представители на силите за сигурност. Има неуточнен брой жертви. Все още никоя терористична организация не е поела отговорност за случилото се, но последните пъти „Ислямска държава“ обявяваше, че стои зад нападенията в града. Сподели:", "date": "2018.07.28", "title": "Серия от взривове разтърсиха Джалалабад"}
{"url": "http://pik.bg/159-%D0%B4%D0%BD%D0%B8-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D1%80%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-%D0%BF%D0%BE%D0%B4%D0%BB%D0%B5%D0%B7%D0%B0-%D0%BF%D0%BE%D0%B4-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0-%D0%BF%D0%BE%D1%89%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news768902.html", "text": "159 календарни дни трябва да продължи основният ремонт на подлеза под Централна поща – транспортен възел бул. \"Цар Борис Трети Обединител\" - бул. \"Княгиня Мария Луиза\" - ул. \"Гладстон“, предаде Пловдив24. Дейностите стартираха точно преди седмица - на 20 юли. Работата е разделена на три етапа. Първият засяга съоръжението на бул. \"Цар Борис Трети Обединител\" над бул. \"Княгиня Мария Луиза\". Вторият е по съоръжението пред Централна поща, а третият етап – съоръжението над ул. \"Гладстон\", става ясно от информацията по проекта. Изпълнители са \"Драгиев и Ко\". Реконструкцията на подлеза е пряко свързана и с проекта за площад \"Централен\", а надеждите на общинската администрация са ремонтните дейности да приключат най-късно до края на годината. Сподели:", "date": "2018.07.28", "title": "159 дни ще продължи ремонтът на подлеза под Централна поща в Пловдив"}
{"url": "http://pik.bg/%D0%B2%D0%B8%D0%B6%D1%82%D0%B5-%D1%82%D1%80%D0%B0%D0%B4%D0%B8%D1%86%D0%B8%D0%BE%D0%BD%D0%BD%D0%B8-%D0%B0%D0%BB%D0%BA%D0%BE%D1%85%D0%BE%D0%BB%D0%BD%D0%B8-%D0%BD%D0%B0%D0%BF%D0%B8%D1%82%D0%BA%D0%B8-%D0%BE%D1%82-%D1%86%D1%8F%D0%BB-%D1%81%D0%B2%D1%8F%D1%82-%D1%81%D0%BD%D0%B8%D0%BC%D0%BA%D0%B8-news768906.html", "text": "В действителност, Kossu е съкращение на Koskenkorva и е националната напитка във Финландия. В чужбина тя се продава като водка. Вярно е, че изглежда като водка (чиста е) и има вкус приблизително на водка, реално не точно такава. Това е нещо, което финландците наричат viina - неутрален, средно силен алкохол, към който е добавено малко количество захар. Това, което прави Kossu интересна напитка обаче, е фактът, че тя е база за експерименти и много смеси. Може да допълните Кола и ще имате Kossukola, със сода се получава Kossuvissy, с Red Bull имате Kossubattery. Kossuminttu има вкус на вода за уста и е изключително популярен. Най-доброто от всичко обаче е смесицата на напитката с местен ликьор, наречен Salmiakki или Turkinpippuri. Едно от удоволствието, което се изпитва при дегустацията на една напитка, е не толкова нейният състав, колкото мястото, където се опитва. Затова, ако искате да опитате changaa, нека това да бъде сред местните хора в Найроби. Иначе това е обикновен дестилиран спирт, произведен от царевица или просо. Количеството алкохол обикновено е много висок и дори може да е потенциално смъртоносен. T'ej е вид вино, направено с мед, вода и гешо - сорт зърнастец. Тя прилича на портокалов сок и има вкус на ризлинг. Напитката заема особено място в етиопската култура, а 70 процента от меда, който се произвежда тук, се влага в производство на напитката. Umeshu е също толкова важна напитка в японската култура, колкото и саке, макар и да е по-малко известна в чужбина, където обикновено се идентифицира като сливово вино. Но тя не е от сливи и не е вино. Това е просто смес от захар и ume - плод, подобен на кайсия и слива, но различен от двата. Разбира се, umeshu може да купите и от магазина, но най-хубавото се прави в домашни условия. И няма нищо сложно – три съставки и време, в което да отлежи. Крайният аромат зависи от това колко дълго оставите ume да се смеси с алкохола и захарта. Но и тук си има тънкост, за да се постигне перфектният баланс. Сподели:", "date": "2018.07.28", "title": "Вижте традиционни алкохолни напитки от цял свят (СНИМКИ)"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%BF%D0%BE%D0%BD%D0%B5-500-%D1%81%D0%B3%D1%80%D0%B0%D0%B4%D0%B8-%D1%81%D0%B0-%D0%B8%D0%B7%D0%BF%D0%B5%D0%BF%D0%B5%D0%BB%D0%B5%D0%BD%D0%B8-%D0%BE%D1%82-%D0%B3%D0%BE%D1%80%D1%81%D0%BA%D0%B8%D1%82%D0%B5-%D0%BF%D0%BE%D0%B6%D0%B0%D1%80%D0%B8-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-news768966.html", "text": "Американските пожарникари заявиха, че най-малко 500 сгради са били изпепелени при горските пожари в Северна Калифорния, а 5 000 са под заплаха, предаде АП, цитирани от БТВ. Това са обновени данни, но се очаква броят на изгорелите постройки да нарасне. Вчера беше съобщено за 65 изгорели постройки при бързо разрастващия се пожар в окръг Шаста. Снощи огънят вече се беше разпрострял на площ от 194 кв. км. Той възникна в началото на седмицата, предизвикан от повреда на автомобил. В четвъртък излезе напълно извън контрол, премина през две малки селища и стигна до град Рединг. Десетки хиляди хора напуснаха града от страх за живота си. Двама пожарникари загинаха при гасенето на огъня. Заради горските пожари долината Йосемити в едноименния национален парк ще остане затворена за посетители още поне седмица. В канадската провинция Онтарио бушуват пожари, които пожарникарите не могат да овладеят. Горят около 30 000 хектара. Регистрирани са 45 огнища, но пожарникарите са овладели и спрели разпространението на огъня само в 30. Сподели:", "date": "2018.07.28", "title": "Огнен ад! Поне 500 сгради са изпепелени от горските пожари в Калифорния"}
{"url": "http://pik.bg/%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D1%81%D0%B5-%D1%81%D0%B0%D0%BC%D0%BE%D0%B7%D0%B0%D0%BF%D0%B0%D0%BB%D0%B8-%D0%BD%D0%B0-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D0%BD%D1%8F%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-news769017.html", "text": "Лек автомобил се е самозапалил на 333-ия километър на автомагистрала „Тракия“, в посока Бургас, съобщава „Фокус“, като се позовава на информация от пресцентъра на МВР. Уточнява се, че автомобилът е загасен и няма пострадали. По информация на „Булнюз“, инцидентът е предизвикал тапа в движението в посока Бургас. Екип на пожарната е на мястото. Органите на реда регулират движението по магистралата. Сподели:", "date": "2018.07.28", "title": "Автомобил се самозапали на автомагистрала „Тракия“, няма пострадали при инцидента"}
{"url": "http://pik.bg/%D0%B9%D0%BE%D0%BA%D0%BE-%D0%BE%D0%BD%D0%BE-%D0%B8%D0%B7%D0%B4%D0%B0%D0%B2%D0%B0-%D0%BD%D0%BE%D0%B2-%D0%B0%D0%BB%D0%B1%D1%83%D0%BC-%D0%BD%D0%B0-85-%D0%B3%D0%BE%D0%B4%D0%B8%D0%BD%D0%B8-news768965.html", "text": "85-годишната певица и авангардна художничка Йоко Оно оповести, че ще издаде нов албум, преценявайки, че борбата й за мир е актуална повече от всякога през 2018 г., предаде АФП. \"Warzone\", продуциран от сина й Шон Ленън, ще бъде пуснат в продажба на 19 октомври. Албумът ще включва нови версии на нейни песни, записани между 1970 г. и 2009 г., както и версия на легендарния хит \"Imagine\" на Джон Ленън. \"Светът е толкова хаотичен\", заяви Йоко Оно. \"Всичко е много трудно за всички\", споделя тя. \"Не е прекалено късно да се промени светът\", допълни и неин представител. \"Сега повече от всякога имаме нужда от Йоко\", каза още той. \"Обичам да правя неща по нов начин\", отбеляза тя. \"Всеки ден нещата се променят\", не крие Оно. Йоко Оно, която е родена в Япония, но се е установила в Ню Йорк, изтъкна, че с излизането на \"Warzone\" не възнамерява да се пенсионира. Тя поясни, че вече работи над следващ албум. Названието \"Warzone\" е заимствано от песен от мюзикъла \"New York Rock\", посветен на съвместния й живот с Джон Ленън. Сподели:", "date": "2018.07.28", "title": "Йоко Оно издава нов албум на 85 години"}
{"url": "http://pik.bg/%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D1%82%D1%8A%D1%80%D0%BD%D0%BE%D0%B2%D1%81%D0%BA%D0%BE-%D1%81%D0%B5%D0%BB%D0%BE-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B8%D1%81%D0%BA%D0%B0%D1%82-%D1%81%D0%B2%D0%B5%D1%82%D0%BE%D1%84%D0%B0%D1%80-news768962.html", "text": "Жителите на великотърновското село Шереметя излязоха снощи на протест, съобщи БНР. Хората настояват за повишение на пътната безопасност на главния път София - Варна, който минава през селището. От година и половина жителите на село Шереметя протестират и настояват за правото безопасно да преминават през главния път и искат светофар. \"Трафикът е ужасен – не крият гнева си местни жители. - Не може да се пресече. На пешеходна пътека не се спира. Няма светофар. Обещанието беше да има шумяща настилка и такова няма. Като тръгваме и една кола спира, зад нея минава друга\". \"Аз съм с бастун, който има съвест спира, ама който няма – минава – коментира песнионер о селото. - Движат се с много висока скорост, не се спазва ограничението от 40 километра в час. Чакаме по 15-20 минути да спре движението и тогава пресичаме“. От Пътната агенция съобщиха, че предстои в Шереметя да бъде монтиран светофар, а единствената пешеходна пътека в селото е с подновена маркировка. Сподели:", "date": "2018.07.28", "title": "Във великотърновско село излязоха на протест, искат светофар"}
{"url": "http://pik.bg/%D0%B0%D0%B2%D1%82%D0%BE%D0%B1%D1%83%D1%81-%D1%81-%D0%B1%D1%8A%D0%BB%D0%B3%D0%B0%D1%80%D0%B8-%D0%B0%D0%B2%D0%B0%D1%80%D0%B8%D1%80%D0%B0-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news769025.html", "text": "Автобус с българи е аварирал във Франция, съобщава Нова телевизия, като се позова на информация от свои зрители. Превозното средство е пътувало от Португалия към България, като маршрутът му минава през Испания и Франция. Сред пътниците е имало и деца. \"Автобусът е на фирмата \"Юнион Ивкони\", разяснява пред телевизията Ирена Тодорова, която е изпратила и кадри от авариралия автобус. Тя разказа, че във Франция превозното средство внезапно е спряло. Тодорова допълва, че в продължение на час и половина пътниците не са получили обяснение какво се случва. Сподели:", "date": "2018.07.28", "title": "Автобус с българи аварира във Франция"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81-%D0%BF%D0%BE%D0%BF%D1%83%D0%BB%D0%B8%D1%81%D1%82%D0%BA%D0%B0-%D1%80%D0%B5%D1%87-%D0%BD%D0%B0-%D0%B1%D1%83%D0%B7%D0%BB%D1%83%D0%B4%D0%B6%D0%B0---%D1%89%D0%B5-%D0%BF%D1%80%D0%B5%D0%B8%D0%B7%D1%87%D0%B8%D1%81%D0%BB%D1%8F%D0%B2%D0%B0-%D1%81%D1%82%D0%B0%D1%80%D0%B8%D1%82%D0%B5-news768951.html", "text": "Лидерката на БСП Корнелия Нинова примамва червените привърженици на традиционния социалистически събор на Бузлуджа с Горан Брегович. \"Всеки, който не е съгласен, всеки който критикува, е посочва за враг и провокатор\", заяви пред симпатизантите на БСП Корнелия Нинова. \"Ние предлагаме на народа си да намалим ДДС върху лекарствата, за да бъдат достъпни за всеки разговор. Ние предлагаме разговор българската държава да има роля в образованието на децата ни\", коментира червената лидерка. \"Най-големият бич в България е бедността и неравенството. Защо да не говорим, че всички стари пенсии трябва да се преизчислят. Не може да се живее с 200 лева пенсия. Защо не помогнем на младите семейства с облекчения за първо жилище\", попита социалистката. \"Възможни са тези наши мечти. Ние трябва да започнем този разговор с народа си и той е край на прехода и обща национална стратегия за друг път на развитие на България\", отсече тя. \"Нека се обединим, народе\", призова Нинова. Сподели:", "date": "2018.07.28", "title": "ИЗВЪНРЕДНО В ПИК TV! Корнелия Нинова с популистка реч на Бузлуджа - ще преизчислява старите пенсии и ще намалява ДДС-то върху лекарствата (ОБНОВЕНА)"}
{"url": "http://pik.bg/%D1%84%D0%B5%D0%B9%D1%81%D0%B1%D1%83%D0%BA-%D1%89%D0%B5-%D0%B4%D0%B0%D0%B2%D0%B0-%D0%BF%D0%BE-10-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%B3%D0%BE%D0%B4%D0%B8%D1%88%D0%BD%D0%BE-%D0%B7%D0%B0-%D0%BE%D1%85%D1%80%D0%B0%D0%BD%D0%B0-%D0%BD%D0%B0-%D0%BC%D0%B0%D1%80%D0%BA-%D0%B7%D1%83%D0%BA%D1%8A%D1%80%D0%B1%D1%8A%D1%80%D0%B3-news768909.html", "text": "Фейсбук е одобрила 10 млн. долара годишни разходи преди облагане с данъци за засилване на охраната на главния изпълнителен директор на компанията Марк Закърбърг и на неговото семейство. Средствата, обявени в уведомление до щатската Комисия по ценни книжа и борси, увеличават разходите на Фейсбук за сигурността на Закърбърг от 7.3 млн. долара през миналата година. \"Тези средства ще бъдат в добавка към финансирането на програмата за гарантиране на сигурността на г-н Закърбърг, които се използват за покриване на разходите за персонал за охрана, инсталиране и поддръжка на охранителни системи в жилищата му и използването на частен самолет при пътуванията му,\" се казва в уведомлението на Фейсбук, цитирано от \"Профит\". От социалната медия обявиха, че при определянето на сумата са взели предвид \"позицията, която заема, и важността на Закърбърг за Фейсбук,\" както и годишната му заплата, която през миналата година е била едва 1 долар. Бюджетът за охрана на Закърбърг постоянно се увеличава през годините, като през 2015 г. е бил 4.2 млн. долара. Главният оперативен директор на Фейсбук Шерил Сандбърг също има одобрена от компанията програма за охрана, разходите по която са възлезли на 2.7 млн. долара през миналата година. Сподели:", "date": "2018.07.28", "title": "Фейсбук ще дава по 10 млн. долара годишно за охрана на Марк Зукърбърг"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%80%D0%B0%D0%B7%D0%B8-%D0%B1%D1%81%D0%BF-%D0%BD%D0%B5%D0%BA%D0%B0-%D0%B4%D0%B0-%D1%85%D0%B0%D0%BF%D0%BD%D0%B0%D1%82-%D0%B8-%D0%B4%D0%B0-%D0%BF%D0%B8%D0%B9%D0%BD%D0%B0%D1%82-%D1%82%D0%B5-%D1%82%D0%B0%D0%BA%D0%B0-%D0%BE%D0%B1%D0%B8%D1%87%D0%B0%D1%82-%D0%B2%D0%B8%D0%B4%D0%B5%D0%BE-news769026.html", "text": "Всеки ден се срещам с майките на деца с увреждания. Вчера се срещнах с една част, но другата иска друго. Там става въпрос за много пари. Това заяви пред журналисти министър-председателят на България Бойко Борисов. \"Ще се видя с тях, ще преценим. Желанието ми, ако може, трите закона да влязат заедно, за да се види за колко пари става въпрос\", каза още той. На въпрос, че на Бузлуджа са се събрали над 50 000 души в подкрепа на БСП, Борисов коментира: \"Не думай! Те са толкова. В Нови пазар имат един кмет, в Шумен имат един кмет. Нека да си хапнат, да си пийна, те обичат.\" \"Много злини са направили на България за тези десетилетия, нека не им разваляме празника\", призова премиерът. :Аз знам какво е да си кмет по време на управление на БСП. Бях кмет на София, когато управляваха. Помните ли кризата с боклука. Три пъти им занесох властта на тях и те не могат да управляват. Давам им да управляват, те не могат. Пак избори и пак ги победих\", отсече Борисов. \"Нека се забавляваме с тях. Колелета карат, коне яздят, вече са модерни\", пошегува се министър-председателят. \"По-ведро трябва да го караме. Лято е\", заключи Борисов. Сподели:", "date": "2018.07.28", "title": "ПЪРВО В ПИК TV! Премиерът Борисов срази БСП: Нека да хапнат и да пийнат, те така обичат (ВИДЕО)"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BE%D1%82%D0%B8%D0%B2%D0%B0-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B2-%D0%BA%D1%80%D0%B0%D1%8F-%D0%BD%D0%B0-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news768975.html", "text": "Турският президент Реджеп Ердоган ще отиде на държавна визита в Германия, вероятно към края на септември. Това съобщава в днешното си издание вестник \"Билд\", цитирайки правителствени източници в Берлин и Анкара, предаде Ройтерс. Това ще бъде първата официална визита на Ердоган в Германия от 2014 г., както и първата, откакто стана президент. Плановете за визитата са отражение на усилията да се възстановят отношенията между Германия и Турция. Те се влошиха при поредица спорове заради строгите мерки на турските власти след неуспешния преврат през 2016 г. и задържането от тях на германски граждани и журналисти. Държавните визити включват приемане от германския президент с военни почести и официален държавен банкет. Засега няма коментар нито от турското, нито от германското правителство. През януари бившият германски министър на външните работи Зигмар Габриел заяви, че с колегата си Мевлют Чавушоглу са се съгласили да направят всичко възможно да бъдат подобрени отношенията между двете държави, които са съюзници в НАТО и търговски партньори. През февруари беше освободен германският журналист от турски произход Дениз Юджел, който работи за издателя на \"Билд\". В продължение на година той беше задържан по обвинения в престъпления срещу националната сигурност на Турция. Пускането му на свобода премахна един от основните проблеми в отношенията между двете съюзнически държави, но германските власти остават дълбоко обезпокоени заради влошаващото се досие на Турция по отношение на правата на човека и свободите, отбелязва Ройтерс. Тази седмица в Югоизточна Турция беше арестуван още един германски гражданин, обвинен в разпространение на пропаганда в полза на турски екстремисти, предаде в сряда държавната Анадолска агенция. След неуспелия преврат турските власти извършиха чистки срещу 150 000 държавни служители и повдигнаха обвинения на 77 000 души. Те предприеха и операции в Сирия срещу терористичната заплаха, която представляват според тях кюрдските милиции Сили за защита на народа. Турските власти ги разглеждат като терористична организация, свързана със забранената Кюрдска работническа партия. Правозащитни организации и западните съюзници на Турция изразиха безпокойство от строгите мерки и заявиха, че президентът Ердоган е използвал пуча като предлог да сложи намордник на инакомислието. Властите твърдят, че тези мерки са необходими. Сподели:", "date": "2018.07.28", "title": "Ердоган отива на посещение в Германия в края на септември"}
{"url": "http://pik.bg/%D0%B0%D0%BD%D0%B0%D0%BB%D0%B8%D0%B7-%D0%B5%D1%82%D0%BE-%D0%BA%D0%BE%D0%B3%D0%B0-%D1%8E%D0%B2%D0%B5%D0%BD%D1%82%D1%83%D1%81-%D1%89%D0%B5-%D0%B1%D1%8A%D0%B4%D0%B5-%D0%BD%D0%B0-%D0%BF%D0%B5%D1%87%D0%B0%D0%BB%D0%B1%D0%B0-%D0%BE%D1%82-%D1%80%D0%BE%D0%BD%D0%B0%D0%BB%D0%B4%D0%BE-news768954.html", "text": "Право от Мадрид в Торино. KPMG е една от най-големите компании за професионални услуги в света, както и една от големите четири одиторски фирми. Тя публикува доклад, който анализира от икономическа гледна точка трансфера на Кристиано Роналдо в Ювентус, като заключи, че италианският клуб ще бъде на печалба от сделката с Реал Мадрид до две или три години. Период, през който се оценява, че отборът на клуба от Торино може да достигне 500 милиона евро. Докладът започва с преглед на спортните успехи, печалбите и потенциала на социалните мрежи на Кристиано, който е описан като „една от най-ярките звезди в съвременния футбол“, предава Гонг.бг. След това компанията прави дисекция на операцията, при която Ювентус плати 117 милиона евро за Кристиано Роналдо. Това прави по 29,25 милиона евро за всяка една от четирите години, за които португалецът подписа договор с „бианконерите“. В допълнение, брутната му заплата за четирите сезона ще бъде около 224 милиона евро, или 56 милиона евро на сезон, което представлява, според най-новите данни, оповестени от италианската фирма, 21% от общия бюджет, отпуснат за персонала. Цялата сума възлиза на около 340 милиона евро, която Ювентус ще трябва да инвестира в играча. За да балансира сметките си в дългосрочен план, Ювентус трябва да обмисля различни варианти. В негова полза е положителното салдо от сезон 2016/17, което е около 42 милиона евро, но също така има основна пречка, тъй като за изминалия сезон се очаква клубът да отбележи загуби. В допълнение, за да се спази „Финансовия феърплей“, който позволява до 100 милиона отрицателен баланс между покупките и продажбите на трансферния пазар за един сезон, Ювентус ще трябва да продаде двама играчи. Ювентус ще трябва да разчита на доходите си от мачовете. В клубната каса ще влязат 33 или 34 милиона евро от абонаментни карти. Продажбата от билети ще донесе на „бианконерите“ между 15 и 18 милиона евро. Така в общия случай приходите на Ювентус ще бъдат между 48 и 52 милиона евро от Серия А. Клубът ще получи между 5 и 8 милиона от участието си в груповата фаза на Шампионската лига. „Старата госпожа“ ще вземе между 8 и 11 милиона евро, ако се класира за четвъртфиналите, между 11 и 13 милиона евро, ако отборът се класира до полуфиналите, както и между 13 и 15 милиона евро, ако стигне до финала. Друг тласък за Ювентус ще дойде от приходите от телевизионни и радио права. В клубната хазна ще постъпят между 170 и 255 милиона евро, което е значително увеличение, като се има предвид, че през 2017/18 те бяха между 190 и 200 милиона евро. Към това трябва да се добавят и продажбите от мърчандайзинг (75-100 милиона през следващите три сезона), които биха могли да привлекат нови спонсори, както и приходите от социалните мрежи, от където Кристиано Роналдо изкарва много пари. Ювентус ще трябва да измисли формула, с която да си осигури приходи от последователите си. KPMG заключава, че \"инвестицията в CR7 ще осигури на Ювентус спортни ползи, финансови и мърчандайз. Това ще позволи на клуба да увеличи приходите и рентабилността си. В крайна сметка стойността на компанията през следващите години се очаква да се увеличи. Също така трансферът на Роналдо ще помогне на Ювентус, тъй като в следващите години се очаква основните футболни клубове да се превърнат в развлекателни и медийни компании.“ Сподели:", "date": "2018.07.28", "title": "АНАЛИЗ! Ето кога Ювентус ще бъде на печалба от Роналдо"}
{"url": "http://pik.bg/%D0%B2-%D0%B3%D0%B0%D0%B1%D1%80%D0%BE%D0%B2%D1%81%D0%BA%D0%B8%D1%82%D0%B5-%D0%BA%D0%B2%D0%B0%D1%80%D1%82%D0%B0%D0%BB%D0%B8-%E2%80%9E%D0%B5%D1%82%D1%8A%D1%80%D0%B0%E2%80%9C-%D0%B8-%E2%80%9E%D1%80%D0%B0%D0%B4%D0%B5%D1%86%D0%BA%D0%B8%E2%80%9C-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%80%D0%B0%D0%B7%D1%87%D0%B8%D1%81%D1%82%D0%B2%D0%B0%D0%BD%D0%B5%D1%82%D0%BE-%D1%81%D0%BB%D0%B5%D0%B4-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D0%B5%D1%82%D0%BE-news769027.html", "text": "В Габрово продължава разчистването след наводнението он следобедните часове на 27 юли (петък) в кварталите „Етъра“ и „Радецки“, предизвикано от пороен дъжд, съобщава БНР. Наводнени са мазета и приземни етажи в повече от 15 къщи в двата квартала. Поройният дъжд, който се изсипа за половин час на 27 юли следобед, повлече дървета, чакъл и кални маси от високите склонове, които запушиха дере на ул. „Родолюбие“ в квартал „Етъра“. Стичащата се вода понесе и паркирана на улицата кола. Жителите на квартала, чиито домове са наводнени, продължават да изгребват кал и тиня. Разчистени са запушени водостоци и пътното платно към музея на открито „Етъра“. Хората винят местното ВиК, тъй като водосточна тръба препречва пътя на водата и когато течението свлича дървета и наноси се образува тапа. Екипи продължават да разчистват наноси от вътрешни улици в квартала. Сподели:", "date": "2018.07.28", "title": "В габровските квартали „Етъра“ и „Радецки“ продължава разчистването след наводнението"}
{"url": "http://pik.bg/%D0%B2-%D1%81%D0%B0%D1%89-%D1%80%D0%B0%D0%B7%D1%80%D0%B5%D1%88%D0%B8%D1%85%D0%B0-%D1%83%D0%BF%D0%BE%D1%82%D1%80%D0%B5%D0%B1%D0%B0%D1%82%D0%B0-%D0%BD%D0%B0-%D0%B8%D0%B7%D0%BA%D1%83%D1%81%D1%82%D0%B2%D0%B5%D0%BD%D0%BE-%D1%82%D0%B5%D0%BB%D0%B5%D1%88%D0%BA%D0%BE-%D0%BC%D0%B5%D1%81%D0%BE-news768969.html", "text": "Американската Агенция за контрол на храните и лекарствата (FDA) разреши за употреба изкуствено телешко месо, разработено от калифорнийската компания Impossible Foods, съобщава Струма.бг. В продължение на четири години FDA отказваше да одобри синтетичната мръвка за консумация заради наличието на легхемоглобин в състава ѝ. Легхемоглобинът, известен още като легоглобин, е червен белтък в бобовите растения, който съдържа желязо и придава на изкуственото месо характерния вкус и цвят. Растителният хемоглобин обаче се смята за потенциален алерген и от FDA отказват да го одобрят заради недостатъчните проучвания на опасностите за човешкия организъм, които крие. От Impossible Foods са провели множество тестове за въздействието върху животни, резултатите от които в крайна сметка са убедили чиновниците да дадат разрешение за консумацията му. Шефът на компанията Пат Браун нарича одобрението “голяма победа за науката и цялото човечество” и е убеден, че синтетичното говеждо скоро ще завоюва популярност сред американците. Сподели:", "date": "2018.07.28", "title": "В САЩ разрешиха употребата на изкуствено телешко месо"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%88%D0%B5%D1%84-%D0%B2-%D0%B3%D0%B4%D0%B1%D0%BE%D0%BF-%D1%80%D0%B0%D0%B7%D0%BA%D1%80%D0%B8-%D0%B7%D0%B0-%D0%BD%D0%BE%D0%B2-%D1%85%D0%B8%D1%82-%D1%81%D1%80%D0%B5%D0%B4-%D0%B8%D0%B7%D0%BC%D0%B0%D0%BC%D0%B8%D1%82%D0%B5-%D0%B2-%D0%B8%D0%BD%D1%82%D0%B5%D1%80%D0%BD%D0%B5%D1%82-%D1%82%D0%BE%D0%B7%D0%B8-%D0%BF%D1%8A%D1%82-%D1%87%D1%80%D0%B5%D0%B7-%D0%B8%D0%BC%D0%B5%D0%B9%D0%BB%D0%B8-news768991.html", "text": "За нов хит сред интернет измамите потвърди шефът на сектор „Киберпрестъпност“ към ГДБОП Явор Колев пред сутрешния блок на Нова телевизия. „Разпращат са писма по електронните пощи в България, с които се прави опит хората да бъдат изнудвани – разясни Колев. - До десетки хиляди у нас вече са получили такива. Става дума за поредна спам-кампания. Огромен брой сигнали получихме. И аз получих на служебната си поща писмо със съдържание за изнудване – искат между 2000 и 3000 долара, които да бъдат платени в биткойни. Хубаво е, че поне до вчера сметката, която посочват бе празна. Тази форма обаче може да бъде преобразувана към форми за бързи плащания и тогава може да стане по-опасно. Изнудват хора, че са хакнали компютрите им и са изтеглили данните на техни близки и познати и ако не платят, те ще бъдат публикувани“. Явор Колев заяви още, че има няколко схеми, които интернет-измамниците работят. „Престъпленията в интернет-пространството, като се има предвид, че онлайн-средата завладява живота ни, е нормално да се увеличават – разясни той. - Появяват се непрекъснато нови схеми. Противодействаме ефективно. От март сектор „Киберпрестъпност“ бе развит в отдел и щата бе тройно увеличен. Имаме трудности с привличане на качествени служители, но щата е почти запълнен с млади и компетентни хора, които работят добре. Сигналите и случаите обаче продължават да ни заливат“. Шефът на сектор „Киберпрестъпност“ към ГДБОП заяви още, че извършителите на компютърните измами обикновено са в страни от африканския регион, където няма добро взаимодействие с органите на реда и полицейско сътрудничество. „Отделно там органите на реда явно не са достатъчно компетентни – добави Явор Колев. - Водим една превантивна компания, като опитваме да информираме чрез всички средства. Провеждаме срещи в училищата, където говорим за сексуалните престъпления в интернет с деца. Важно е повишаване на степента на международно сътрудничество там. Към момента имаме чудесно взаимодействие с повечето страни по света. Изпращаме сигнали до нашите партньори и работим съвместно. Има сексуални престъпления от български педофили, от друга страна има сериозно разпространение на порнографски материали с деца. Преди седмица имаше информация за задържан такъв престъпник. Децата стават жертви най-вече чрез социалните мрежи, чрез които се осъществява контакт с тях. Особено по-малките деца са лесно доверчиви и се стига до създаване на порнографски материали с участието на детето, което само изпълнява определени неща. Така нещата постепенно ескалират и се стига до изнудвания. Заради това и провеждаме много сериозни и масови кампании сред децата и ги информираме непрекъснато за опасностите“. Сподели:", "date": "2018.07.28", "title": "ВНИМАНИЕ! Шеф в ГДБОП разкри за нов хит сред измамите в интернет, този път чрез имейли"}
{"url": "http://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D0%BD%D0%B8%D0%BA%D0%BE%D0%BB%D0%B8%D0%BD%D0%B0-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B8%D1%82%D0%B5-%D0%BF%D0%BE-%D0%BC%D0%BE%D1%80%D0%B5%D1%82%D0%BE-%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81%D0%B8-%D1%81-%D0%B2%D0%B0%D0%BB%D0%B5-news768986.html", "text": "Проверките в морските ни курорти продължават интензивно. Има нарушения. Например в един от проверените хотели нямаше сифони в баните, което е недопустимо. Това заяви пред сутрешния блок на Нова телевизия министърът на туризма Николина Ангелкова, която лично участва в проверки в района на Златни пясъци. „Проверяваме и плажовете за свободна и платена зона – добави тя. - Основните оплаквания, които получаваме са, че не се спазва процентното съотношение при тези зони. Следим и за наличието на спасители. Показват се документи, че има такива, но те реално липсват. Непрекъснато имаме мобилни екипи, които се проверяват по 10-15 пъти за това дали нарушенията са отстранени. Ако има повече от две повтарящите се нарушения, стартираме процедури по разваляне на договорите. Безкомпромисни сме“. Министър Ангелкова заяви още, че данните за ръст сред туристите от 5 процента през този сезон,  въпреки лошото време, засега се запазват. „Надяваме се тези данни да се задържат в тези граници до края на сезона“, заяви Николина Ангелкова. Тя каза още, че не смята, че туристическият сезон може да стане жертва на политическа полемика. „Законът за шума например има нужда от допълнителни обсъждания и това е ясно за всички – каза министър Ангелкова. -  В началото на сезона говорихме по темата с представители на туристическия бранш и те настояха за удължаване на срока преди прилагането му за да се уредят нещата. Настояхме и националните курорти да не попадат под ударите на Закона за шума, а местните власти да решават. На Златните пясъци и Слънчев бряг водещите туроператори продават като зони в две направления – като парти зона и зона за семеен отдих. Когато това се регулира чрез наредба в Закона за туризма, така нещата биха могли да се регулират. Важно е законът, както бъде приет, да осигурява баланса и да гарантира защита на всички интереси на гражданите. При условие, че имаше изисквания да се намери баланс, но това не бе направено, въпреки молбата от бизнеса, нормално да се получат разногласия“. Министър Ангелкова бе категорична, че с вицепремиера Валери Симеонов работят заедно за развитието на туризма. „Това е и приоритет на Кабинета – добави тя. - Искам да благодаря на премиера Борисов и на останалите министри за усилията, които се полагат. За това, че наистина са наясно с този приоритет“. Сподели:", "date": "2018.07.28", "title": "ОТ ПЪРВО ЛИЦЕ! Николина Ангелкова проговори за проверките по морето и отношенията си с Валери Симеонов"}
{"url": "http://pik.bg/%D0%B2%D0%B8%D0%B6%D1%82%D0%B5-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D1%81%D0%BD%D0%B8%D0%BC%D0%BA%D0%B8-%D0%BE%D1%82-%D0%BD%D0%B0%D0%B9-%D0%B4%D1%8A%D0%BB%D0%B3%D0%BE%D1%82%D0%BE-%D0%BB%D1%83%D0%BD%D0%BD%D0%BE-%D0%B7%D0%B0%D1%82%D1%8A%D0%BC%D0%BD%D0%B5%D0%BD%D0%B8%D0%B5-%D0%B7%D0%B0-%D1%82%D0%BE%D0%B7%D0%B8-%D0%B2%D0%B5%D0%BA-news768970.html", "text": "Най-дългото пълно лунно затъмнение за този век и Велико противопоставяне на Марс – през изминалата нощ тези две космически явления съвпаднаха пред очите ни. Пикът на затъмнението беше след 22:30 ч., когато естественият спътник на Земята се оцвети в червено. Именно тогава и облаците отстъпиха на Луната и стана възможно тя да бъде наблюдавана от много места у нас, предава Би Ти Ви. Сподели:", "date": "2018.07.28", "title": "Вижте уникални СНИМКИ от най-дългото лунно затъмнение за този век"}
{"url": "http://pik.bg/%D1%81%D0%BF%D0%BE%D1%80%D1%82%D0%BD%D0%B0-%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%B6%D0%BE%D1%80%D0%BE-%D0%B0%D1%82%D0%B0%D0%BD%D0%B0%D1%81%D0%BE%D0%B2-%D1%81-%D0%BA%D0%B8%D0%BD%D0%B6%D0%B0%D0%BB%D0%B5%D0%BD-%D1%83%D0%B4%D0%B0%D1%80-%D0%BA%D1%8A%D0%BC-%D1%81%D0%B8%D0%BD%D0%B8-%D0%B8-%D0%B7%D0%B5%D0%BB%D0%B5%D0%BD%D0%B8-news769007.html", "text": "- Трябва да бъдем и реалисти, и оптимисти. Най-напред с оптимизма да започна. Победа с 3:0 на български клубен отбор срещу, който и да е съперник в Европа - вече си е направо събитие. Банално стана да говорим за \"сините\" географски открития от Лихтенщайн до Сибир, а както виждаме и проектът от Разград също се затруднява сериозно, когато срещне солидна съпротива както беше в случая срещу унгарците от Видеотон. Така, че откъдето и да се погледне този класически успех с 3:0 на ЦСКА над австрийски тим заслужава изключителна оценка. Веднага - в името на реализма, пояснявам, че Адмира Вакер е един млад отбор, който е далеч от потенциала на несменяемия шампион в последните години Залцбург, но въпреки това - всеки представител на австрийската футболна школа, която е една от най-старите в света - е с гарантирано футболно качество. Най-малкото като традиция, манталитет и тактическа грамотност. Така, че на фона на трагичното българско първенство и на монополната ситуация в родния футбол, която задушава конкуренцията през последните 7 сезона - никак не е лесно да се направи пробив в Европа, извън държавната помощ по линия на БМФ и т.н. Но да не отивам в дебрите на политиката, а да се върна към спорта. БМФ, имам предвид Български Морски Флот. Представете си, че подарени 58 милиона отидат при Марселиньо и при Моци? Естествено, че ще купуваш играчи за 2-3 милиона евро като поляците и колумбийците, докато ЦСКА търси свободни агенти... А при оценката на победата над Адмира Вакер не бива да пропускаме и историческия контекст, а именно - от какви изходни позиции тръгна ЦСКА след всичките драми и трагедии около тима през последните години. Ясно е като бял ден, но ще акцентирам върху това обстоятелство, което е изключително важно. ЦСКА се завърна в елита от В група, макар и с купа. Гриша Ганчев реанимира клуба буквално от небитието и с ускорени темпове наваксва дистанцията до феодала от Делиормана. И както виждаме съставът прави решителни стъпки за завръщане на своя европейски маршрут. Не съм толкова наивен, а и едва ли има повод за подобни илюзии, че с магическа пръчка могат да се повторят великите \"армейски\" епопеи с елиминирането на действащи европейски шампиони. Победите над гиганти като Ювентус и Байерн Мюнхен. Но от гледна точка на изходната ситуация, на конюнктурата, на проблемите и тегобите от последните години - елиминирането на скромни наглед футболни марки като Рига, и като Адмира Вакер - е нещо много важно за ЦСКА като клуб, като отбор, като социална общност. Защото резултатите трябва да се разглеждат не само като номинална стойност, а като процес, контекст и функция на сбор от обстоятелства. И затова стореното от ЦСКА през първите два европейски кръга дотук заслужава най-искрени поздравления. - Г-н Нестор Ел Маестро не отваря никаква война, на никого. А просто нарича нещата със собствените им имена. Първо, естествено, че държавните любимци от проекта от Делиормана се ползват с тотална подкрепа. Не само от политическата олигархия, която за една бройка да им опрости, или по-точно казано подари 58 милиона лева държавна помощ, но и от васалния подопечен Футболен съюз. Т.е. - вече е смешно да се говори за спестени, подарени дузпи. Засади, за кикбокса на Моци, за влизанията за картон, но останали без последствие на Дяков и прочие. Последният случай срещу Етър просто допълва трагикомичната картина. Игра с ръка в наказателното поле на домакините от Разград. 1 към 1 със ситуацията от двубоя от Мондиала Русия - Испания, когато реферът отсъди дузпа за хандбал на Пике от Ла Фурия в наказателното поле. Но да се посочи бялата точка срещу Делиормана, това е като да се отсъди дузпа на \"Герена\" в предишни сезони. Ако си спомняте имаше един период, в който 2 години и половина не беше отсъждан единадесетметров наказателен удар в Подуяне срещу историческия държавен любимец. Сега същото се случва и с втория държавен любимец от джендър двойката на съдружниците от Делиормана и Сухата река. То просто и децата вече знаят за какво става дума. Така, че няма никакъв смисъл от повече приказки и се връщам на г-н Ел Маестро. Той заяви ясно - това, което виждат всички нормални хора, без \"синьо-зелени\" очила. И не отваря война на никого, напротив. Душманите на ЦСКА се опитват по всички начини да провокират тима. Представяте ли си какво щеше да се случи, ако \"армейците\" не бяха отстранили Рига. Изведнъж фокусът от евроиди*тите щеше да бъде изместен към Борисовата градина. Макар, че не може да става никакво сравнение между латвийския тим, ръководен от украинецът Скрипник - който доскоро бе начело на Вердер Бремен в Бундеслигата срещу 1 милион евро годишна заплата и готвачите и шофьорите от Вадуц (представителят на Лихтенщайн отстрани състава на Левски в Лига Европа), заимствам определението от Венци Стефанов. Войната срещу ЦСКА не спира и в нея естествено насила вкарват и един типичен европеец като Нестор Ел Маестро. Той обаче засега се държи по един уникално адекватен и разумен начин. Най-напред не допуска нагнетяване на напрежението, свръхочаквания, не говори приказки за петилетки и т.н. Така, както миналия сезон враговете на \"червените\" чрез своите медийни клакьори саботираха психологически неопитните играчи на ЦСКА - като непрекъснато им бутаха в устите приказки за титли и купи. В крайна сметка отборът се срина емоционално в заключителния етап на първенството. Този път, мъдрият 35-годишен човек, гражданин на света, Ел Маестро отбива всякакви опити за подобни провокации, чрез внушаване на бомбастични изказвания, които после като бумеранг се обръщат срещу техните автори. Той за да запази психологически своя тим, прехвърля топката в полето на съперника и съвсем разумно казва, че ЦСКА ще дебне от втора позиция зад 7-кратния феодал от Делиормана. Каква по-добра и мъдра позиция от тази? Ето защо аз съм изключително обнадежден от страхотното професионално присъствие на Нестор Ел Маестро, има-няма един месец или месец и половина откакто пое \"армейците\". Забележете това момче - как действа като един завършен психолог и тактик. Да вземем случая с капитанската лента на Пинто. Докато се опитваха да го провокират и на тази тема, човекът си каза:\"ние всички сме един отбор, ние всички сме ЦСКА, това е най-българският тим. Естествено е в нормални обстоятелства Бодуров да носи лентата, но когато Николай Бодуров го няма за дадена среща, търся алтернатива и я намирам в лицето на Пинто като символ на единството на футболистите. Независимо кой от коя държава е, от какъв етнос е, какъв цвят на кожата има. Тъй като общият цвят и общата кауза е \"червена\". Наистина удар в десетката. - Може и този ракурс да се приложи към Чорбаджийски. Той вече не е толкова млад, тъй като е на 22 години. От 3-4 сезона е в ЦСКА. Изкара най-тежките моменти на изгнанието във В група. Вдигна купата от трета дивизия. Завърна се в елита с отбора - като символ на приемствеността на \"червените\" поколения и непреходността и вечността на ЦСКА, съвсем нормално получи капитанската лента. Сега има по-опитни играчи от него, които с достойнство носят лентата като Бодуров, Пинто, в някакви други обстоятелства ако не ме лъже паметта - Манолев и т.н. Не случайно треньорите напоследък, и на Мондиала се видя, сега и Ел Маестро прилага този подход - сменят се капитаните, редуват се на ротационен принцип, за да се стабилизира може би емоционално-психологическото състояние на състава, да се консолидират футболистите около каузата на тима и да се създаде максимален вътрешен комфорт в групата. Нестор Ел Маестро и по тази линия следва най-актуалните тенденции в треньорския занаят, който все повече се превръща от една чисто спортна функция, в една комплексна мениджърска дейност -  психологическа, и икономическа, и селекционна, и научна, и дигитална, и информационна, и комуникационна, и каква ли още не в този ред на мисли. Това, което казвате колега Илиев наистина е много интересно и аз не се бях замислял за този аспект, но вероятно до голяма степен разкрепостяването на Чорбаджийски и добрите му игри в началото на сезона, да е жив и здрав, дай Боже да продължат все така, се дължат на известно разтоварване от тази огромна тежест да бъде капитан на ЦСКА. За него има време и за ЦСКА, и за националния отбор, и за престижен европейски трансфер. Сега в момента той трябва да затвърди възхода си. Защото Божидар Чорбаджийски е една от фундаменталните фигури в тима на ЦСКА и е нужно да държи здраво шанса си, който той сграбчи, когато му бе предоставен преди няколко сезона. Така както в момента Десподов по най-добрия начин се реабилитира за пропуснатата дузпа в края на редовното време в Рига, която можеше да се окаже фатална за европейския път на ЦСКА. И сега виждаме как нападателят играе най-добрия си футбол. Казвам за сега - защото неговият потенциал не е просто за един добър клуб от средно европейска класа, а за някой от грандовете ако не от Топ 10, то от челните 20-30 футболни марки на Стария континент. Сподели:", "date": "2018.07.28", "title": "СПОРТНА БОМБА В ПИК! Жоро Атанасов с кинжален удар към \"сини\" и \"зелени\""}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D1%80%D0%B0%D0%B7%D1%85%D0%BB%D0%B0%D0%B6%D0%B4%D0%B0%D1%82-%D0%BF%D0%B0%D0%BD%D0%B4%D0%B8%D1%82%D0%B5-%D0%B2-%D0%BA%D0%B8%D1%82%D0%B0%D0%B9-news768822.html", "text": "В центровете за отглеждане на панди в китайската провинция Съчуан с нетърпение очакват застудяване. През последните дни в тази част на Китай термометрите отчетоха 38 градуса. Подобна температура обаче, може да се окаже убийствена за мечките от този вид. За да бъдат предпазени от жегата, в менюто на пандите е включена заледена храна. А ежедневието на симпатичните мечоци в горещите дни се разнообразява с игра с ледени блокчета. Сподели:", "date": "2018.07.28", "title": "Вижте как разхлаждат пандите в Китай"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%BF%D1%80%D0%B8%D0%B7%D0%BD%D0%B0-%D1%82%D1%80%D1%8A%D0%BC%D0%BF-%D0%B5-%D0%BE%D1%82%D0%B2%D0%BE%D1%80%D0%B5%D0%BD-%D0%B7%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%BC%D0%BE%D1%81%D0%BA%D0%B2%D0%B0-news768889.html", "text": "AFP, цитирана от \"Фокус\". От Белия дом в петък заявиха, че президентът на САЩ Доналд Тръмп е отворен за посещение в Москва, след поканата на руския му колега Владимир Путин, предава „Тръмп има желание за провеждане на срещи занапред и аз също съм готов“, бяха думите на Владимир Путин, отправяйки покана към американския си колега и потвърждавайки желанието си да посети Вашингтон. Белият дом отговори с изявление, че „Президентът Тръмп очаква с нетърпение да приеме президента Путин във Вашингтон и е отворен към посещение в Москва, след като получи формална покана“. Сподели:", "date": "2018.07.28", "title": "БОМБА! Белия дом призна: Тръмп е отворен за посещение в Москва"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BF%D0%BE%D1%85%D0%B2%D0%B0%D0%BB%D0%B8-%D1%80%D0%B0%D1%81%D1%82%D0%B5%D0%B6%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0-%D0%B8-%D0%BF%D1%80%D0%B5%D0%B4%D1%80%D0%B5%D1%87%D0%B5-%D0%BE%D1%89%D0%B5-%D0%BF%D0%BE-%D0%B4%D0%BE%D0%B1%D1%80%D0%BE-%D0%B1%D1%8A%D0%B4%D0%B5%D1%89%D0%B5-%D0%B7%D0%B0-%D0%BD%D0%B5%D1%8F-news768859.html", "text": "AFP, цитирана от \"Фокус\". Президентът на САЩ Доналд Тръмп в петък похвали последните статистики за растежа на американската икономика, определяйки ги като икономическо „чудо“, предава Според него растежа от 4.1 процента за последното тримесечие не е „изолиран случай“. „Докато търговските сделки идват една след друга, ние ще растем още повече“, прогнозира Тръмп, анализирайки икономическите показатели от второто тримесечие на 2018 година. Сподели:", "date": "2018.07.28", "title": "Тръмп похвали растежа на американската икономика и предрече още по-добро бъдеще за нея"}
{"url": "http://pik.bg/%D0%B5%D0%BA-%D1%89%D0%B5-%D1%83%D1%81%D0%BA%D0%BE%D1%80%D0%B8-%D0%BF%D0%BB%D0%B0%D1%89%D0%B0%D0%BD%D0%B8%D1%8F%D1%82%D0%B0-%D0%B7%D0%B0-%D0%BE%D0%B1%D0%BB%D0%B5%D0%BA%D1%87%D0%B0%D0%B2%D0%B0%D0%BD%D0%B5-%D0%BD%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D0%B3%D1%8A%D1%80%D1%86%D0%B8%D1%8F-news768912.html", "text": "Kathimerini, цитиран от \"Фокус\". Европейската комисия ще направи всичко по силите си, за да изплати първата вноска от облекчителната помощ за засегнатите от пожарите в Атика, колкото се може по-скоро, заяви еврокомисарят по регионална политика Корина Крецу в петък, предава електронното издание на гръцкия вестник Говорейки пред медиите в Румъния, комисарят заяви че ЕС може да одобри за Гърция съфинансираща ставка от 95 процента за възстановителните дейности, добавяйки че се правят усилия за ускоряване на процедурата за изплащане на вноската от Фонда за солидарност на ЕС. Крецу поясни, че ЕС изчаква гръцките власти да приключат с оценките на щетите. Сподели:", "date": "2018.07.28", "title": "ЕК ще ускори плащанията за облекчаване на ситуацията в Гърция"}
{"url": "http://pik.bg/%D0%BE%D1%84%D0%B8%D1%86%D0%B5%D1%80%D0%B8-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%81%D0%B0%D1%89-%D0%B1%D0%B8%D1%81%D1%82%D1%80%D1%8F%D1%82-%D0%BE%D0%B1%D1%89%D0%B0-%D0%B2%D0%BE%D0%B5%D0%BD%D0%BD%D0%B0-%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-news768868.html", "text": "Офицери от Българските сухопътни войски и от Сухопътните войски на САЩ са участвали в семинар във войсковия район \"Кабиле\" край Ямбол под наслов \"План за съвместна българо-американска подготовка и учения в страната и в чужбина през 2018 г.\", съобщиха от пресслужбата на военното подразделение. В обучението са участвали офицери от състава на Втора механизирана бригада на Българската армия, а от американска страна - офицери от Сухопътните войски на САЩ, базирани в Съвместен център за подготовка в Хохенфелс, Германия. В рамките на темата \"Методическо земно таргетиране\", офицерите от артилерията и разузнаването са обменили опит в областта на определянето на целите за поразяване и координирането на огневата поддръжка, се посочва в съобщението. Сподели:", "date": "2018.07.28", "title": "Офицери от България и САЩ бистрят обща военна стратегия"}
{"url": "http://pik.bg/%D0%BC%D0%B0%D0%B9%D0%BA-%D0%BF%D0%BE%D0%BC%D0%BF%D0%B5%D0%BE-%D0%B1%D0%B8%D0%BB-%D0%B2-%D0%BD%D0%B5%D0%B2%D0%B5%D0%B4%D0%B5%D0%BD%D0%B8%D0%B5-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D0%BD%D0%B0-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-news768913.html", "text": "The Hill, цитиран от \"Фокус\". Държавният секретар на САЩ е бил неподготвен за последните ходове на Белия дом, пише американското електронно издание Според доклад на американската телевизия „NBC News“ в четвъртък, Помпео е бил изненадан от съобщението на американския президент Доналд Тръмп в социалната мрежа „Туитър“, че САЩ ще „наложат големи санкции на Турция“ заради задържания американски свещеник Андрю Брънсън, който е затворен в страната заради обвинения в шпионаж и тероризъм. Помпео участваше в преговорите за освобождаване на Брънсън, който е държан в Турция от година и половина. Обвиненията са във връзка с проваления опит за преврат срещу турския президент Реджеп Тайип Ердоган. САЩ твърдят, че обвиненията нямат основание и правителствени членове настояха за освобождаването на Брънсън. Източник от държавния департамент е заявил пред „NBC News“, че Помпео е бил част от задкулисното съгласуване. Но Помпео не е разбрал и че Белият дом е отправил покана към руския президент Владимир Путин за посещение на Вашингтон през тази есен, според „NBC News“. Директорът на националното разузнаване Дан Коатс по сходен начин не е разбрал за поканата, докато говорителят на Белия дом Сара Сандърс не обяви новината в социалната мрежа „Туитър“. В четвъртък Турция беше заплашена последователно от американския вицепрезидент Майк Пенс, след което и от държавния глава Доналд Тръмп, с налагане на санкции, ако свещеникът Андрю Брънсън не бъде освободен. Впоследствие външният министър на Турция Мевлют Чавушоглу предупреди, че никой не може да заплашва Турция. Малко по-късно в същия ден Майк Помпео и Чавушоглу проведоха телефонен разговор, за да обсъдят ситуацията и ескалиращото напрежение. Сподели:", "date": "2018.07.28", "title": "Майк Помпео бил в неведение за последните действия на Белия дом"}
{"url": "http://pik.bg/%D1%81%D0%BB%D0%B5%D0%B4-30-%D0%B3%D0%BE%D0%B4%D0%B8%D0%BD%D0%B8-%D0%B8%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B8%D1%8F-%D0%B2%D0%B8%D1%80%D1%83%D1%81%D1%8A%D1%82-%D0%BD%D0%B0-%D1%81%D0%BF%D0%B8%D0%BD-%D1%81%D0%B8-%D0%BE%D1%81%D1%82%D0%B0%D0%B2%D0%B0-%D0%B1%D0%B5%D0%B7-%D0%BB%D0%B5%D1%87%D0%B5%D0%BD%D0%B8%D0%B5-%D0%B8-%D0%B1%D0%B5%D0%B7-%D0%B2%D0%B0%D0%BA%D1%81%D0%B8%D0%BD%D0%B0-news768926.html", "text": "\"Умолявам ви, това е нещо, от което не можем да се откажем\", каза Клинтън в реч в последния ден на 22-ата международна конференция за СПИН, провеждаща се в Амстердам. Във форума участват около 15 000 изследователи, активисти и заразени с вируса на СПИН. \"Около 35 души ще умрат от СПИН, докато аз говоря сега тук\", акцентира в изказването си Клинтън и припомни, че по света има над 15 милиона души, които живеят с вируса на СПИН, без да получават някакво лечение. \"Трябва да правим повече тестове, трябва да лекуваме повече, да прилагаме повече стратегии за превенция и да увеличим онова, за което знаем, че дава резултати\", каза Клинтън. Бившият президент от дълго време е активист в борбата срещу разпространението на СПИН. Неговата фондация води кампания за намаляване на цените за медикаментите, използвани за терапия на болни от СПИН. Речта на Клинтън бе прекъсната за кратко от демонстранти, които призоваха за декриминализиране на секструженичките и на пристрастените към дрогата.След три десетилетия на изследвания вирусът на СПИН, който атакува имунната система, си остава без лечение и без ваксина. Той зарази около 80 млн. души от появата на епидемията в началото на 80-те години на миналия век. През 2017 г. инфекцията причини смъртта на 940 000 души. Според данните сред 36,9-те милиона души, които живеят с вируса на СПИН, 15,2 милиона нямат достъп до адекватно лечение. Бившият американски президент Бил Клинтън призова света да не се отказва от борбата с вируса на СПИН, който убива все още близо един милион души всяка година, предадоха световните агенции, цитирани от БТА. Сподели:", "date": "2018.07.28", "title": "След 30 години изследвания вирусът на СПИН си остава без лечение и без ваксина"}
{"url": "http://pik.bg/%D1%81%D0%B2%D0%B0%D0%BB%D0%BA%D0%B8-%D0%BD%D0%B0-%D0%BF%D0%BB%D0%B0%D0%B6%D0%B0-%D1%85%D0%BE%D0%BB%D0%B0%D0%BD%D0%B4%D0%B5%D1%86-%D0%B7%D0%B0%D0%B1%D0%B8-%D0%BE%D1%82%D1%80%D0%B0%D0%BA%D0%B0%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%BD%D0%B0-%D1%81%D0%BB%D1%8A%D0%BD%D1%87%D0%B0%D0%BA%D0%B0-%D0%B7%D0%B0%D0%B2%D0%B5%D0%B4%D0%B5-%D1%8F-%D0%B2-%D1%85%D0%BE%D1%82%D0%B5%D0%BB%D1%81%D0%BA%D0%B0%D1%82%D0%B0-%D1%81%D0%B8-%D1%81%D1%82%D0%B0%D1%8F--news768952.html", "text": "22-годишен холандец бе на път да се опари сериозно след плажна забежка с красива българката на Слънчев бряг. По-възрастната и отракана Павлина А. набързо склонила да отиде в хотелска стая на чужденеца след запознанството им сутринта, докато се препичали на пясъка, предава Флагман.бг. Преди да се отдадат на любовни ласки, туристът решил да си вземе душ. Младежът изведнъж излязъл от банята и останал шокиран, след като заварил 36-годишната Павлина да тършува в чантата му. Холандецът набързо проверил какво липса от личните му вещи и открил, че дамата задигнала 600 лв. Последвал лют скандал. Чужденецът не пускал нахаканата българка да излезе от стаята, преди да върне парите. Той повикал охраната на хотела, а малко след гардовете пристигнали и полицаи от РУ-Несебър. Ченгетата закопчали хитрата жена за 24 часа. По случая е образувано бързо полицейско производство. Сподели:", "date": "2018.07.28", "title": "СВАЛКИ НА ПЛАЖА! Холандец заби отракана българка на Слънчака, заведе я в хотелската си стая и остана шокиран"}
{"url": "http://pik.bg/%D0%BD%D0%B0%D0%B4-36-%D0%BC%D0%BB%D0%BD-%D1%82%D1%83%D1%80%D0%B8%D1%81%D1%82%D0%B8-%D0%BF%D0%BE%D1%81%D0%B5%D1%82%D0%B8%D1%85%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0-%D1%88%D0%B5%D1%81%D1%82-%D0%BC%D0%B5%D1%81%D0%B5%D1%86%D0%B0-news768829.html", "text": "3 644 791 чуждестранни туристи са избрали дестинация България за първите шест месеца на 2018 г. Така за периода януари-юни тази година се отбелязва ръст от 8,9% спрямо същия период на 2017 г., показват данните по информация на Националния статистически институт. Само през юни 2018 г. чуждестранните посещения у нас нарастват с 4,7 на сто в сравнение със същия месец на миналата година. През юни 2018 г. 1 208 397 чуждестранни туристи са били в страната ни. Данните са потвърждение, че ръстът на туризма е устойчив и България се утвърждава като предпочитана дестинация, която предлага качествена услуга на разумни цени. За нас е много важно гостите ни, видели за пръв път страната, да се върнат отново, коментира министърът на туризма Николина Ангелкова. Класацията за входящ туризъм за шестте месеца на 2018 г. се оглавява от Румъния с 575 609 визити и 21,1 на сто увеличение спрямо същия период на миналата година. Втора позиция заема Гърция с 523 046 посещения, а на трето място се нарежда Турция, откъдето са дошли 318 735 туристи. Значителни ръстове се отбелязват от повечето от пазарите, включени в топ 50 на класацията, в сравнение с първите 6 месеца на 2017 г. Гостите от Великобритания са с 19,2% повече, от Полша се отбелязва 38,4% ръст, от Израел – 27,6 на сто увеличение. От Украйна ръстът е с 24 на сто, а от Франция и Испания чуждестранните посещения нарастват съответно с 20,8% и 22,7%. Сподели:", "date": "2018.07.28", "title": "Над 3.6 млн. туристи посетиха България за шест месеца"}
{"url": "http://pik.bg/%D1%81%D1%8A%D0%B2%D0%B5%D1%82%D1%8A%D1%82-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D1%89%D0%B5-%D1%81%D0%B5-%D0%B7%D0%B0%D0%BF%D0%BE%D0%B7%D0%BD%D0%B0%D0%B5-%D1%81-%D0%B0%D1%80%D0%B3%D1%83%D0%BC%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D0%BA%D1%81-%D0%B7%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-news768901.html", "text": "Предстои Съветът на Европа да се запознае с аргументите, с които Конституционният съд реши, че Истанбулската конвенция противоречи на Конституцията, след което ще бъде подготвена и позиция по казуса. Това съобщи Татяна Баева, която е говорител на Съвета ма Европа, цитирана от БНР. Баева потвърди позицията на Съвета за това, че ратифицирането на документа само би спомогнало за борбата срещу насилието срещу жени и с домашното насилие в България. „Към този момент не можем да дадем оценка на решението на Конституционния съд, защото още не сме запознати с аргументите от това решение на съда. Не бихме могли да коментираме възможните последствия, но оставаме на позицията, че ратифицирането на Конвенцията би било от голяма полза за българските жени, би помогнало да отстояват правата си и да се борят срещу насилието срещу жени и домашното насилие в България“, заяви Баева. Сподели:", "date": "2018.07.28", "title": "Съветът на Европа ще се запознае с аргументите на КС за Истанбулската конвенция"}
{"url": "http://pik.bg/%D0%B4%D0%B5%D1%86%D0%B0-%D0%BF%D1%8A%D0%BB%D0%BD%D1%8F%D1%82-%D0%B4%D1%83%D0%BF%D0%BA%D0%B8-%D0%B2-%D1%81%D0%BC%D0%BE%D0%BB%D1%8F%D0%BD-%D0%B7%D0%B0-%D0%B4%D0%B0-%D0%BA%D0%B0%D1%80%D0%B0%D1%82-%D0%BA%D0%BE%D0%BB%D0%B5%D0%BB%D0%B5%D1%82%D0%B0-%D1%81%D0%BD%D0%B8%D0%BC%D0%BA%D0%B8-news768872.html", "text": "Деца стартираха акция за пълнене на дупките на ул. „Оборище“ в смолянския квартал Устово, за да могат да играят спокойно. Пътят е в окаяно състояние, колело не може да се кара, най-малките се спъват и падат в ямите, а шофьорите пропадат с колите си в дупките, информира Отзвук. „От градината на един мой приятел взехме пясък и решихме да го сложим в една от дълбоките дупки. Повечето ни коли се удряха, малките деца като тичат и падат в тях, не можем да си караме колелата. Баща ми ми даде торба с цимент, един съсед ни обясни как се прави сместа, взехме от домовете си инструменти и започнахме“, разказа 13-годишно момиче. Тя, заедно с още 7-8 от децата в махалата се заели с ремонтните дейности. Съсед, вещ в строителството, им обяснил пропорцията – 2 части пясък, една част цимент и толкова вода. Друг комшия пък им дал основният материал – торба с цимент, и така децата по цял ден се борят с лошото състояние на пътя, подкрепяни от възрастните. Строителните материали малчуганите превозват с камионче. На улицата играят над 15 деца. Те нямат друга алтернатива и единственото място да се събират е на пътя. „От Община Смолян ни обещаха, че улицата ще се оправи с втория воден цикъл, ама него го чакаме от пет години. Асфалтът е в ужасно състояние. Положен е преди 44 години от нас самите, с наши средства и труд. От тогава ремонт не е правен. Цялата улица е напукана и водата се просмуква в приземните ни етажи, които са пропити с влага. През 2016 година от Община Смолян запълниха една голяма дупка, като обещаха, че на следващата година започва водният цикъл и тогава ще има цялостен асфалт. Вече сме 2018 г. и никакви дейности не са започнали. Една част от улицата е черен път, там никога не е полаган асфалт“, разказа пред репортер на „Отзвук“ бабата на едно от децата. Жената похвали децата и укори общинската управа, която не полага грижи за инфраструктурата в града. Сподели:", "date": "2018.07.28", "title": "Деца пълнят дупки в Смолян, за да карат колелета (СНИМКИ)"}
{"url": "http://pik.bg/%D0%B0%D0%BB%D0%B5%D0%BA%D1%81%D0%B8%D1%81-%D1%86%D0%B8%D0%BF%D1%80%D0%B0%D1%81-%D0%BF%D0%BE%D0%B5-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D0%B7%D0%B0-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2-%D0%B3%D1%8A%D1%80%D1%86%D0%B8%D1%8F-news768885.html", "text": "Reuters, цитиран от \"Фокус\". Министър-председателят на Гърция Алексис Ципрас заяви в петък, че поема пълната политическа отговорност за опустошителните пожари, които отнеха живота на поне 87 души и доведоха до обвинения на опозицията за провала на правителството да защити живота на гръцките граждани, предава „Свиках ви днес, преди всичко за да поема пълна политическа отговорност за тази трагедия пред моя кабинет и пред гръцкия народ“, заяви Ципрас пред министрите си. Правителството ще се заеме с изработването на национален план за справянето с жилищните щети, поясни той, добавяйки че има знаци, че причина за пожарите може и да е умишлен палеж. Сподели:", "date": "2018.07.28", "title": "Алексис Ципрас пое политическата отговорност за пожарите в Гърция"}
{"url": "http://pik.bg/%D0%B2%D1%83%D1%87%D0%B8%D1%87-%D0%BD%D0%B0%D0%B4%D1%8F%D0%B2%D0%B0%D0%BC-%D1%81%D0%B5-%D1%87%D0%B5-%D1%81%D0%B0%D1%89-%D1%89%D0%B5-%D0%B7%D0%B0%D1%87%D0%B8%D1%82%D0%B0%D1%82-%D1%81%D1%83%D0%B2%D0%B5%D1%80%D0%B5%D0%BD%D0%B8%D1%82%D0%B5%D1%82%D0%B0-%D0%B8-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%BD%D0%B0-%D1%81%D1%80%D1%8A%D0%B1%D1%81%D0%BA%D0%B8%D1%8F-%D0%BD%D0%B0%D1%80%D0%BE%D0%B4-news768925.html", "text": "„МКД“, ;итиран от \"Фокус\". Президентът на Сърбия Александър Вучич заяви в петък, че се надява и вярва, че САЩ ще зачитат суверенитета, независимостта и свободата на сръбския народ и държава, както Сърбия зачита свободата, силата и независимостта на САЩ, пише скопското електронно издание „Трябва да се уважаваме един другиго и САЩ да зачита Сърбия, както Сърбия зачита САЩ“, заяви Вучич. Сръбският президент изрече тези думи по време на откриването на изложбата „Кралството Сърбия и Съединените Американски Щати“ в Архива на Сърбия. Той изтъкна, че това е важен ден в историята на Сърбия и че вярва, че отношенията между Белград и Вашингтон са многопластови и многозначни, както и че Сърбия трябва да се стреми към по-добри отношения с най-голямата сила в света. Вучич добави и че през последните 30 години отношенията със САЩ са били трудни и че двете страни са се съгласявали около много малко неща. Той призна, че Сърбия не очаква от САЩ нещо повече от онова, което те, в съгласие със своите интереси, могат да дадат, но и че Сърбия също не може да представи повече от това, което позволяват интересите ѝ. „Америка може да ни помогне с това да ни приеме за равноправен събеседник, който не моли, а аргументирано се застъпва за своите интереси. Повече от това няма какво да искаме“, заяви сръбският президент. Сподели:", "date": "2018.07.28", "title": "Вучич: Надявам се, че САЩ ще зачитат суверенитета и независимостта на сръбския народ"}
{"url": "http://pik.bg/%D1%81%D0%B1%D0%BB%D1%8A%D1%81%D1%8A%D0%BA-%D0%BD%D0%B0-%D1%82%D0%B8%D1%82%D0%B0%D0%BD%D0%B8-%D0%B3%D1%80%D0%B8%D1%88%D0%BE-%D0%B8-%D0%BD%D0%BE%D0%BB%D0%B5-%D0%B3%D0%BE%D0%BB%D0%B8-%D0%BD%D0%B0-%D0%BA%D0%BE%D1%80%D1%82%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D1%8A%D1%82-%D1%81%D0%BF%D0%B5%D1%87%D0%B5%D0%BB%D0%B8-%D0%BB%D1%8E%D0%B1%D0%BE%D0%BF%D0%B8%D1%82%D0%B5%D0%BD-%D0%B4%D1%83%D0%B5%D0%BB-%D0%B2%D0%B8%D0%B4%D0%B5%D0%BE-news768971.html", "text": "Първата ракета на българския тенис Григор Димитров спечели крайно любопитен дуел срещу Новак Джокович. Гришo сподели видео, което бе пояснено със следния текст: „Ноле може да спечели „Уимбълдън“, но аз спечелих съревнованието за мокра фланелка днес“. Григор Димитров се поти здраво на корта, след като изкара райска ваканция с половинката си Никол Шерцингер в Сен Тропе, отбелязва гонг.бг. Сега Димитров е концентриран върху подготовката за турнирите, които предстоят в САЩ. Сподели:", "date": "2018.07.28", "title": "СБЛЪСЪК НА ТИТАНИ! Гришо и Ноле голи на корта! Българинът спечели любопитен дуел (ВИДЕО)"}
{"url": "http://pik.bg/%D0%BB%D0%B5%D1%82%D0%BD%D0%B8-%D0%BA%D0%B0%D0%BF%D1%80%D0%B8%D0%B7%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%81%D0%B5-%D0%BF%D0%BE%D0%B2%D0%B8%D1%88%D0%B0%D1%82-%D1%83%D0%B4%D1%80%D1%8F%D1%82-%D0%BD%D0%B8-%D0%B3%D1%80%D0%B0%D0%B4%D1%83%D1%88%D0%BA%D0%B8-news768927.html", "text": "Утре преди обяд, над повечето райони, ще има разкъсана облачност, в отделни райони до слънчево. След обяд и до полунощ отново ще се развива купесто-дъждовна облачност и на много места ще има краткотрайни, в отделни райони интензивни валежи, придружени от гръмотевици и временни усилвания на вятъра. Остават условията за градушки. Температурите слабо ще се повишат, но ще останат по-ниски от обичайните за Горещниците - максималните ще бъдат между 28° и 33°, съобщават от НИМХ към БАН. Над планините преди обяд ще има временни разкъсвания на облачността. Около и след обяд облачността, купеста и купесто-дъждовна, ще е значителна. На много места ще превали и прегърми. Има условия за локални интензивни валежи. Ще духа слаб вятър от запад-северозапад. Максимална температура на височина 1200 метра около 22°, на 2000 метра – около 16°. Над Черноморието преди обяд ще има временни разкъсвания на облачността. Около и след обяд облачността, купеста и купесто-дъждовна, ще е значителна. На много места ще превали и прегърми. Максимални температури на въздуха: 27°-30°. Температурата на морската вода е 25°-27°. Вълнението на морето ще бъде 1-2 бала. Атмосферното налягане е по-ниско от средното за юли - слабо ще се понижи. Сподели:", "date": "2018.07.28", "title": "ЛЕТНИ КАПРИЗИ! Температурите се повишат,  удрят ни градушки"}
{"url": "http://pik.bg/%D1%81%D1%8A%D0%B1%D0%BE%D1%80%D1%8A%D1%82-%D0%BD%D0%B0-%D0%B1%D1%83%D0%B7%D0%BB%D1%83%D0%B4%D0%B6%D0%B0-%D0%BF%D1%80%D0%BE%D0%BC%D0%B5%D0%BD%D1%8F-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%BF%D1%8A%D1%82%D1%8F-%D0%B3%D0%B0%D0%B1%D1%80%D0%BE%D0%B2%D0%BE---%D1%88%D0%B8%D0%BF%D0%BA%D0%B0-news768960.html", "text": "На 28 юли (събота), от 8 ч. до 12 ч. ще бъде ограничено движението на превозните средства над 3,5 тона по път I-5 Габрово – Шипка във връзка с провеждането на събор под връх Бузлуджа. Това съобщиха от пресцентъра на Агенция \"Пътна инфраструктура\". Ограничението е за участъка от път I-5 от км 155+197 /пътно кръстовище с общинския път за кв. Етъра/ до км 184+100 /участъка гр. Габрово – гр. Шипка/ и по панорамния път III-5005 между връх Шипка и връх Бузлуджа от км 0+000 до км 12+213. Алтернативният маршрут за движение на МПС над 3,5 т е през Прохода на Републиката - път II-55 Велико Търново - Гурково. Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, интернет страницата на АПИ – www.api.bg, lima.api.bg и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища. Сподели:", "date": "2018.07.28", "title": "Съборът на Бузлуджа променя движението по пътя Габрово - Шипка"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D1%81%D1%8A%D0%B1%D0%BE%D1%82%D0%B0-news768967.html", "text": "Пригответе се за нови задачи и за трудности в общуването, породени от вашата прибързаност и необмислени приказки на работното място. Отхвърлете планираните служебни задачи. Не ви съветвам да провеждате среща с вашите подчинени, ако се чувствате уморени. Късметът не е на ваша страна. Ще се справите с трудностите и проблемите с помощта на делови партньори, които ще ви помогнат да осъзнаете собствените си възможности. Емоцията пречи на решенията ви, но следобед ще я овладеете. Трудностите по пътя ви, които са неочаквани, ще се превърнат в поредната причина за песимизъм и лошото настроение. Поставете успешно начало на нови занимания. Работата ви носи успех, без значение с какво сте се захванали. Не бъдете прекалено разточителни, ако сте решили да дадете официален обед или вечеря. По-добре откажете командировката, дори и да е примамлива и печеливша, ако ще ви попречи да се справите с професионалните си задължения Начинанията са успешни. Настроени сте за активна работа и не бива да се повлиявате от опитите да ви попречат. Не позволявайте да ви занимават с проблеми, които не ви интересуват. Успехът е с вас, ако внимавате и не разчитате само на късмета си, който може да проработи, но и да ви изостави. Денят няма да е очакваният от вас, защото сте нестабилни и неуверени. Причините са странични, но повлияват така настроението ви, че не ви се занимава дори със задълженията ви на работното място. Избягвайте деловите разговори и изобщо не разчитайте на късмета си при преговори, ако не успеете да ги отложите. Денят ви е успешен както на работното място така и в личен план. Не се отказвайте от започнатите задачи. Начинанията са успешни, ако си наложите търпение. Бизнесмените да не разчитат на нови запознанства, но ако ги осъществят да са предпазливи. Предстоят ви промени, които не бива да превръщате в негативни. Ако сте старателни и усърдни на работното място със сигурност ще бъдете възнаградени. Предпазвайте се да не предизвикате гнева на вашите колеги. Отложете пътуванията, за да проведете разговори за назначаване на нова позиция или за повишаване на заплатата. Днес сте подложени на изкушението да се впуснете в нови делови запознанства. В същото време сте разколебани, борейки се с желанието да се усамотите. Вашата нервност води до материални загуби. Бъдете внимателни при изпълнение на професионалните си задължения, за да избегнете грешките. Направете плановете си за следващия месец. Професионалният успех няма да ви изостави, въпреки трудностите на вашето работно място. Очаквайте закъснели финансови постъпления, но не бързайте да ги харчите. Вашите колеги са причината за запознанства, които ще бъдат пречка пред общите ви планове. Очаквайте добри приходи. Новите предложения за работа преценете добре, преди да се хвалите. Приемете единствено тези задачи, които ще подобрят материалното ви състояние само чрез допълнителна работа. На този етап не е добре да предприемате промени и да напускате работа, защото може да се окажете без средства за препитание Всички ваши действия свързани с печелене на пари няма да ви задоволят и ще са далеч от вашите очаквания. Проявете гъвкавост и си наложете търпение, като овладеете емоциите си. Не си внушавайте провали на работното място или проблеми в отношенита с вашите колеги, само защото сте надали ухо на слухове. Денят не е добър за активна работа и начинания, защото сте напрегнати и нервни, а умората си казва думата. Склонни сте към нападателно поведение, което днес ви печели врагове, които ще ви вредят. На работното място си наложете търпени и спокойствие, за да не се изпокарате с всички. Сподели:", "date": "2018.07.28", "title": "САМО В ПИК! Топ астроложката Алена с ексклузивен хороскоп за събота"}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D0%B5%D0%BA%D1%88%D1%8A%D0%BD-%D0%BF%D1%81%D0%B8%D1%85%D0%B8%D1%87%D0%BD%D0%BE-%D0%B1%D0%BE%D0%BB%D0%B5%D0%BD-%D1%81%D0%B5-%D0%B1%D0%B0%D1%80%D0%B8%D0%BA%D0%B0%D0%B4%D0%B8%D1%80%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D1%81%D0%BF%D0%B5%D1%86%D0%BE%D1%82%D1%80%D1%8F%D0%B4%D0%B8-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F%D1%85%D0%B0-%D1%81-%D0%BD%D0%B5%D0%B3-news768978.html", "text": "Агресивен психично болен мъж вдигна на крак полицията в София в ранните часове на съботния ден. Той изгони родителите си и се барикадира в семейното жилище до пл. „Славейков”, предава Би Ти Ви. Появи се информация, че информация мъжът е въоръжен. На мястото бяха изпратени полицаи и спецотряд за борба с тероризма. Сградата беше евакуирана. Психолози преговаряха с мъжа и в крайна сметка беше решено родителите му да пренощуват другаде, а той да бъде оставен да се успокои през нощта. В резултат и полицейските сили се изтеглиха. Според неофициална информация мъжът и преди се е държал агресивно. Сподели:", "date": "2018.07.28", "title": "СТРАШЕН ЕКШЪН! Психично болен се барикадира в центъра на София, спецотряди преговаряха с него... и си тръгнаха (СНИМКИ)"}
{"url": "http://pik.bg/%D0%B1%D1%81%D0%BF-%D1%81%D1%82%D1%8F%D0%B3%D0%B0-%D1%80%D0%B5%D0%B4%D0%B8%D1%86%D0%B8%D1%82%D0%B5-%D0%BD%D0%B0-%D1%81%D1%8A%D0%B1%D0%BE%D1%80%D0%B0-%D0%BD%D0%B0-%D0%B1%D1%83%D0%B7%D0%BB%D1%83%D0%B4%D0%B6%D0%B0-news768976.html", "text": "БСП ще проведе традиционния си събор на историческата поляна на връх Бузлуджа. Мотото на събора тази година е „За по-добър живот - нашата кауза е България“. За да отбележат 127-ата годишнина от създаването на БСП върха ще изкачат хиляди социалисти от цялата страна. В 11.30 ч. ще започне Националният политически митинг. Очаква се слово да произнесе лидерът на БСП Корнелия Нинова. На събора Нинова ще връчи наградата „Димитър Благоев“ на бившия министър на културата Георги Йорданов и Мерсия Макдермот. Наградата беше присъдена от Националния съвет на партията на 21 юли 2018 г. Приветствия ще отправят и президентът на ПЕС Сергей Станишев, говорителят на ПГ на „БСП за България“ Елена Йончева, депутати и други. След политическата част социалистите ще се насладят на концерт на Горан Брегович. Очаква се представители на БСП да поднесат цветя пред паметника на Хаджи Димитър, на барелефа на основоположниците на партията и паметника на партизаните от Габровско-Севлиевски отряд. Сподели:", "date": "2018.07.28", "title": "БСП стяга редиците на събора на Бузлуджа"}
{"url": "http://pik.bg/%D0%BD%D0%BE%D0%B2-%D1%83%D0%B6%D0%B0%D1%81-%D0%B2-%D1%81%D0%B0%D1%89-%D0%BF%D0%B5%D1%82%D0%B8%D0%BC%D0%B0-%D0%B4%D1%83%D1%88%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D1%81%D0%BB%D0%B5%D0%B4-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%82%D0%B5%D0%BA%D1%81%D0%B0%D1%81-news768980.html", "text": "Петима души са загинали след два свързани случая на открита стрелба в град Робстън в американския щат Тексас, предава USA Today. „Трима души са загинали при стрелба, открита в старчески дом в град Робстън. Още двама души са открити простреляни в къща в града, като се смята, че са свързани с посоченото горе нападение“, съобщи местният градски секретар Ернан Родригес. След като получава сигнал в петък вечерта, полицията открива при пристигането си в старческия дом. Още двама души са били открити в дома на една от жертвите от стрелбата. Родригес уточни, че стрелецът е също сред загиналите. Сподели:", "date": "2018.07.28", "title": "Нов ужас в САЩ! Петима души загинаха след стрелба в Тексас"}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D1%8F-%D0%B5-%D0%B5%D0%B4%D0%BD%D0%B0-%D0%BE%D1%82-%D1%81%D0%B8%D0%BB%D0%BD%D0%B8%D1%82%D0%B5-%D1%87%D0%B5%D1%80%D1%82%D0%B8-%D0%B2-%D1%85%D0%B0%D1%80%D0%B0%D0%BA%D1%82%D0%B5%D1%80%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news768857.html", "text": "РИА Новости, цитирана от \"Фокус\". Голям плюс на президента на САЩ Доналд Тръмп е стремежът му да изпълни обещанията си, предимно тези на своите избиратели, заяви руският президент Владимир Путин по време на пресконференция след срещата на върха на БРИКС в Южна Африка, предава „Това е специфика на настоящия президент, при това считам положителна, защото по правило след избори някои лидери бързо забравят това, което са обещали на народа си, когато са били пред изборните секции“, подчерта руският президент. Двамата президенти неведнъж оцениха положително качествата един на друг. „Мисля, че той е опитен човек, бизнесмен с голям опит, и разбира, че ако иска да установим отношения на сътрудничество, то е нужно да се отнасяш с потенциалния си партньор с уважение, в противен случай нищо няма да се получи помежду ви“, коментира ситуацията Путин. Сподели:", "date": "2018.07.28", "title": " Владимир Путин разкри коя е една от силните черти в характера на Доналд Тръмп"}
{"url": "http://pik.bg/%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D0%B5-%D0%BF%D1%80%D0%B5%D0%B1%D0%B8%D0%B2%D0%B0%D1%82-%D0%B8-%D0%BF%D1%80%D0%B5%D0%BC%D1%8F%D1%82%D0%B0%D1%82-%D0%BA%D0%B0%D1%82%D0%BE-%D0%BF%D0%B0%D1%80%D1%86%D0%B0%D0%BB-%D0%BA%D0%BB%D0%B8%D0%B5%D0%BD%D1%82%D0%BA%D0%B0-%D0%B2-%D0%BC%D0%B0%D0%BA%D0%B4%D0%BE%D0%BD%D0%B0%D0%BB%D0%B4%D1%81-%D0%B2%D0%B8%D0%B4%D0%B5%D0%BE-news768898.html", "text": "Шокиращо видео как служителка в \"Макдоналдс\" пребива и премята като парцал клиентка стана хит в медиите, като потресаващият кютек е филмиран някъде в САЩ. Според Мари Даяг, която пуска във Фейсбук и Инстаграм боя, всичко започнало когато клиентка поискала чаша безалкохолно. Продавачката обаче затворила машината за безалкохолни, тъй като нямала желание да налива безплатни напитки, съобщава Флагман. После двете започват спор, вероятно за пари. В един момент се чува как клиентката казва \"ето затова твоят задник е зад шибания щанд\". Боят настава след като тя замеря с млечен шейк якото момиче зад щанда. Продавачката се нахвърля към клиентката, която я удря по главата с метална табла, но здравенячката изобщо не трепва. После я хваща за косата, започва да я подмята и да я удря със свирепи крошета по главата и лицето. Сподели:", "date": "2018.07.28", "title": "НАКАЗАНИЕ! Пребиват и премятат като парцал клиентка в Макдоналдс (ВИДЕО)"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D0%BB%D0%B5%D0%BD-%D1%82%D0%B0%D0%B9%D1%84%D1%83%D0%BD-%D1%81%D0%B5-%D0%BE%D1%87%D0%B0%D0%BA%D0%B2%D0%B0-%D0%B4%D0%B0-%D0%B2%D1%80%D1%8A%D1%85%D0%BB%D0%B5%D1%82%D0%B8-%D1%8F%D0%BF%D0%BE%D0%BD%D0%B8%D1%8F-%D0%B4%D0%BD%D0%B5%D1%81-news768916.html", "text": "Според прогнозите през уикенда нов тайфун се очаква да връхлети главния остров на Япония, която беше поразена от смъртоносни наводнения и рекордни жеги, съобщи ДПА. Свлачища и наводнения, предизвикани от поройни дъждове, отнеха в началото на юни живота на 224 души. Близо 100 души починаха от топлинен удар през този месец, след като температурата в някои райони достигна над 40 градуса по Целзий. Сподели:", "date": "2018.07.28", "title": "БОМБА! Катастрофален тайфун се очаква да връхлети Япония днес"}
{"url": "http://pik.bg/%D0%B6%D0%B5%D0%B3%D0%B0-%D0%B1%D0%B0%D0%B2%D0%B8-%D0%B2%D0%BB%D0%B0%D0%BA%D0%BE%D0%B2%D0%B5%D1%82%D0%B5-%D0%BF%D0%BE%D0%B4-%D0%BB%D0%B0%D0%BC%D0%B0%D0%BD%D1%88%D0%B0-news768847.html", "text": "Хората, пътуващи в тунела под Ламанша, днес трябва да се въоръжат с търпение заради закъснения от около час и половина поради проблеми с климатиците, предизвикани от горещата вълна, предаде Франс прес. „Днес е много натоварен ден, денят на масовото заминаване на почивка. В период на гореща вълна сме, а към това се прибавя проблемът с климатизацията на нашите влакове“, обясни говорителят на компанията оператор „Евротунел“. Обединеното кралство регистрира в четвъртък най-високите температури за годината. В тунела под Ламанша „закъсненията стигнаха до 4-5 часа, днес са около час и трийсет минути, само  в посока от Великобритания. Това се обяснява с факта, че днес се движат всички влакови композиции“, добави говорителят. „Евротунел“ взе безпрецедентно решение да отмени двупосочните билети в рамките на един ден, за да намали потока от пътници. “Беше трудно решение, но е в полза на семействата, които заминават за две седмици“, коментира говорителят. Днес „Евротунел“ посъветва пътниците да си носят бутилки с вода. На децата се раздават вода и сладолед. В дългия 50 км тунел под Ламанша (38 км са под вода) се движат четири вида влакове: Евростар (Брюксел-Лондон и Париж-Лондон), товарни влакове, влакове, които транспортират туристически превозни средства (автомобили, мотоциклети, кемпери) и влакове, които превозват товарни автомобили. Сподели:", "date": "2018.07.28", "title": "Жега бави влаковете под Ламанша"}
{"url": "http://pik.bg/%D1%81%D0%B0%D1%89-%D0%BD%D0%B5-%D1%82%D1%8A%D1%80%D1%81%D1%8F%D1%82-%D0%BF%D1%80%D0%BE%D0%BC%D1%8F%D0%BD%D0%B0-%D0%B8%D0%BB%D0%B8-%D1%80%D0%B0%D0%B7%D0%BF%D0%B0%D0%B4-%D0%BD%D0%B0-%D1%80%D0%B5%D0%B6%D0%B8%D0%BC%D0%B0-%D0%B2-%D0%B8%D1%80%D0%B0%D0%BD-news768907.html", "text": "Reuters, цитирана от \"Фокус\". САЩ не са установили политика на смяна или разпад на режима в Иран, заяви американският министър на отбраната Джеймс Матис в петък, предава Според Матис, целта е да се промени поведението на Иран в Близкия Изток. Запитан от журналисти дали администрацията на президента Доналд Тръмп е създала политика за смяна или разпад на режима, Матис отговори: „Няма установена такава“. „Трябва да променим тяхното поведение върху редица заплахи, които могат да представляват те с тяхната армия, с тайните си служби, със своите поддръжници и с прокситата си“, добави той. Сподели:", "date": "2018.07.28", "title": "САЩ не търсят промяна или разпад на режима в Иран"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BE%D1%82-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-%D0%B5-%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%BE-news768852.html", "text": "A1 On, цитиран от \"Фокус\". Ако на референдума се вземе решение, то ще е задължително за институциите, но ако не се вземе решение, институциите имат задължение да изразят своето мнение, заяви в петък министърът на отбраната на Македония Радмила Шекеринска, отговаряйки на журналистически въпрос във връзка с предстоящия референдума за договора с Гърция и за това дали конституционните промени ще се извършат, както и дали решението ще бъде прието от гражданите, предава македонската електронна медия „Нашата цел е да изпълним това, което е обещано, и да дадем шанс на гражданите да изразят своето мнение относно Европейския съюз и НАТО и пътя, чрез който ще стигнем до това членство. Ще настояваме гражданите най-открито да изразят своето мнение. Ако някой е убеден, както и ние сме убедени, че огромното мнозинство граждани желаят страната да се нормализира, да се стабилизира, да поеме по този път, ще излязат и ще дадат своя глас. Онези, които смятат че това не е добро, също може да излязат и да дадат своя глас. Това решение оставяме на гражданите и ги призоваваме да изразят своето мнение“, заяви Шекеринска. Във връзка с това дали е планирана още една среща на партийните лидери, която да е посветена на въпроса за референдума, тя изтъкна че те са показали голямо търпение за дискусия. Сподели:", "date": "2018.07.28", "title": "Македония: Решението от референдума е задължително"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D1%82%D0%B8%D1%82%D0%B0-%D0%B7%D0%B0%D1%85%D0%B2%D1%8A%D1%80%D0%BB%D0%B8-%D0%B4%D1%80%D0%B5%D1%85%D0%B8%D1%82%D0%B5-%D0%B8-%D0%B2%D0%B7%D1%80%D0%B8%D0%B2%D0%B8-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5%D0%B6%D0%B8-%D1%81%D0%BD%D0%B8%D0%BC%D0%BA%D0%B0-news768880.html", "text": "Тийнсензацията Сподели:", "date": "2018.07.28", "title": "ГОРЕЩО В ПИК! Тита захвърли дрехите и взриви социалните мрежи (СНИМКА)"}
{"url": "http://pik.bg/%D0%BE%D0%B3%D0%BE%D1%80%D1%87%D0%B8%D1%82%D0%B5%D0%BB%D0%BD%D0%BE-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0%D1%82-%D0%BD%D0%B0-%D0%BF%D0%B0%D0%BC%D0%B5%D0%BB%D0%B0-%D0%B0%D0%BD%D0%B4%D0%B5%D1%80%D1%81%D1%8A%D0%BD-%D0%B3%D1%80%D1%83%D0%BF%D0%BE%D0%B2%D0%B8%D1%8F-%D1%81%D0%B5%D0%BA%D1%81-news768814.html", "text": "С огорчение един от най-ярките секссимволи в историята – Памела Андерсън, заяви, че никога през живота си не е правила групов секс. Причината – всичките й партньори били много ревниви и не искали да я делят с други мъже, било то за шведска тройка или по-голямо число. „Любовниците ми бяха прекалено ревниви. Само един от тях си фантазираше, че би му било интересно да ме види в леглото с друга жена, а той да гледа“, призна 51-годишната звезда, която получи като подарък чифт обувки от фолкпевицата Бони по време на съжителството им в къщата на родния „ВИП Брадър“. Звездата от „Спасители на плажа“ всъщност не се е изкушавала от подобни предложения, тъй като е „прекалено романтична“. „Понякога груповият секс може да звучи изкушаващо. Но аз никога не се наслаждавам на секса, ако няма любов и взаимна обвързаност!“, категорична е актрисата, която беше омъжена за Томи Лий, Кид Рок и Рик Салмон, а в момента е във връзка с футболиста Адил Рами. Сподели:", "date": "2018.07.28", "title": "Огорчително! Забраняват на Памела Андерсън груповия секс"}
{"url": "http://pik.bg/%D1%86%D0%B8%D0%BF%D1%80%D0%B0%D1%81-%D0%BD%D0%B8%D0%BA%D0%BE%D0%B3%D0%B0-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D0%BE%D0%BF%D0%B8%D1%82%D0%B0%D0%BC%D0%B5-%D0%B4%D0%B0-%D0%B8%D0%B7%D0%B1%D1%8F%D0%B3%D0%B0%D0%BC%D0%B5-%D0%BE%D1%82-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82%D0%B8%D1%82%D0%B5-%D1%81%D0%B8-news768900.html", "text": "АНА-МПА, цитирана от \"Фокус\". Правителството на Гърция преминава през най-трудния си момент, откакто встъпи в длъжност, заяви министър-председателят Алексис Ципрас в петък, предава гръцката информационна агенция „Днес помолих кабинета да се събере в един труден момент, може би най-лошия в нашия управленски период. Няма да крия от вас, че съм изпълнен със смесени чувства в това време. Както смятам, че сте и вие. Болка за човешките животи, които изгубихме неочаквано и несправедливо. Но и притеснение. Притеснение за това, че трябваше да действаме правилно във всичко, което трябваше да свършим. Ако можехме само да реагираме правилно в ключовите моменти. Ако можехме да направим нещо повече. Ако можехме да спасим дори един живот повече сред тези, които ни напуснаха несправедливо“, заяви той. „Искам да поема, преди кабинета и пред гръцкия народ, политическата отговорност за трагедията“, обяви Ципрас, добавяйки че смята това за задължително за министър-председателя на държавата. „Приканвам всички да направите същото. Независимо колко е трудно. Защото това е задължително и за правителството на страната“. „Никога няма да се опитаме да избягаме от отговорностите си“, добави Ципрас. Сподели:", "date": "2018.07.28", "title": "Ципрас: Никога няма да се опитаме да избягаме от отговорностите си"}
{"url": "http://pik.bg/1700-%D0%BE%D0%B3%D0%BD%D0%B5%D0%B1%D0%BE%D1%80%D1%86%D0%B8-%D0%B3%D0%B0%D1%81%D1%8F%D1%82-%D0%B3%D0%BE%D1%80%D1%81%D0%BA%D0%B8%D1%82%D0%B5-%D0%BF%D0%BE%D0%B6%D0%B0%D1%80%D0%B8-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-%D0%B2%D0%B5%D1%87%D0%B5-%D0%B8%D0%BC%D0%B0-%D0%B6%D0%B5%D1%80%D1%82%D0%B2%D0%B8-%D0%B2%D0%B8%D0%B4%D0%B5%D0%BE-news768893.html", "text": "Шофьор на булдозер стана първа жертва на горските пожари в Северна Калифорния. Ранени са няколко огнеборци и местни жители. Пламъците се разпространяват светкавично.Според аварийните служби огънят е тръгнал в понеделник от повреден автомобил. От сряда пожари бушуват и в южния окръг Ривърсайд, където има арестуван предполагаем сериен подпалвач. За последните два дни площта на пожарите в северния окръг Шаста нарасна три пъти до 11 300 хектара. Стихията се прехвърли през река Сакраменто и достигна град Рединг с население 92 хиляди души, които са в процес на евакуация. Близките пътища са задръстени с коли. Мобилизирани са 1700 огнеборци, но стихията напредва мълниеносно при температури над 37 градуса по Целзий, в условия на променливи ветрове и ниска влажност. Местният клон на телевизия ABC обяви евакуацията си в ефир. Сподели:", "date": "2018.07.28", "title": "1700 огнеборци гасят горските пожари в Калифорния, вече има жертви (ВИДЕО)"}
{"url": "http://pik.bg/%D0%BF%D1%80%D0%BE%D0%B5%D0%BA%D1%82-%D0%BD%D0%B0-%D0%BC%D0%BE%D0%BD-%D0%BF%D1%80%D0%B5%D0%B4%D0%B2%D0%B8%D0%B6%D0%B4%D0%B0-%D1%81%D0%B5%D0%B4%D0%BC%D0%BE%D0%BA%D0%BB%D0%B0%D1%81%D0%BD%D0%B8%D1%86%D0%B8%D1%82%D0%B5-%D0%B4%D0%B0-%D1%83%D1%87%D0%B0%D1%82-%D0%B4%D0%BE-28-%D1%8E%D0%BD%D0%B8-news768896.html", "text": "Сезонните ваканции и междусрочната ваканция няма да бъдат намалявани. Единствената промяна е удължената с две седмици учебна година за учениците от 7-и клас, това съобщи в студиото на БНТ министърът на образованието Красимир Вълчев. Той обясни, че целта е да се преодолее недостигът на време, в което учителите да успеят да предадат учебния материал и съответно учениците да придобият знанията и компетентностите, заложени в учебната програма. Факт е и, че остава неизучен материал, тъй като учениците са демотивирани след изпитите. Промяната предвижда децата в седми клас да учат до 28 юни, а изпитите се изтеглят между 15 и 20 юни. Министър Вълчев посочи, че това са промените, които предлага и каза, че те разбираемо са породили полемики. Предстои обществено обсъждане и съответно чак след него ще бъде взето решение. Министърът на образованието коментира и темата с приема на първокласници и подчерта, че \"всеки един критерий, по който приоритизираме едни деца пред други, когато има повече желаещи да се запишат в едно училище, може да се обяви за дискриминационен. Това, което беше въведено през 2016 г. е принципът на близост - детето да има привилегията да бъде записано в най-близкото училище. Това е важно и от гледна точка на комфорта, и от гледна точка на физическия достъп, и от гледна точка на сигурността, ако искате. Миналата година обаче имахме редица злоупотреби с адресни регистрации на месторабота в последния момент, което доведе до това, че лиши лицата, които живеят в непосредствена близост до училището за сметка на други, които се бяха записали. Тогава беше въведен принципът на уседналост\". Той обясни, че тази година приемът е протекъл далеч по-нормално в сравнение с предходни години. Факт е, че има няколко по-големи града, в които желаещите за определено училище са повече. Това е и проекция на желанието на родителите да запишат детето си в набеденото за най-добро училище. Това се мултиплицира. В Пловдив, във Варна и в Бургас над 90% от децата бяха записани по първо желание, посочи Вълчев. В София 80% от децата бяха записани в училището, което е най-близо до тях и опашките, на които бяхме свидетели през последните години, този път ги нямаше. Сподели:", "date": "2018.07.28", "title": "Проект на МОН предвижда седмокласниците да учат до 28 юни"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D1%8F-%D0%B7%D0%B0-%D0%BB%D0%B8%D1%86%D0%B5%D0%B2%D0%BE-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D0%B2%D0%B0%D0%BD%D0%B5-%D0%BE%D0%B1%D1%8A%D1%80%D0%BA%D0%B0-%D0%BA%D0%BE%D0%BD%D0%B3%D1%80%D0%B5%D1%81%D0%BC%D0%B5%D0%BD%D0%B8-%D1%81-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8%D1%86%D0%B8-%D0%B2-%D1%81%D0%B0%D1%89-news768869.html", "text": "Технология за лицево разпознаване, продавана от компанията \"Амазон\" на програмисти, погрешно е идентифицирала 28 членове на американския Конгрес като хора, заподозрени от полицията, заяви Американският съюз за граждански свободи (АСГС), който е установил това при своя проверка, предаде БТА. \"Амазон\" каза в отговор, че не е съгласна с настройките на своята технология за лицево разпознаване при проверката. Въпреки това заключенията подчертават рисковете, които може да заплашват хората, ако полицията използва технологията по определени начини с цел залавяне на престъпници. От май АСГС и други организации за граждански права настояват \"Амазон\" да спре да продава на правителства достъп до могъщия софтуер за разпознаване на образи \"Rekognition\". Организациите изтъкнаха използването на технологията от правоприлагащите органи в американските щати Орегън и Флорида и предупредиха, че тя може да се употребява несправедливо срещу имигранти и хора, които не са с бял цвят на кожата. Тяхната активност предизвика обществени дебати. Президентът на компанията \"Майкрософт\", която е конкурент на \"Амазон\", призова по-рано този месец Конгреса да проучи възможни регулации. Трима демократи, идентифицирани при проверката на АСГС - Едуард Марки, Луис Гутиерес и Марк Десолние, изпратиха писмо до главния изпълнителен директор на \"Амазон\" Джеф Безос, в което изразиха тревога и поискаха информация за точността на технологията и употребата й от правоприлагащите органи. Сподели:", "date": "2018.07.28", "title": "КУРИОЗ! Технология за лицево разпознаване обърка конгресмени с престъпници в САЩ"}
{"url": "http://pik.bg/%D1%86%D1%81%D0%BA%D0%B0-1948-%D1%81%D0%B5-%D1%81%D0%BF%D1%8A%D0%BD%D0%B0-%D0%BE%D1%89%D0%B5-%D0%BD%D0%B0-%D1%81%D1%82%D0%B0%D1%80%D1%82%D0%B0-%D0%BD%D0%B0-%D0%B2%D1%82%D0%BE%D1%80%D0%B0-%D0%BB%D0%B8%D0%B3%D0%B0-news768922.html", "text": "Отборът на ЦСКА 1948 не успя да стартира с победа във Втора професионална лига. Играчите на Валентин Илиев завършиха 1:1 при гостуването на Ботев Гълъбово. Първото попадение в сблъсъка дойде в 8-ата минута, когато Андон Гущеров се разписа в мрежата на Пламен Колев. В 56-ата минута Методи Костов се превърна в герой за домакините, след като с глава матира Емил Михайлов, а по този начин донесе точката за своя тим. Битката започна отлично за червените, след като Андон Гущеров реализира първия гол за тима във Втора лига. Даниел Димов пусна отличен пас към Минков, който шутира, Колев изби, но при добавката Гущера не се затрудни да вкара първия си гол за сезона. В края на първата част Рангел Игнатов бе близо до гол, но стражът на червените направи уникално спасяване, а секунди след това и ЦСКА 1948 имаше шанс, който се откри пред Светослав Диков, но таранът не успя да се разпише. Второто полувреме започна по-добре за домакините и в 56-ата минута Ботев изравни. В автор на гола се превърна Методи Костов, който с глава не остави никакви шансове на Емил Михайлов. В 72-ата минута резервата Томислав Павлов нацели греда с удар от далечна дистанция. Две минути по-късно и Минков можеше да се разпише с глава, но крилото стреля покрай вратата. До края на срещата ЦСКА 1948 се опита с центрирани топки да изненада отбраната на Ботев, но футболистите на Людмил Киров се справиха и заслужено спечелиха точка в дербито на Втора лига. В следващия кръг Ботев (Гълъбово) приема Кариана, а новакът във Втора лига ще посрещне Черноморец (Балчик). Сподели:", "date": "2018.07.28", "title": "ЦСКА 1948 се спъна още на старта на Втора лига"}
{"url": "http://pik.bg/%D1%81%D1%8A%D0%B2%D0%B5%D1%82%D1%8A%D1%82-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D1%89%D0%B5-%D1%81%D0%B5-%D0%B7%D0%B0%D0%BF%D0%BE%D0%B7%D0%BD%D0%B0%D0%B5-%D1%81-%D0%B0%D1%80%D0%B3%D1%83%D0%BC%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D0%BA%D1%81-%D0%B7%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-news768870.html", "text": "Предстои Съветът на Европа да се запознае с аргументите, с които Конституционният съд реши, че Истанбулската конвенция противоречи на Конституцията, след което ще бъде подготвена и позиция по казуса. Това съобщи Татяна Баева, която е говорител на Съвета ма Европа, цитирана от БНР. Баева потвърди позицията на Съвета за това, че ратифицирането на документа само би спомогнало за борбата срещу насилието срещу жени и с домашното насилие в България. „Към този момент не можем да дадем оценка на решението на Конституционния съд, защото още не сме запознати с аргументите от това решение на съда. Не бихме могли да коментираме възможните последствия, но оставаме на позицията, че ратифицирането на Конвенцията би било от голяма полза за българските жени, би помогнало да отстояват правата си и да се борят срещу насилието срещу жени и домашното насилие в България“, заяви Баева. Сподели:", "date": "2018.07.28", "title": "Съветът на Европа ще се запознае с аргументите на КС за Истанбулската конвенция"}
{"url": "http://pik.bg/%D1%87%D0%B0%D0%BB%D0%B3%D0%B0-%D0%B2%D0%B5%D0%BB%D0%B8%D0%BA%D0%B0%D0%BD%D0%B8-%D0%BD%D0%B0%D1%81%D0%BA%D0%BE-%D0%BC%D0%B5%D0%BD%D1%82%D0%B0%D1%82%D0%B0-%D0%B8-%D0%BC%D0%B8%D0%BB%D0%BA%D0%BE-%D0%B8%D0%B7%D1%80%D0%B8%D0%B3%D0%BD%D0%B0%D1%85%D0%B0-%D1%81-%D0%BD%D0%BE%D0%B2-%D1%85%D0%B8%D1%82-%D0%B2%D0%B5%D1%82%D0%B5%D1%80%D0%B0%D0%BD%D0%B8%D1%82%D0%B5-%D0%B2%D1%8A%D0%B7%D0%BF%D1%8F%D1%85%D0%B0-%D1%88%D1%83%D1%88%D0%B0%D0%BD%D0%BA%D0%B8%D1%82%D0%B5-%D0%BD%D0%B0-%D0%BC-news768764.html", "text": "Фолкаджиите Наско Ментата и Милко Калайджиев изригнаха с нов творчески шедьовър, художествено продължение на \"Шушана\" - мега парчето, което озвуци дори Френските алпи покрай милионерския син Владо Вутов, раздял шампанско за хиляди евро в курорта Куршевел. Чалга великаните записаха парето \"Газ\". Летният хит, естествено, е заснет на морето, а бате Милко и Ментата се превъплащават в ролята на спасители на плажа. Двамцата обаче се разсейват от задължението си да бдят за живота на летовниците, тъй като около тях кръжат сексапилни бамбини - Шушанки. \"Шушанките са жени, кито са отишли сами на море и си търсят забавления. Те не искат да бъдат повече сами и искат да купонясват\", обяснява Ментата посланието за лирическите героини. Възпети са още софиянци с пълните портфейли, плевенчаните с поршета и петричани, които ходят на море, макар да им е много далеч. \"Там на Слънчака бате Милко чака и пиленцата пеят, всичките лудеят. Долу към Китен Шушанките викат, елате при нас, купонът е на макс. Тука е Тузария, тука Грандомания, тука е, бате, цялата България. Тука силиконки, тука хиалуронки, XL мадами правят водни ями\". Сподели:", "date": "2018.07.28", "title": "ЧАЛГА ВЕЛИКАНИ! Наско Ментата и Милко изригнаха с нов хит! Ветераните възпяха Шушанките на морето (ВИДЕО)"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0%D1%82%D0%B0-%D0%BB%D0%B5%D0%B3%D0%B5%D0%BD%D0%B4%D0%B0-%D0%BA%D0%BE%D1%81%D1%82%D0%B0%D0%B4%D0%B8%D0%BD-%D0%BB%D0%B0%D1%82%D0%B8%D0%BD%D0%BE%D0%B2-%D1%81%D1%82%D0%B0%D0%BD%D0%B0-%D0%BF%D0%BE%D1%87%D0%B5%D1%82%D0%B5%D0%BD-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D0%BD-%D0%BD%D0%B0-%D1%85%D0%B0%D1%81%D0%BA%D0%BE%D0%B2%D0%BE-news768854.html", "text": "Легендата на хасковския футбол Костадин Латинов беше избран за почетен гражданин. Решението за това беше взето от Общинския съвет в Хасково на днешното заседание. Номинацията за удостояване със званието е на Постоянната комисия по спорт, туризъм и младежки дейности към ОбС по предложение на инициативен комитет. Повод за предложението е доказаната в годините професионална, безкористна и всеотдайна дейност в областта на спорта, съчетани със скромност и човечност, съобщава Хасково.нет. Големият български футболист е роден е през 1947 г. в София, но е отдал над 30 години за развитието на спорта в Хасково. Възпитаник на школата Локомотив (Сф). В периода 1966 – 1968 г. играе в “Миньор” (Маджарово). От 1968 до 1983 г. е във ФК “Хасково”, където поставя рекорд за клуба с изиграни 449 мача. Дългогодишен капитан на отбора от 1974 до 1983 г. “Златната единадесетица”, както го наричат спортните фенове, има в актива си над 160 гола за първенството в “А” и “Б” група. През цялата си кариера остава верен на клуба, отказвайки оферти от елитните софийски отбори. След бенефиса си през 1983 г., кариерата му продължава като помощник и старши треньор на “Хасково” и “Асти АБ”, и като спортен преподавател в СУ “Стефан Караджа”. Костадин Латинов многократно е награждаван с почетни звания: Сребърен почетен знак на Хасково, Златна значка на Българския футболен съюз. През 1983 г. Дружеството за физкултура и спорт в Хасково му присъжда Медал за заслуги I-ва степен. Официалната церемония за удостояване с званието „почетни гражданин“ обикновено е част от програмата за празника на Хасково – 8 септември. Сподели:", "date": "2018.07.28", "title": "Футболната легенда Костадин Латинов стана почетен гражданин на Хасково"}
{"url": "http://pik.bg/%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D1%8A%D1%82-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%89%D0%B5-%D0%B1%D1%8A%D0%B4%D0%B5-%D0%BE%D0%B1%D1%8F%D0%B2%D0%B5%D0%BD-%D0%B2-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-news768890.html", "text": "„Телма“, цитиран от \"Фокус\". Референдумът ще бъде обявен в понеделник, а най-вероятно ще се проведе на 30 септември, твърдят парламентарни източници за скопския телевизионен канал През следващите дни партиите ще засилят консултациите на високо ниво за формулиране на въпроса за референдума. Те са оптимисти за постигането на споразумение, но ако това не се случи, управляващото мнозинство и албанските партии ще започнат кампания за убеждаване на гражданите в ползите от успеха на референдума. Ще се уточни и дали решението от референдума ще бъде консултативно или задължително. В крайна сметка всичко ще зависи от мнозинството. Неговият резултат ще диктува по-нататъшните решения. Ако няма мнозинство, за конституционните промени ще решава парламентът. СДСМ остава на позицията, че поставеният въпрос трябва да гласи „Дали сте за членство в ЕС и НАТО с приемане на договора с Гърция за името“. Вицепремиерът Радмила Шекеринска заяви, че в този исторически момент за държавата е необходим консенсус от всички партии. От опозиционната ВМРО-ДПМНЕ твърдят, че всичко зависи от премиера Зоран Заев, а договореният въпрос трябва да бъде ясен, кратък и еднозначен. Те не разкриват как ще постъпят и каква позиция ще заемат за референдума. В понеделник на работните си места ще седне и новоизбраният състав на Държавната избирателна комисия (ДИК). Клетвата, която трябваше да произнесат в петък, е отложена поради отсъствието на парламентарния председател Талат Джафери . Новият председател на ДИК Оливер Дерковски заяви, че всички са подготвени за успешна организация на референдума. Този състав на ДИК ще има шестмесечен мандат, а след приключването му партиите ще седнат отново на масата за преговори за промяна в изборното законодателство. Сподели:", "date": "2018.07.28", "title": "Референдумът в Македония ще бъде обявен в понеделник"}
{"url": "http://pik.bg/%D0%B5%D0%BA%D0%BE%D0%BB%D0%BE%D0%B3%D0%B8%D1%87%D0%BD%D0%BE-%D0%BE%D0%B1%D1%89%D0%B8%D0%BD%D0%B0%D1%80%D0%B8-%D0%B2-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B3%D1%80%D0%B0%D0%B4-%D1%89%D0%B5-%D0%BE%D0%B1%D0%B8%D0%BA%D0%B0%D0%BB%D1%8F%D1%82-%D1%81-%D0%B5%D0%BB%D0%B5%D0%BA%D1%82%D1%80%D0%B8%D1%87%D0%B5%D1%81%D0%BA%D0%B8-%D1%82%D1%80%D0%B8%D0%BA%D0%BE%D0%BB%D0%BA%D0%B8-news768860.html", "text": "Общински служители в Димитровград ще ползват екологичен транспорт при обиколките на обектите из града, с които са свързани професионалните им задължения. Със средства от публичния бюджет администрацията закупи три електрически триколки, съобщи общинският пресцентър. Идния понеделник кметът на общината Иво Димов и служители от общинска администрация ще направят демонстрация на най-новите високотехнологични превозни средства. Щадящите околната среда возила са модерен начин за придвижване в градска среда, се отбелязва в съобщението. Триколките издържат максимален товар 150 килограма, скоростта им е до 35 километра в част, а с едно зареждане могат да изминат до 35 километра, гласят техническите им характеристики. Времето за зареждане на литиевата батерия е от 5 до 8 часа. Сподели:", "date": "2018.07.28", "title": "Екологично! Общинари в Димитровград ще обикалят с електрически триколки"}
{"url": "http://pik.bg/%D0%BC%D0%B0%D1%81%D0%BE%D0%B2%D0%BE-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5-%D0%B4%D0%B2%D0%B8%D0%B6%D0%B0%D1%82-20-%D0%B3%D0%BE%D0%B4%D0%B8%D1%88%D0%BD%D0%B8-%D1%82%D1%80%D0%BE%D1%88%D0%BA%D0%B8-news768815.html", "text": "Българите масово карат коли втора употреба, близо половината от автопарка у нас е на възраст над 20 години и автомобилите са основно на дизел. Това показват обобщени данни на Евростат и на Асоциацията на автомобилните производители (АСЕА) за автомобилния парк на ЕС през 2017 г. Според данни на европейската статистика у нас през миналата година е имало регистрирани около 3,4 милиона автомобила, което приблизително е по 450 автомобила на 1000 българи. Според анализа на Евростат автопаркът у нас нараства с по около 100 хиляди автомобила годишно, като през 2016 г. у нас е имало 3,3 млн. автомобила, а през 2017 г. - 3,4 млн. броя. За първото полугодие на тази година у нас са продадени около 18 хиляди нови коли - при 8 милиона броя за страните на ЕС, сочат последни данни на АСЕА. Близо половината автомобили по пътищата на България обаче са над 20 години или около 1,5 млн. леки коли на тази възраст. Около 35 на сто от автомобилите са на възраст до 15 години или около 1,3 млн. броя леки коли, а до 10 години са около 350 хиляди автомобила или около 10 процента от автопарка у нас. Новите автомобили у нас (на възраст до 5 години) са около 5 на сто от автопарка или приблизително 160 хиляди броя, сочат пък данните на АСЕА. Годишно у нас се купуват средно между 25-30 хиляди нови автомобила, като за миналата година по официални данни на АСЕА, у нас са били продадени 38 хиляди нови коли. Масово българите карат коли на дизел - близо 1,7 млн. автомобила или над 50 на сто от автопарка у нас. Автомобилите на бензин са почти същата бройка с уговорката, че много от тях са снабдени и с газова уредба. Наличието пък на екологични автомобили по родните пътища е почти символично - отчетени са едва 2 474 регистрирани хибридни леки коли (около 0,08 на сто от автопарка) и едва 274 електромобила - 0,009 на сто от автопарка. Сподели:", "date": "2018.07.28", "title": "Масово! По пътищата на България се движат 20-годишни трошки"}
{"url": "http://pik.bg/%D1%82%D0%BE%D1%82%D0%B0%D0%BB%D0%BD%D0%B0-%D0%B8%D0%B7%D0%BB%D0%B0%D0%B3%D0%B0%D1%86%D0%B8%D1%8F-%D0%B1%D0%B8%D0%BB%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D1%81%D0%BA%D0%B0-%D1%81-%D0%BA%D1%83%D0%BF%D0%B5%D0%BD%D0%B8-%D1%84%D0%B5%D0%BD%D0%BE%D0%B2%D0%B5---%D0%B8%D0%B7%D1%82%D1%80%D0%B8%D1%85%D0%B0-%D0%B9-%D0%BF%D1%80%D0%BE%D1%84%D0%B8%D0%BB%D0%B0-%D0%B2-%D1%81%D0%BE%D1%86%D0%B8%D0%B0%D0%BB%D0%BD%D0%B0-%D0%BC%D1%80%D0%B5%D0%B6%D0%B0-news768878.html", "text": "Профилът на Биляна Йотовска в Инстаграм бе изтрит заради купени последователи, научи HotArena. Най-горещата носителка на титлата „Мис Дупе” се оказа заличена от социалните мрежи заради фалшиви фенове. Биляна се ожали, че е направила всичко възможно, за да си върне профила, но не таи големи надежди това да се случи. Успоредно с този проблем, тя се бори и с лоша комуникация с екипа на приложението. Според миската разговорите с екипа на апликацията са „доста неадекватни и неефективни”. Запознати с политиката на социалната мрежа разкриват, че т. нар. хакване на профили на популярни личности, всъщност се дължи на това, че големият им брой последователи са купени, пише \"Слава\". Или иначе казано — фалшиви. И когато системата на приложението засече това, тя автоматично затваря профила. Сподели:", "date": "2018.07.28", "title": "ТОТАЛНА ИЗЛАГАЦИЯ! Биляна Йотовска с купени фенове - изтриха й профила в социална мрежа"}
{"url": "http://pik.bg/%D0%BD%D0%B5%D1%84%D1%82%D0%B5%D0%BD-%D0%BF%D1%80%D0%BE%D0%B4%D1%83%D0%BA%D1%82-%D0%B5-%D0%B8%D0%B7%D0%BB%D1%8F%D1%82-%D0%B2-%D1%80%D0%B5%D0%BA%D0%B0-%D0%B0%D1%85%D0%B5%D0%BB%D0%BE%D0%B9-news768865.html", "text": "Нефтен продукт е излят в река Ахелой. Мястото се почиства от регионалната екоинспекция и екипи на пожарната. Към момента няма опасност нефтеното петно да стигне до морето, информира БНР. Не сме установили източник на замърсяването все още, обясни директорът на Регионалната екоинспекция инженер Тонка Атанасова: \"Ще имаме притеснения в почивните дни, все пак се движи бавно това петно, да не отиде в морето. Организирахме да бъдат заложени такива заграждения на реката, след което същите повърхностни води ще бъдат изчерпани и ще бъдат изхвърлени в пречиствателна станция на \"Лукойл\". Тонка Атанасова допълни, че петното в момента се намира далеч от морето. Снимка: БГНЕС Сподели:", "date": "2018.07.28", "title": "Нефтен продукт е излят в река Ахелой"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%BE%D1%82%D0%B2%D0%BE%D1%80%D0%B8-%D0%BE%D1%82%D0%BD%D0%BE%D0%B2%D0%BE-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D0%B4%D0%B6%D0%B0%D0%BC%D0%B8%D1%8F%D1%82%D0%B0-%D0%B0%D0%BB-%D0%B0%D0%BA%D1%81%D0%B0-%D0%B2-%D0%B5%D1%80%D1%83%D1%81%D0%B0%D0%BB%D0%B8%D0%BC-news768894.html", "text": "AFP, цитирана от \"Фокус\". Израелската полиция в петък отвори отново достъпа до района на джамията Ал-Акса в Ерусалим, часове след като го затвори заради сблъсъци, предава кореспондент на Мюсюлманските поклонници са се завърнали в района около четири часа, след като бяха изкарани насила от полиция със сълзотворен газ. Силите на реда твърдят, че сблъсъците са били предизвикани от палестинци, които са хвърляли фойерверки по тях. Сподели:", "date": "2018.07.28", "title": "Израелската полиция отвори отново района на джамията Ал-Акса в Ерусалим"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%B7%D0%B0-%D1%82%D0%BE%D0%B2%D0%B0-%D1%87%D0%B5-%D0%B5-%D1%81%D0%BF%D0%B0%D0%B7%D0%B8%D0%BB-%D0%B4%D1%83%D0%BC%D0%B0%D1%82%D0%B0-%D1%81%D0%B8-news768882.html", "text": "Sputnik, цитиран от \"Фокус\". Президентът на САЩ Доналд Тръмп заяви по време на пресконференция в петък, че желае да благодари на севернокорейския лидер Ким Чен-ун, за това че е изпълнил обещанието си и е върнал останките на някои американски военнослужещи, загинали по време на Корейската война, предава „Искам да благодаря на председателя Ким за това, че спази думата си. Все още имаме пристигащи останки, но искам да благодаря на председателя Ким пред медиите, за това че изпълни обещанието, което направи пред мен, и съм сигурен че ще продължи да изпълнява това обещание, докато те търсят, и търсят, и търсят (още останки)“, заяви Тръмп пред журналисти. По-рано в петък американски самолет пренесе останките до въздушната база „Осан“ в Южна Корея от севернокорейското пристанище „Вонсан“. Информациите твърдят, че е имало 55 комплекти останки. Сподели:", "date": "2018.07.28", "title": "Тръмп благодари на Ким Чен-ун за това, че е \"спазил думата си\""}
{"url": "http://pik.bg/%D0%BA%D0%BD%D0%B4%D1%80-%D0%B8%D1%81%D0%BA%D0%B0-%D0%BA%D0%B8%D1%82%D0%B0%D0%B9-%D0%B4%D0%B0-%D1%81%D0%B5-%D0%B2%D0%BA%D0%BB%D1%8E%D1%87%D0%B8-%D0%B2-%D0%BC%D0%B8%D1%80%D0%BD%D0%B8%D1%82%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BA%D0%BE%D1%80%D0%B5%D0%B9%D1%81%D0%BA%D0%B0%D1%82%D0%B0-%D0%B2%D0%BE%D0%B9%D0%BD%D0%B0-news768897.html", "text": "South China Morning Post, цитирано от \"Фокус\". Севернокорейските представители са разочаровани от забавянето на официалната декларация за прекратяването на Корейската война и Китай ще трябва да се включи в мирните преговори, за да стабилизира процеса на ядрено разоръжаване, заяви Ким Хон-гул, син на бившия южнокорейски президент Ким Де-чун, в интервю за китайското електронно издание Според Ким Хон-гул, който е председател на Корейския съвет за помирение и сътрудничество, представители от Севера са изразили своето разочарование по време на посещението си в столицата Сеул през изминалата седмица. „Севернокорейските представители заявиха, че са разочаровани заради забавянето и попитаха дали има основателна причина за толкова бавния процес“, заяви Ким, отбелязвайки че Пхенян изглежда че вярва, че е направил значителни отстъпки и очаква ответни такива. „Първоначално севернокорейците искаха мирен договор, но сега желаят за декларация за край на войната“, заяви той, пояснявайки че тяхното желание е първо да излезе декларацията, която да ускори процеса на денуклеаризация. Специалният представител на Китай на Корейския полуостров, Конг Суаню, отлетя за Пхенян в сряда и се очаква да обмени вижданията си със севернокорейските представители относно разговорите между САЩ и Северна Корея за ядреното разоръжаване. Северна и Южна Корея обещаха през април, че ще работят заедно през тази година, за да сложат официален край на войната, която към момента е прекратена единствено от примирие, сключено през 1953 година. Декларацията от Пханмунджом казва, че двете Кореи ще постигнат това или чрез тристранни преговори между Севера, Юга и САЩ, или чрез четиристранни преговори с участието на Китай. „Севернокорейците се оплакаха и от това, че Сеул е твърде преднамерен към санкциите на ООН и е някак си пасивен в подновяването на междукорейските икономически проекти“, заяви Ким Хон-гул. Пхенян не е доволен от неохотното поведение на Сеул спрямо облекчаването на икономическите санкции, допълни той. „Северна Корея ще направи повече отстъпки, само ако санкциите бъдат премахнати, дори частично. Едно вдигане на санкциите ще даде обосновка на режима да убеди хората си да се откажат напълно от ядрения си капацитет, за да ускорят икономическото си развитие“, смята синът на бившия президент. По време на закрита среща през изминалата седмица, Сеул поиска от членове на Съвета за сигурност на ООН за изключение в санкциите, за да бъдат ускорени междукорейските икономически проекти. Ким Хон-гул отбеляза и ролята на Пекин в мирния процес. „Въпреки, че севернокорейците не споменаха нищо за Китай по време на последното ми посещение, вярвам че не би било разумно да се изключи Пекин от процеса“, заяви той. „Ще бъде трудно да се достигне до декларация за края на войната, без участието на Китай“, поясни Ким. Сеул трябва да вложи усилията си във включването на Пекин, и дори Токио, за да потърси тяхната подкрепа и сътрудничество в миротворния процес. „Междукорейската среща на върха и срещата между Доналд Тръмп и Ким Чен-ун бяха огромни дипломатически успехи, но това което идва после е по-важно. Имаме да свършим работа, за да поддържаме мирния процес“, заяви Ким Хон-гул. Сподели:", "date": "2018.07.28", "title": "КНДР иска Китай да се включи в мирните преговори за Корейската война"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8-%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%B8-%D0%B2%D1%8A%D0%BF%D1%80%D0%BE%D1%81%D1%8A%D1%82-%D0%BD%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-%D1%89%D0%B5-%D0%B1%D1%8A%D0%B4%D0%B5-%D1%82%D0%BE%D0%B7%D0%B8-%D0%BA%D0%BE%D0%B9%D1%82%D0%BE-%D0%B8%D0%B7%D0%B1%D0%B5%D1%80%D0%B5-%D0%B7%D0%BE%D1%80%D0%B0%D0%BD-%D0%B7%D0%B0-news768866.html", "text": "„Независен“ „Въпросът за референдума ще бъде този, който избере премиера (на Македония) Зоран Заев и няма да има отстъпки, дори и ВМРО-ДПМНЕ да се съгласят да участват активно“, заявиха високопоставени правителствени служители за македонския вестник в навечерието на парламентарната сесия в понеделник, на която се очаква насрочването на референдум за 30 септември, пише \"Фокус\". Според тях продължават контактите между екипите на Зоран Заев и лидера на опозиционната ВМРО-ДПМНЕ Християн Мицковски и се оставя пространство за споразумение, но дори да не се стигне до това, референдумът ще се проведе и без участието на опозицията. „Достатъчно е, че отстъпихме за избора на ДИК, служебното правителство и закона за финансирането на партиите. Очакваме ВМРО-ДПМНЕ да застане на правилната страна, тъй като не може да бъдат за ЕС и НАТО, а да бойкотират референдума“, твърдят правителствените източници. Сподели:", "date": "2018.07.28", "title": "Македонски експерти категорични:  Въпросът на референдума ще бъде този, който избере Зоран Заев"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%B7%D0%B0%D0%BF%D0%BB%D0%B0%D1%88%D0%B8-%D1%81%D0%B0%D1%89-%D0%B4%D0%B0-%D1%81%D0%BF%D1%80%D0%B0%D1%82-%D1%81%D1%8A%D1%81-%D0%B7%D0%B0%D0%BF%D0%BB%D0%B0%D1%85%D0%B8%D1%82%D0%B5-%D1%81%D0%B8-news768862.html", "text": "Yeni Safak, цитиран от \"Фокус\". Председателят на парламента на Турция Бинали Йълдъръм в петък осъди заплахите на американския президент Доналд Тръмп за налагане на санкции върху страната, освен ако Анкара не освободи задържания американски свещеник, пише електронното издание на турския вестник „Не можем да бъдем заплашвани. Ако САЩ желаят да развиват отношенията си с Турция, то трябва да изоставят заплашителната си реторика. Преди да заплашват Турция, САЩ трябва да си спомнят, че мозъкът на преврата от 15 юли е на свобода в тяхната страна“, заяви Йълдъръм. „Ако САЩ са държава с върховенство на закона, то Турция също е такава. Затова те трябва да уважават съдебните решения. Съветваме САЩ да изоставят тези евтини, заплашителни приказки и да търсят начини за спечелването на доверието на турския народ“, добави той. В четвъртък американският президент написа: „САЩ ще наложат големи санкции върху Турция, заради задържането на свещеника Андрю Брънсън“. Малко преди това американският вицепрезидент Майк Пенс също отправи подобни заплахи към Анкара. Впоследствие външните министри на двете страни, Майк Помпео и Мевлют Чавушоглу, проведоха телефонен разговор, за да обсъдят ситуацията около американския свещеник. Сподели:", "date": "2018.07.28", "title": "Турция заплаши САЩ да спрат със заплахите си"}
{"url": "http://pik.bg/%D0%B3%D0%B0%D0%B1%D1%80%D0%BE%D0%B2%D0%B5%D1%86-%D0%BD%D0%BE-%D1%89%D0%B5%D0%B4%D1%8A%D1%80-%D0%BA%D1%80%D0%B8%D1%81%D0%BA%D0%BE-%D0%BD%D0%B0%D0%BB%D1%8F-15-%D0%B1%D0%BE%D0%BD%D0%B0-%D0%B2-%D0%BA%D1%80%D0%B8%D1%81%D0%BA%D0%BE%D0%B2%D0%B8%D1%86%D0%B0---%D1%85%D0%B8%D1%82%D0%BC%D0%B5%D0%B9%D0%BA%D1%8A%D1%80%D1%8A%D1%82-%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0-%D1%81%D1%82%D1%8E%D0%B0%D1%80%D0%B4%D0%B5%D1%81%D0%B0%D1%82%D0%B0-%D1%86%D0%B2%D0%B5-news768750.html", "text": "Само за две години, откакто е с Криско, в лицето на Цвети са настъпили такива промени, че сигурно и майка ѝ вече трудно я разпознава. На първо място е носът на брюнетката. Както се вижда от нейни стари снимки, оригиналната му форма е доста топчеста. Според ценителите на естествената женска красота, дихателният орган изглежда много симпатично и отива на лицето на притежателката си. Явно обаче Цвети е била на друго мнение, защото на актуалните ѝ фотоси нейният нос няма нищо общо с оригинала. Той е изтънял и изглежда по-прав от преди. За тази промяна Криско се е бръкнал поне със 7-8 хиляди лева, коментират пред столичен седмичник запознати с ценовата листа на естетичните хирурзи. Носът обаче е само началото на промените. Като повечето си колежки от развлекателния бранш, Цветелина също харесва сочните устни, затова е напомпала своите с хиалурон, увеличавайки ги с 50 на сто над програмирания от природата обем. Както е модерно, ефектът се подчертава с обилно количество блясък за устни, за да се вижда отдалеч колко много пари са налети в устата на красавицата. Поддръжката на този сексапил струва средно 2 бона годишно, тъй като ефектът от хиалурона е временен и, за да не се изгуби, е важно да се инжектира през няколко месеца. В овала на лицето на брюнетката също има странна промяна. Преди връзката ѝ с Криско той клонеше към форма на квадрат с доста широка ъгловата долна челюст. Тогава обаче Цвети бе най-обикновена танцьорка, която въртеше любов с пловдивски пиар на име Никола. Откакто стана Крисковица, лицето странно се издължи. Това може да се дължи на ремонтирана брадичка или някакъв друг похват, който само тя, мъжът и естетичният ѝ хирург знаят. Каквото и да са правили, със сигурност е струвало много пари. Говори се, че танцьорката редовно се подлагала и на скъпи процедури за изглеждане на кожата. Носела перманентен грим, вероятно за да не плаши мъжа си сутрин, когато я види във вида, в който природата я е създала. Всичко това бърка дълбоко в джоба на Кристиан. Габровецът на е от щедрите, но когато въпросът опирал до жената, с която се показва пред хората, развързвал кесията и плащал, колкото е нужно, само и само всички да са доволни. Сподели:", "date": "2018.07.28", "title": "ГАБРОВЕЦ, НО ЩЕДЪР! Криско наля 15 бона в Крисковица - хитмейкърът ремонтира стюардесата Цвети (СНИМКИ)"}
{"url": "http://pik.bg/%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%BE-%D0%BF%D0%B5%D1%87%D0%B0%D0%BB%D0%B1%D0%B0%D1%80%D1%81%D1%82%D0%B2%D0%BE-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BB%D1%8E%D0%B1%D0%BE%D0%B2-%D0%BD%D0%B0-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D1%82%D1%80%D1%83%D0%BF%D0%B0-%D0%BF%D0%B0%D1%87%D0%BA%D0%B8-%D0%BE%D1%82-%D0%BE%D1%82%D1%87%D0%B0%D1%8F%D0%BD%D0%B8-%D0%B6%D0%B5%D0%BD%D0%B8-news768746.html", "text": "Бившата любима на Слави Трифонов - варненката Маги, печели луди пари на гърба на отчаяни наивници. Красавицата ударно разхожда богати жени по екзотичните кътчета на земното кълбо, за да ги учи да медитират, да преоткриват вътрешното си \"аз\", да дишат чрез чакрите си и да боравят със силата на своята интуиция така, че желанията им да се сбъдват. Цента на най-евтиното посещение – до Италия, започва от 700 евро, но може да бъде увеличена още два или три пъти, пише седмичник. Дипломираната психоложка Маги Ангелова организира ритрийт в Италия, Виетнам и къде ли не още. Разбира се, местата са специално подбрани така, че да има съчетание на красива природа, хубава кухня и перфектни хотелски възможности за релакс и различни видове медитациони събития. На всички участници са обещани незабравим мигове, наситени емоции и много приключения. \"Вече бях на едно пътуване с Маги. Имах си лични проблеми, които исках да реша и се надявах, че това ще стане с помощта на съветите й. Наистина емоции не ми липсваха, защото Италия е красива страна и винаги има какво да се види. Но бях меко казано изненадана, че ще спим в тризвезден хотел, че стаите ни няма да са нещо особено, че освен закуска не ни се полагат обяд и вечеря... Където и да седнехме, трябваше допълнително да си заплащаме, макар че част от нещата бяха обявени за бонуси. Както и да - преглътнах го, защото Маги Ангелова говори увлекателно по време на лекциите, които са съчетани и с техники на правилно дишане. А правилното дишане спомага и за топенето на излишните мазнини, които се трупат по талията на дамите. Е, аз не можех да свали и килограм, може би защото така и не се научих да дишам правилно\", разкрива участничка в ритрийт, чието значение било да заминеш някъде далеч, за да преоткриеш себе си. \"Като се върнах в България - след близо седмица - видях, че личните проблеми няма да мога да си ги разреша, въпреки наученото в семинара, въпреки записките, които старателно си водих. Дори обратното, караниците с любимия ми мъж зачестиха. Стигна се до там, че си изнесох багажа от тях и заживях напълно сама. Вместо да се отърва от депресията, аз я задълбочих. И съм на кръстопът. Изобщо не съм сигурна, че има резултат от лекциите на Ангелова, която е на \"ти\" дори с предишните животи на човека. А Маги вече започна новите записвания за Италия. Този път семинарът ще е само четири дни - от 26 до 30 септември в Салсомаджоре терме - определено една от най-предпочитаните дестинациии. Този път дори предлага рунически упражнения, чрез които курсистите биха могли да си върнат загубеното някъде щастие. Хубавото е, че винаги има гид на български език, който е в помощ на решилите да посещават езера, пещери или други местни забележителности\", разказва още тя. Ритрийте били много модерни в момента в България заради различните видове йога, популярна сред по-заможните жени. Масово се организирали изнесени извън страната. \"Това си е откровено печалбарство, да не го нарека шарлатанство и мошеничество. Да водиш врачки по света и да провеждаш абсурдни курсове за по-добър живот, си е почти шашма. Маги вади добри пари на гърба на отчаяните женици - разбира се, напълно законно\", коментират изумени от предприемчивостта на Ангелова изумени, пише още седмичникът. Сподели:", "date": "2018.07.28", "title": "ОТКРОВЕНО ПЕЧАЛБАРСТВО! Голямата любов на Слави Трифонов трупа пачки от отчаяни жени! "}
{"url": "http://pik.bg/300-%D0%B1%D0%B8%D0%BB%D0%B8-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8%D1%82%D0%B5-%D0%BF%D0%BE%D1%81%D1%82%D1%80%D0%BE%D0%B9%D0%BA%D0%B8-%D0%B2-%D0%B8%D0%B7%D0%BF%D0%B5%D0%BF%D0%B5%D0%BB%D0%B5%D0%BD%D0%B8%D1%8F-%D0%BE%D1%82-%D0%BF%D0%BE%D0%B6%D0%B0%D1%80%D0%B0-%D0%B3%D1%80%D1%8A%D1%86%D0%BA%D0%B8-%D0%BA%D1%83%D1%80%D0%BE%D1%80%D1%82-%D0%BC%D0%B0%D1%82%D0%B8-news768884.html", "text": "To Vima, цитиран от \"Фокус\". Според списък със собственици на имоти, които са регистрирали домовете си по време на държавна процедура за узаконяване на сгради, които са били изградени без разрешително, 327 постройки в опустошения от пожарите гръцки курорт Мати са били построени незаконно, пише електронното издание на гръцкия вестник Информацията беше оповестена в петък от Техническата камара на Гърция (ТКГ). Според нея, 155 от сградите попадат под категория 5, което включва напълно незаконни постройки и тези с нарушения, които покриват над 40 процента от структурата. Всички постройки в тази категория са строени след 1983 година. Общата площ на узаконените постройки в Мати е 24 455 квадратни метра. Анализ на всичките декларации на незаконни сгради в Мати разкрива, че 52 процента от имотите са декларирали, че нямат разрешително за строеж, докато 93 процента от сградите са извън лимита на градоустройствения план. Преобладаващата част от сградите са летни домове (86 процента), докато само 10 процента са основните места за пребиваване на своите собственици. Сподели:", "date": "2018.07.28", "title": "300 били незаконните постройки в изпепеления от пожара гръцки курорт Мати"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%BF%D1%81%D0%B6-%D0%BD%D1%8F%D0%BC%D0%B0-%D0%B4%D0%B0-%D1%83%D1%87%D0%B0-%D0%BD%D0%B5%D0%B9%D0%BC%D0%B0%D1%80-%D0%BC%D0%B1%D0%B0%D0%BF%D0%B5-%D0%B8-%D0%B1%D1%83%D1%84%D0%BE%D0%BD-%D0%BD%D0%B0-%D1%84%D1%83%D1%82%D0%B1%D0%BE%D0%BB-news768917.html", "text": "Новият мениджър на Париж Сен Жермен Томас Тухел е доволен от перспективата да работи с големите играчи в клуба като Неймар, Джанлуиджи Буфон и Килиан Мбапе. Германският специалист заяви, че с тях най-лесно се тренира. Бившият треньор на Борусия Дортмун) замени Унай Емери начело на тима през май, след като испанецът пое Арсенал. \"Моят опит с големите играчи показва, че те са най-лесните, с които се работи, защото те искат да играят и искат да печелят\", заяви 44-годишният Тухел в Сингапур ден преди приятелския мач срещу Арсенал. \"Аз не съм тук, за да ги науча на футбол и как да играят. Аз съм тук, за да им помогна и да организирам така нещата, че да покажат таланта си и да ги задържа на ниво. Освен това искам да им покажа тяхното поведение и как се вписва то в целия отбор. Имаме много големи играчи, някои от които са все още много добри, но не толкова видими, колкото някои от останалите. В отбора разполагаме с много големи личности, но аз не се притеснявам от това\", добави Тухел, цитиран от Спортал. Двубоят с топчиите е в събота от 14:35 часа. Сподели:", "date": "2018.07.28", "title": "Треньорът на ПСЖ: Няма да уча Неймар, Мбапе и Буфон на футбол"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B2-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BD%D1%8F%D0%BC%D0%B0-%D1%8F%D1%81%D0%BD%D0%BE%D1%82%D0%B0-%D0%BA%D0%BE%D0%B9-%D1%89%D0%B5-%D0%BF%D0%BE%D0%B4%D0%BF%D0%B8%D1%88%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%BA%D0%BE%D0%BD%D1%86%D0%B5%D1%81%D0%B8%D1%8F-news768918.html", "text": "Пълно затъмнение цари около намеренията на държавата за бъдещето на Летище Пловдив, пише трафикнюз. Преди повече от 10 дни стана ясно, че китайците от НNA груп и фирмата, представлявана от Асен Василев, няма да подпишат концесионния договор. От Министерството на транспорта твърдят, че все не е взето решение. „Очакваме и ние решението, крайният срок за подписването на концесията бе преди две седмици. Най-вероятно ще вървим към процедурата с втория участник в конкурса. По същия начин стана и концесията на летищата във Варна и Бургас”, каза експертът по връзките с обществеността към Министерството на транспорта. Той уточни,че има и юридически казуси, които трябва да се изгладят. Очаква се в най-скоро време от МТ да обявят бъдещето на летището край Пловдив. Според процедурата Летище Пловдив трябва да бъде дадена на втория класиран участник обединението между ПИМК и ТИЦ. Сподели:", "date": "2018.07.28", "title": "МИСТЕРИЯ В ЛЕТИЩЕТО В ПЛОВДИВ! Няма яснота кой ще подпише договора за концесия"}
{"url": "http://pik.bg/%D0%BF%D0%BE%D0%BB%D1%88%D0%B0-%D0%BD%D1%8F%D0%BC%D0%B0-%D0%B4%D0%B0-%D0%B4%D0%B0-%D1%81%D1%82%D1%80%D0%BE%D0%B8-%D0%BE%D0%B3%D1%80%D0%B0%D0%B4%D0%B0-%D0%BF%D0%BE-%D0%B8%D0%B7%D1%82%D0%BE%D1%87%D0%BD%D0%B0%D1%82%D0%B0-%D1%81%D0%B8-%D0%B3%D1%80%D0%B0%D0%BD%D0%B8%D1%86%D0%B0-%D0%B7%D0%B0%D1%80%D0%B0%D0%B4%D0%B8-%D1%87%D1%83%D0%BC%D0%B0%D1%82%D0%B0-%D0%BF%D0%BE-%D1%81%D0%B2%D0%B8%D0%BD%D0%B5%D1%82%D0%B5-news768955.html", "text": "Полските власти се отказаха от намерението си да строят заграждения по източната си граница с цел да се спре разпространението на африканската чума по свинете. Това заяви министърът на селското стопанство на страната Ян Ардановски, цитиран от ТАСС, БТА и Нова телевизия. \"Оградата е неефективна – категоричен бе министърът. -  Получихме мнение от Европейската агенция за безопасност на храните, която каза, че такива дълги огради - а нашата трябва да бъде дълга 1 120 км - не вършат работа\". Според него, предвидените за строежа на оградата средства ще бъдат пренасочени към повишаване на биологическата сигурност. \"Приемам и идеята да се окаже помощ на ловните отряди, особено в крайграничната зона\", заяви още Ардановски. Сподели:", "date": "2018.07.28", "title": "Полша няма да да строи ограда по източната си граница заради чумата по свинете"}
{"url": "http://pik.bg/%D1%87%D1%83%D0%B4%D0%BE-%D0%BE%D1%82-%D0%BF%D1%80%D0%B8%D1%80%D0%BE%D0%B4%D0%B0%D1%82%D0%B0-%D0%BA%D1%83%D1%80%D0%BA%D1%83%D0%BC%D0%B0%D1%82%D0%B0-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D1%8F%D0%B2%D0%B0-%D0%B7%D0%B0%D0%B3%D1%83%D0%B1%D0%B0-%D0%BD%D0%B0-%D0%B7%D1%80%D0%B5%D0%BD%D0%B8%D0%B5%D1%82%D0%BE-news768776.html", "text": "Те разработили нов метод за доставяне на куркумин, за който е установено, че защитава ганглийните клетки от увреждания. За целта били създадени наночастици, които съдържат пигмент, свързан с безопасни за човека повърхностно-активно вещество и стабилизатор. Това позволява куркумин да се използва в състава на капки за очи, а не в перорални таблетки, които трябва да се приемат в големи количества заради слабата разтворимост на пигмента и могат да предизвикат стомашно-чревни проблеми. Констатирано бе, че новият метод за доставяне увеличава 400 хиляди пъти разтворимостта на куркумина, като самият пигмент се концентрира в очните тъкани, а не се разпространява в целия организъм посредством кръвообращението. Прилагането на капки за очи в разстояние на 3 седмици у плъхове предизвикало забавяне на дегенерацията на зрителния нерв. Освен това не били регистрирани никакви нежелателни странични ефекти. Учени от Лондонския университетски колеж и Лондонския имперски колеж заключиха, че съдържащият се в куркумата пигмент куркумин може ефикасно да се използва за лечение на глаукома в ранен стадий, съобщи Лента. Сподели:", "date": "2018.07.28", "title": "ЧУДО ОТ ПРИРОДАТА! Куркумата предотвратява загуба на зрението"}
{"url": "http://pik.bg/%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D1%82%D0%B5%D1%80%D0%BC%D0%B8%D0%BD%D0%B0%D0%BB-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D0%BC%D1%8E%D0%BD%D1%85%D0%B5%D0%BD-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D0%BD%D0%B8%D0%BA%D0%B2%D0%B0%D0%BD%D0%B5-%D0%BD%D0%B0-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%B2-%D0%B7%D0%BE%D0%BD%D0%B0%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD-news769000.html", "text": "Федералната полиция на Германия е закрила един от терминалите на международното летище в Мюнхен заради проникнало неизвестно лице в зоната за сигурност, съобщава ТАСС, цитирани от „Фокус“. „В момента този човек се издирва“, отбелязват от федералната полицейска служба. Обстоятелствата се изясняват, както и мотивите на неправомерно проникналото лице. Някои полети на летището са задържани. В Германия са започнали летните почивки, затова и летището на Мюнхен тези дни е препълнено. Сподели:", "date": "2018.07.28", "title": "Затвориха терминал на летището в Мюнхен заради проникване на неизвестен в зоната за сигурност"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%BE%D1%82%D0%BE-14-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%BE-%D0%B2-%D1%81%D0%BE%D1%84%D0%B8%D1%8F-news769040.html", "text": "Издирваният 14-годишен Тошко Надеждев Кочев днес е бил открит в добро здравословно състояние и е предаден на близките му. Това съобщи пресцентърът на МВР. Столичното Второ РУ издирваше момчето по молба на неговите близки. На 25 юли по обяд Тошко излязъл от дома си в ж.к. \"Лев Толстой\" и оттогава бе в неизвестност. Сподели:", "date": "2018.07.28", "title": "ДОБРА НОВИНА! Откриха издирваното 14-годишно момче, издирвано в София"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-18-%D0%B3%D0%BE%D0%B4%D0%B8%D1%88%D0%B5%D0%BD-%D0%BA%D0%B0%D0%BD%D0%B0%D0%B4%D0%B5%D1%86-%D0%BF%D0%B0%D0%B4%D0%BD%D0%B0-%D0%BE%D1%82-%D0%B1%D0%B8%D0%BB%D0%B1%D0%BE%D1%80%D0%B4-%D0%B2-%D1%85%D0%B0%D1%81%D0%BA%D0%BE%D0%B2%D0%BE-%D0%B8-%D0%BF%D0%BE%D1%87%D0%B8%D0%BD%D0%B0-news769042.html", "text": "18-годишен младеж падна от транспарант на входа на Хасково откъм Димитровград и загина. Канадецът, с баща българин, е паднал от близо 5 метра височина. След подаване на сигнала за случилото се на тел. 112 е направен оглед. От полицията коментираха за Дарик, че не се касае за престъпление. Инцидентът е станал около 2 часа снощи. Младежът бил на заведение с баща си и казал, че излиза да се разходи. От полицията изясняват защо младежът се е покатерил на транспаранта и каква е причината за инцидента. Сподели:", "date": "2018.07.28", "title": "ТРАГЕДИЯ! 18-годишен канадец падна от билборд в Хасково и почина"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-11-%D0%BA%D0%BC-%D0%BE%D0%B3%D1%80%D0%B0%D0%B4%D0%B0-%D0%B5-%D0%B8%D0%B7%D0%B3%D1%80%D0%B0%D0%B4%D0%B5%D0%BD%D0%B0-%D0%B4%D0%BE-%D0%BC%D0%BE%D0%BC%D0%B5%D0%BD%D1%82%D0%B0-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D1%80%D1%83%D0%BC%D1%8A%D0%BD%D0%B8%D1%8F-news769059.html", "text": "До момента има изградена 11 км ограда на границата с Румъния. Това каза министърът на земеделието, храните и горите Румен Порожанов в Шабла по време на оперативно заседание за африканската чума по свинете, съобщава Фокус. Министър Порожанов посочи, че от сряда много активно се работи, за да се напредне максимално бързо с изграждането на оградата по границата с Румъния. „В момента от цялата страна от държавните горски предприятия включително и от Регионалната дирекция по горите на Варна, Русе и Шумен имаме 480 души, които извършват основно две неща. Едното е засилен контрол на границата, като имаме патрулиращи двойки, които досега бяха през деня, но вече ще бъдат и през нощта така, че да се пресече евентуалното движение на дивите свине. Хубавото е, че в момента дивата свиня не е склонна да прави много набези – тя си е останала там, където си е намерила храна, основно царевица. Така че движение се очаква след приключването на реколтата. Затова към момента се изгражда оградата на три места. От дни се работи на „Дуранкулак“, стартираме „Кардам“ и, разбира се, на „Кайнарджа“ сме най-напреднали, тъй като там започнахме най-рано. До момента имаме изградена 11 км ограда. Освен това имаме забити колове на 8 км, занесени колове на други 16 км и, разбира се, материално осигуряване бодлива тел, която да опънем“, каза още той. Земеделският министър обясни, че на оперативно заседание на правителството в сряда е запознал Министерски съвет с работата на оперативните щабове в Силистра и Добрич и са били коментирани както ловът, така и оградата. „По ясни препоръки на премиера Бойко Борисов и останалите министри ще подсилим оградата с т.нар. „Бруно“ – това е спираловидна режеща тел, която да бъде разположена по различни места, за да се гарантира една абсолютна ограниченост на движение. Тя ще бъде поставена по цялото протежение, като на места, които са рискови, ще сложим и втори ред отгоре – там, където има основно движение на животни, и там, където има опции да влизат да пият вода. В момента идентифицираме количеството от въпросното „Бруно“, което има в България – а то е скромно, ще бъде иззето и гледаме какви са възможностите по най-бърз начин да обезопасим оградата. С две думи – това беше дискутирано на Министерски съвет. В момента тези хора, които работят, са разпределени горе-долу по равно в частта на даването на дежурства и в поставянето на оградата. Адмирации към Държавното горско предприятие, което ще ни съдейства максимално, за да можем да направим оградата и, разбира се, с патрулите“, обясни Порожанов. Сподели:", "date": "2018.07.28", "title": "Министър Порожанов: 11 км ограда е изградена до момента на границата с Румъния"}
{"url": "http://pik.bg/%D0%BC%D1%8A%D0%BB%D0%BD%D0%B8%D1%8F-%D0%B8%D0%B7%D0%BF%D0%B5%D0%BF%D0%B5%D0%BB%D0%B8-%D0%BF%D0%BE%D0%BA%D1%80%D0%B8%D0%B2-%D0%BD%D0%B0-%D1%81%D0%B5%D0%BB%D1%81%D0%BA%D0%BE%D1%81%D1%82%D0%BE%D0%BF%D0%B0%D0%BD%D1%81%D0%BA%D0%B0-%D0%BF%D0%BE%D1%81%D1%82%D1%80%D0%BE%D0%B9%D0%BA%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D1%82%D1%8A%D1%80%D0%BD%D0%BE%D0%B2%D1%81%D0%BA%D0%BE-%D1%81%D0%B5%D0%BB%D0%BE-news769013.html", "text": "Мълния предизвика пожар в селскостопанска постройка в еленското село Майско, съобщава радио Фокус-Велико Търново, като се позовава на информация от Регионална дирекция „Пожарна безопасност и защита на населението“. Според информацията, сигналът за инцидента е бил подаден на тел. 112 малко преди 15:30 часа на 27 юли. Огънят е унищожил целият покрив на конструкцията, 500 бали фураж и част намиращи се в близост сгради. Данни за пострадали граждани няма. Спасени са три жилищни постройки в същия двор. Произшествието е ликвидирано от екип на Районната пожарна служба в Елена. Малко по-късно от друго село в региона – Чакали е подаден сигнал за наводнен имот. Причината отново е разразилата се буря. При него няма щети и пострадали. Сподели:", "date": "2018.07.28", "title": "Мълния изпепели покрив на селскостопанска постройка във великотърновско село"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%BE%D0%B3%D1%80%D0%BE%D0%BC%D0%BD%D0%B8-%D0%BF%D0%BE%D0%B6%D0%B0%D1%80%D0%B8-%D0%B1%D1%83%D1%88%D1%83%D0%B2%D0%B0%D1%82-%D0%B2-%D1%81%D0%B5%D0%B2%D0%B5%D1%80%D0%BD%D0%B8%D1%82%D0%B5-%D1%87%D0%B0%D1%81%D1%82%D0%B8-%D0%BD%D0%B0-%D0%BA%D0%B0%D0%BD%D0%B0%D0%B4%D0%B0-news768979.html", "text": "Големи горски пожари бушуват в северната канадска провинция Онтарио. Местните власти са поискали помощ от съседните региони в страната, както и от мексиканските власти, съобщава ТАСС. Според противопожарната служба в Онтарио в провинцията има пожари на площ около 30 хиляди хектара. Към момента огънят е основно в слабо населени територии, като общият брой на огнищата е около 45, като 30 от тях са сравнително овладени от пожарникарите. Повече от 150 пожарникари от провинциите Онтарио, Британска Колумбия, Албърта, Саскачеван и Нова Скотия са ангажирани с гасенето на пожарите. Освен тях на помощ са се притекли и пожарникари от Мексико. В потушаването на горските пожари са включени 10 хеликоптера. Към момента няма данни за жертви или ранени. Сподели:", "date": "2018.07.28", "title": "ОГНЕН АД! Огромни пожари бушуват в северните части на Канада"}
{"url": "http://pik.bg/%D0%BF%D1%80%D0%B5%D0%BC%D0%B5%D1%81%D1%82%D0%B8%D1%85%D0%B0-96-%D0%BB%D0%B0%D0%BB%D1%83%D0%B3%D0%B5%D1%80%D0%B0-%D0%B7%D0%B0%D1%80%D0%B0%D0%B4%D0%B8-%D1%8F%D0%B7%D0%BE%D0%B2%D0%B8%D1%80-%E2%80%9E%D0%BB%D1%83%D0%B4%D0%B0-%D1%8F%D0%BD%D0%B0%E2%80%9C-news768990.html", "text": "96 лалугера, открити на дъното на строящия се по проект на Министерството на регионалното развитие и благоустройството язовир „Луда Яна“, са преместени. Това съобщиха от пресцентъра на Министерството на регионалното развитие и благоустройството. Смяната на местообитанието им се наложи, тъй като досегашното попадаше в границите на строителната площадка на новия воден обект за питейни нужди. След планираното за 2019 г. завършване на язовира обитаваното досега от животните място ще се намира под вода. Колонията е преместена от екип от учени на Института по биоразнообразие и екосистемни изследвания и от Българска академия на науките на подходящо място в рамките на защитена зона от Европейската екологична мрежа Натура 2000, в района на Панагюрски колонии. Новият дом ще осигури всички необходими условия за оцеляване на лалугерите в дългосрочен план. За временни укрития на животните до пълната им адаптация на място бяха изкопани дупки, които да послужат за временни укрития. Последващият мониторинг показва, че те се приспособяват успешно. Язовир „Луда Яна“ се изгражда в рамките на финансирания от Световна банка „Проект за развитие на общинската инфраструктура“. Той ще бъде с обем 20 млн. куб. м, а стената му ще е висока 50 м. Към него ще бъдат изградени модерна пречиствателна станция за питейни води, довеждащи водопроводи и др. съоръжения. С пускането на язовира в експлоатация ще се осигури непрекъснатост на водоподаването и 45 000 души от Панагюрище, селата Оборище, Поибрене, Попинци, Баня, Бъта, Левски, Елшица, както и мина „Радка” и площадките на „Оптикоелектрон” и „Асарел” ще получават чиста питейна вода. Сподели:", "date": "2018.07.28", "title": "Преместиха 96 лалугера заради язовир „Луда Яна“"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D1%81-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%B5%D0%BD-%D0%B1%D1%80%D0%B8%D1%84%D0%B8%D0%BD%D0%B3-%D0%B1%D1%81%D0%BF-%D0%B5-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D1%85%D0%B5%D1%80%D0%BC%D0%B0%D1%84%D1%80%D0%BE%D0%B4%D0%B8%D1%82-%D0%BD%D0%B0%D0%B2%D0%BB%D0%B8%D0%B7%D0%B0%D1%89-%D0%B2-%D0%BA%D0%BB%D0%B8%D0%BC%D0%B0%D0%BA%D1%82%D0%B5-news769032.html", "text": "Представители на ГЕРБ дадоха извънреден брифинг в централата на партията по повод острите нападки от страна на БСП към управляващите през последните дни. \"В последно време виждаме един нескопосан опит на социалистическия доктор Франкенщайн да създаде чудовище, което да унищожи отново публичните финанси. Много скъпо ни струват седянките на БСП. Събрали са се 50 хиляди на Бузлуджа, това е горе-долу цялото БСП. Те водят активен задгробен живот и техните претенции и опити за домогвания до властта трябва да се смятат за заплаха №1 за България\", коментира цветущо бившият депутат от ГЕРБ Антон Тодоров. Депутатът от ГЕРБ Александър Иванов определи програмата на БСП Визия за България като сборник с есета със слаби автори. \"Една трета съдържа неясни послания, една трета съдържа тяхната програма, с която загубиха изборите и една трета са откровени глупости. С този документи не знам как можем да влезем в Еврозоната, може би можем да влезем отново в СИВ. Тази т. нар. програма не съдържа нито една скала, таблица или графика, затова на мен, като икономист, ми е трудно да я коментирам. Без никаква конкретика се опитват да дадат своята визия за българското икономическо развитие, при което в последните години имаме ръст от 4%. Без никаква икономическа обосновка искат да се заиграят отново с управлението, което основателно не им беше дадено в последните 10 години. Изпълнението на тази тяхна визия би било единствено възможно, ако превърнат 1 евро в 3000 лева. Те са способни на това, но да се надяваме, че българите никога повече няма да им даде властта\", посочи Иванов. \"Днес станахме свидетели на една много тежка тирада от нападки, обиди и ако щете даже политическо насилие. Това не може да не ни притеснява, не защото втората политическа сила в България ще стане първа, а защото подобно говорене разединява българското общество и прави националното единство невъзможно. Не знам дали тези оратори си дават сметка за това. Това е симптом на криза на идентичността на БСП. Тази партия е в период на смяна на пола, те се опитват от социалисти да се превърнат в консерватори. Явно са подложени на хормонална терапия. Дори Корнелия Нинова започна да говори за уповаване в Бога\", коментира на свой ред Тома Биков. \"Г-жо Нинова, няма да има червена вълна, а ще има студени и топли вълни. Защото вие навлизате в политически климактериум. Чака ви дълга и студена зима, в която навлиза БСП\", каза още Антон Тодоров. \"Ние имаме програма и яснота какво ще правим през следващите три години. А ако БСП иска да стане консервативна партия трябва да направи две неща - първо да си смени името още един път и да не се казва вече социалистическа, а след това да кандидатства в ЕНП. Но едва ли ще ги приемат там, защото от кръста нагоре те са консерватори, а от кръста надолу са социалисти. Това е политически хермафродит\",обобщи Тома Биков. Сподели:", "date": "2018.07.28", "title": "ПЪРВО В ПИК TV! ГЕРБ с извънреден брифинг: БСП е политически хермафродит, навлизащ в климактериум! (ОБНОВЕНА)"}
{"url": "http://pik.bg/%D0%B7%D0%BD%D0%B0%D0%BC%D0%B5%D0%BD%D0%B8%D1%82%D0%B0%D1%82%D0%B0-%D0%BA%D0%BD%D0%B8%D0%B3%D0%B0-%D1%80%D0%BE%D0%BC%D0%B0%D0%BD%D1%8A%D1%82-%D0%BD%D0%B0-%D1%8F%D0%B2%D0%BE%D1%80%D0%BE%D0%B2-%D0%B8%D0%B7%D0%BB%D0%B8%D0%B7%D0%B0-%D1%81%D0%BB%D0%B5%D0%B4-30-%D0%B3%D0%BE%D0%B4%D0%B8%D0%BD%D0%B8-%D0%B3%D1%80%D0%B5%D1%85%D0%BE%D0%B2%D0%BD%D0%B0%D1%82%D0%B0-%D0%BB%D1%8E%D0%B1%D0%BE%D0%B2-%D0%BD%D0%B0-%D0%BF%D0%BE%D0%B5%D1%82%D0%B0-%D0%B8-%D0%BB%D0%BE%D1%80%D0%B0-news768809.html", "text": "е документално-мемоарно четиво, написано на един дъх, с респект, нежност и съкровение. казва авторът. И създава класика, съизмерима с най-добрите образци в жанра на мистерията и романса. Тази мисъл терзае десетилетия наред авторовото съзнание и пропива текста с мрачно чувство на вина… \"Романът на Яворов\" е любима книга за поколения българи, която - уви, не бе преиздавана повече от 30 години. Сега издателство \"Милениум\" поправя тази несправедливост и активира уникалния текст за модерността с надеждата, че така великият поет, познат предимно от суховатите учебници по литература, ще стане близък на младите хора със своите страсти и със своята греховна любов. На книжния пазар от днес ще откриете \"Романът на Яворов\" в две части. Цената на всеки от солидните и изключително любопитни томове е 25 лв., но на Алея на книгата във Варна те ще се предлагат с отстъпка. Книгите са тиражирани от водещото издателство \"Милениум\", чийто щанд ще откриете в шатра номер 10 в пешеходната зона на бул. \"Сливница\". Любовната драма на поета и Лора Каравелова се превръща в културен феномен и заради опоетизацията й от Михаил Кремен. \" Сподели:", "date": "2018.07.28", "title": "Знаменитата книга \"Романът на Яворов\" излиза след 30 години. Греховната любов на поета и Лора Каравелова ще вдъхновява новите поколения"}
{"url": "http://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%B8%D0%BD%D1%82%D1%80%D0%B8%D0%B3%D0%B8-%D0%BC%D0%B0%D1%80%D0%B5%D1%88%D0%BA%D0%B8-%D1%81%D0%BA%D0%BE%D1%87%D0%B8-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D0%B0%D0%B4%D0%B5%D0%B2-%D0%B8-%D0%BF%D0%BE%D0%B8%D1%81%D0%BA%D0%B0-%D0%BE%D1%80%D0%B4%D0%B5%D0%BD-%D1%81%D1%82%D0%B0%D1%80%D0%B0-%D0%BF%D0%BB%D0%B0%D0%BD%D0%B8%D0%BD%D0%B0-%D0%B7%D0%B0-%D0%B2%D0%B0%D0%BB%D1%8C-news768984.html", "text": "Малкият коалиционен партньор сред управляващите се изложи максимално. Продължават да копаят и нямам представа колко до дъното са стигнали. Това заяви пред сутрешния блок на Нова телевизия лидерът на „Воля“, депутатът Веселин Марешки. „Последните случки сред управляващите за пореден път показват, че не трябва да бъдат разрешавани предизборни коалиции – коментира Марешки. - Всяка партия трябва да е със собствена физиономия пред обществото. Коалициите трябва да бъдат забранени и всяка партия да е пред обществото със собственото си лице. Въпросът около скандалите опира до корупция. Това е първото, срещу което обявихме че ще се борим. Това отвращава и унищожава държавата. Свидетели сме на грабежа на България и народа със сделката със самолетите. Там са заровени между 6 и 10 млрд. Ще направим всичко по силите си да развалим тази сделка и тези пари да отидат за здравеопазване и образование“. Веселин Марешки коментира, че през последния политически сезон едно от основните неща, които са се видели, е че в Парламента има една формация, която не е замесена в корупционни сделки и шуробаджанащина. Една формация, която показва чистотата на народния представител и това е „Воля“. „Ние сме се доказали се в живота още преди да влезем в парламента. Няма какво да доказваме там - отсече Веселин Марешки. - В парламентарната ни група внимателно прегледахме проектозакона за корупцията и той си беше добре. В последния момент се промениха разни точки, като се прокара лобистки текст от хора на ВМРО. Заради това и на есен ще настояваме за проверки за лобизъм на всеки един проект за закон. Веселин Марешки не пропусна да атакува и президента Румен Радев. „Защо президента не обели и дума за предложението от страна на Каракачанов за награждаването с орден „Стара планина“ на неговия приятел строителния предприемач Йордан Динев – каза Марешки. -  Той защо не излезе пред обществото?. Има далеч по-достойни българи. Това е орден, който се дава на доказани и достойни българи. Едва ли г-н Динев е най-достойният. Сещам се например за Валентин Златев, който помага много повече. Дарявал е в пъти повече и е помагал на България. Той не се предлага. Иначе и в последните си изказвания Красимир Каракачанов остава на нивото си на пиянско-хашлашки стил. Заради такива като него, продажбата на хапчета върви добре. Бих му препоръчал да спре алкохола и да спре да се излага пред българския народ. Ние с такива екземпляри в едно правителство не бихме участвали при никакви условия, така че да са спокойни. Искаме му оставката, тъй като той не е достоен за военен министър. Да е спокоен. Не искаме да им разбием коалицията. Просто искаме да излъчат далеч по-достойни и можещи хора, по-големи професионалисти. Когато формацията, която в момента управлява, вкарва и законпоректи, които ние подкрепяме, тогава всичко е наред. Тогава нищо не ги притеснява. Каракачанов предлага да намалим изискванията за психическа устойчивост в армията. Представяте ли си какво би станало, ако вкарваме психически неустойчиви хора в армията? Това са пълни безобразия“. Веселин Марешки си пожела на есен някои хора в Парламента да си вземат поука и да се оправят нещата. Сподели:", "date": "2018.07.28", "title": "ПОЛИТИЧЕСКИ ИНТРИГИ! Марешки скочи на президента Радев и поиска орден \"Стара планина\" за Вальо Златев"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-24-%D0%BA%D0%B3-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B5%D0%BD-%D1%82%D1%8E%D1%82%D1%8E%D0%BD-%D0%B2-%D1%87%D0%B0%D1%81%D1%82%D0%B5%D0%BD-%D0%B4%D0%BE%D0%BC-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news769016.html", "text": "При проверка в частен дом във врачанското село Бутан, извършена на 27 юли (петък), униформени открили контрабанден тютюн, съобщава Булнюз, позовавайки се на информация от полицията във Враца. Уточнява се, че проверката е била направена в 13:30 часа на 27 юли. Жилището е обитавано от 52-годишния В.В. В дома му били намерени осем найлонови плика с нарязан тютюн без български акцизен бандерол. Тютюнът бил с общо тегло 2,4 кг. На нарушителя бил съставен акт, а по случая е образувана преписка. Сподели:", "date": "2018.07.28", "title": "Откриха 2,4 кг. контрабанден тютюн в частен дом във Врачанско"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BD%D0%B0-%D0%BF%D1%8A%D1%82%D1%8F-%D0%BC%D0%BB%D0%B0%D0%B4-%D0%BC%D1%8A%D0%B6-%D0%BF%D0%BE%D1%87%D0%B8%D0%BD%D0%B0-%D0%BF%D1%80%D0%B8-%D1%87%D0%B5%D0%BB%D0%B5%D0%BD-%D1%81%D0%B1%D0%BB%D1%8A%D1%81%D1%8A%D0%BA-%D0%BD%D0%B0-%D0%B4%D0%B2%D0%B5-%D0%BA%D0%BE%D0%BB%D0%B8-%D0%B4%D0%BE-%D1%80%D1%83%D1%81%D0%B5-news769092.html", "text": "28-годишен мъж е починал при челен сблъсък между две коли на пътя Русе - Разград в участъка село Осенец - село Езерче. Това съобщиха за Фокус от пресцентъра на ОДМВР-Разград. Два леки автомобила са се ударили челно. Единият е \"Сеат\" с варненска регистрация и в него са пътували починалият и един тежко пострадал, който е настанен в болница. В другата кола са били мъж и две деца, но те не са пострадали. В едното платно се пропускат пътуващите от Русе за Разград, а тези, които пътуват за Русе, се отклоняват през село Дряновец. Все още се установяват причините за катастрофата. Знае се, че автомобилът \"Сеат\" е навлязъл в лентата за насрещно движение, но не е ясна причината за това. Там пътят е трилентов. Сподели:", "date": "2018.07.28", "title": "ПОРЕДНА ТРАГЕДИЯ НА ПЪТЯ! Млад мъж почина при челен сблъсък на две коли до Русе"}
{"url": "http://pik.bg/%D0%BE%D1%82%D0%B8%D0%B4%D0%B5-%D1%81%D0%B8-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%B2%D0%BE%D0%B9%D0%BD%D0%BE%D0%B2%D0%B8%D1%87-news769090.html", "text": "Съветският и руски писател Владимир Войнович почина на 86-годишна възраст. Тъжната новина съобщи неговата близка Юлия Пессина. \"Преди два часа почина Володя Войнович. Сърдечен удар. Бърза помощ не успя...\", написа тя в профила си във Фейсбук. Войнович става популярен със своята антиутопия «Москва 2042», а също и с трилогията си за войника Иван Чонкин. Неговото стихотворение - \"Четиринадесет минути преди старта\" се превръща в неофициален химн на руските космонавти. Заради литературната си дейност през декември 1980 г. Войнович е изгонен от СССР и е лишен от съветско гражданство. Писателят живее във  ФРГ и САЩ до 1990 г., когато с указ на президента на СССР на него и редица други дейци на изкуството е върнат съветският паспорт. През 2000 г. той получава Държавната премия на Руската федерация за романа си «Монументална пропаганда». Сподели:", "date": "2018.07.28", "title": "Отиде си големият Владимир Войнович "}
{"url": "http://pik.bg/%D0%BF%D0%BE-%D0%BD%D0%B5%D0%B2%D0%BE%D0%BB%D1%8F-%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D0%B3%D1%83%D0%B1%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D1%8A%D1%82-%D0%BA%D0%BE%D0%B3%D0%B0%D1%82%D0%BE-%D0%B2%D0%B7%D0%B8%D0%BC%D0%B0-%D0%B7%D0%B0%D0%BF%D0%BB%D0%B0%D1%82%D0%B0%D1%82%D0%B0-%D1%81%D0%B8-%D0%BD%D0%B0-%D1%80%D1%8A%D0%BA%D0%B0-news769019.html", "text": "Над 3 000 са сигналите на работници, които са се оплакали от работодателите си за некоректно отношение в Инспекцията по труда от началото на годината, съобщава Нова телевизия. Причината за жалбите са нарушени права. Сред тях са липса на договори, неспазване на работното време,  обещани, но неизплатени заплати и най-често - пари на ръка. Затова и данъчните ни показват с онлайн калкулатор колко губим, ако не се осигуряваме на реалните доходи, които получаваме. \"Ако човек се осигурява на 500 лв., а получава останалите 500 лв. в плик, за около 22 години той ще загуби 60 хил. лв\" , разяснява пред сутрешния блок на Нова телевизия Росен Бъчваров от НАП. В случаите, в които през последните 20 години работникът се труди по 8 часа на ден, но го осигуряват на 4 часа, на практика излиза, че той никога няма да се пенсионира. Инситуциите предурпеждават, че ако работниците не се откажат от заплата в плик, ще работят по-дълго до пенсия, ще имат по-ниски доходи, ако се разболеят,останат без работа или излязат в майчинство, ще получават по ниска пенсия, защото са били  осигурени на по-ниски доходи. Сподели:", "date": "2018.07.28", "title": "По неволя! Ето колко губи българинът, когато взима заплатата си на ръка"}
{"url": "http://pik.bg/%D0%BA%D1%83%D0%BB%D0%B8%D0%BD%D0%B0%D1%80%D0%BD%D0%B0%D1%82%D0%B0-%D0%B1%D0%B8%D0%B1%D0%BB%D0%B8%D1%8F-%D0%BD%D0%B0-%D0%B4%D1%8E%D0%BC%D0%B0-%D1%81%D0%B0%D0%BC%D0%BE-%D0%B4%D0%BD%D0%B5%D1%81-%D0%B5-%D1%81-10-%D0%BB%D0%B2-%D0%BE%D1%82%D1%81%D1%82%D1%8A%D0%BF%D0%BA%D0%B0-%D0%BA%D0%BD%D0%B8%D0%B3%D0%B0-%D0%BD%D0%B0-%D1%81%D0%BB%D1%8F%D0%BF%D0%BE-%D1%81%D1%82%D0%B0%D0%BD%D0%B0-%D1%85%D0%B8%D1%82-%D0%B0-%D1%80%D0%BE%D0%BC%D0%B0%D0%BD%D1%8A%D1%82-news769001.html", "text": "Най-големите отстъпки от цените ще намерите в шатра 10 на щанда на \"Милениум\" \"Голям кулинарен речник\" на Александър Дюма - неговият уникален роман, биография, кулинарна съкровищница и личен дневник е \"Книга на деня\" на Алея на книгата във Варна. Солидният том, който е с корична цена 35 лв., само днес можете да купите едва за 25 - с 30% отстъпка от цените! Огромен интерес на книжната фиеста в морската столица предизвиква предизвикателството . Читателите имат възможност да избират между 13 опаковани романа на съвременни световни автори, които сега са с цена само 10 лв., която е под тяхната обичайна стойност. Любопитни и забавни текстове намекват за настроението на книгите, без да издават техния сюжет, заглавие, автор. Така - интуитивно, всеки има шанс да изпробва късмета си и да открие книга по сърце, която ще прочете с неочаквано удоволствие и ще помни цял живот. Всички книги на щанда на издателство \"Милениум\" - в шатрна номер 10, се продават с големи отстъпки от цените - от 20 до 70%. В кошницата се намират множество прекрасни стихосбирки на български и световни автори, сред които Недялко Йорданов, Евтим Евтимов, Михаил Белчев, Булат Окуджава, Владимир Висоцки. За без пари се продават и красиви детски илюстровани книжки като , готварски и биографични книги като \"Зимна кулинарна съкровищница\" и \"Мадона, сестра ми\". Най-новата книга днес на цялата Алея на книгата са двете части на . Разтърсващата житейска история на големия поет, описана от неговия приятел и съратник Михаил Кремен, се преиздава за пръв път от десетилетия и предизвиква младите читатели и всички, които не са чели книгата, за първа среща отблизо не само с поезията, но и с личността и драматичната любов, с живота и с смъртта на гения. Двата тома са с цени от 25 лв., но през цялото време на \"Алея на книгата\" ще се предлагат за по 22 лв. Красивите корици са на художника Стоян Атанасов. Той е изобразил на заден план сенките на Мина и Лора - двете жени, маркирали фатално съдбата П. К. Яворов. Най-продаваната книга през първия ден на Алеята беше биографията на първата дама на Франция - от журналистката Маел Брюн. Голям интерес предизвиква и \"Сталин. Том първи. Пътят към властта\". Втората част от трилогията на проф. Стивън Коткин е в етап на редакция и се очаква да излезе през есента. \"Интервюта с Путин\" на Оливън Стоун и \"Доналд Тръмп - искам всичко\" на Майкъл Дантонио също привличат интереса на читателите, които се интересуват от световната политика. В жанра на романизираните биографии, подобно на \"Романът на Яворов\" е и популярната книга \"Хитлер и Ева Браун\" от Анжела Ламберт. \"Нов български съновник\", \"Български етнокалендар\", \"Еньовче - 77 и половина билки\" са сред най-купуваните заглавия в жанровете на езотериката, фолклора и лечението със средствата на природата. \"Домашна ароматерапия\" предлага начини и за лечение, и за подобряване на настроението във всякакви ситуации. А илюстрованите \"Йога карти\" са помагало за начинаещи и напреднали, които искат да практигуват йога у дома си, на плажа или изобщо - сред природата. И деца, и възрастни, търсещи подарък за внуците си, избират най-често - известната поема на Недялко Йорданов, драматизирана преди години в обичаното предаване \"Сънчо\" на БНТ. Съвършените рими, веселите герои - горски животни, и забавната история са изключително атрактивни и доставят наслада при четене със своята музикалност. \"Това са прекрасни книги - много забани, а и поднасят един фин начин за възпитание със своите добри и мили герои, които подканят децата да им подражават\". Това каза възрастна читателка за поредицата на Бевърли Клиъри за . Книжките в серията са повече от 10. Подходящи за деца от 7 до 13 години. Историите подкупват дори нечетящите ученици, да разгърнат страниците, увличат ги и те не спират, докато не прочетат и последното томче за любимите си образи, изпълнено с приключения, нови знания, шеги и прекрасно чувство за хумор. \"Това са книги, с които децата се изграждат като читатели. В началото аз четях на моята внучка, а постепенно започна и сама да си чете. Имаме всички книги за Рамона\", сподели дамата. \"Особено интересен читател през първия ден на Алеята беше третокласник, който се интересува задълбочено от история. Той вещо разгледа всички заглавия от поредицата в девет тома \"История на войните\" и си купи книгата за Втората световна война. Виждаше се, че познава събитията и може да се каже, че е бъдещ историк, а сигурно и професор!\", сподели една от редакторките на \"Милениум\", който лично контактуват с читателите на щанда в щатра 10. Утре \"Книга на деня\" ще бъде \"Распутин и залезът на Романови\" от Дъглас Смит. Алеята на книга продължава сутрин от 10 до 10 часа, 10 дни (до следващата неделя 5 август). Сподели:", "date": "2018.07.28", "title": "Кулинарната библия на Дюма само днес е с 10 лв. отстъпка. \"Книга на сляпо\" стана хит. А \"Романът на Яворов\" е новината на Алеята във Варна "}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-80-%D1%82%D0%BE%D0%BD%D0%B5%D0%BD-%D0%BA%D1%80%D0%B0%D0%BD-%D0%BF%D1%80%D0%B5%D0%BC%D0%B0%D0%B7%D0%B0-%D1%8F%D1%85%D1%82%D0%B8-%D0%B2-%D0%BF%D1%80%D0%B8%D1%81%D1%82%D0%B0%D0%BD%D0%B8%D1%89%D0%B5%D1%82%D0%BE-%D0%B2-%D1%81%D0%BE%D0%B7%D0%BE%D0%BF%D0%BE%D0%BB-news769103.html", "text": "80-тонен кран се стовари върху лодки на яхтеното пристанище в Созопол. По данни на очевидци са пострадали две от яхтите на кея. Жертви и пострадали при инцидента няма, съобщава Нова телевизия. На място пристигнаха екипи на противопожарната служба, които да почистят района от разлятото гориво. Инспекцията по труда ще проверява причините, довели до инцидента. Сподели:", "date": "2018.07.28", "title": "ИНЦИДЕНТ! 80-тонен кран премаза яхти в пристанището в Созопол"}
{"url": "http://pik.bg/%D1%80%D0%B5%D1%88%D0%B5%D0%BD%D0%B8%D0%B5-%D0%BA%D0%B7%D0%BA-%D1%81%D0%BF%D1%80%D1%8F-%D0%B2%D0%B0%D0%B6%D0%BD%D0%B0-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B0-%D0%BF%D0%BE%D1%80%D1%8A%D1%87%D0%BA%D0%B0-news769082.html", "text": "Комисията за защита на конкуренцията (КЗК) спря поръчката за закупуването на нови трамваи, които трябваше да заменят сегашните, движещи се по линия №5, каза за БГНЕС общинският съветник в СОС Симеон Славчев. „Причината за становището е допусната техническа грешка. В документите си фирмата на два реда е поставила цената си, а не на един. На пръв поглед изглежда дребна грешка, но това е законът“, обясни Славчев. Той допълни, че в този момент спирането на поръчката не е фатално, защото ремонтът на релсовото трасе на трамвай №5 още не е започнало и това няма да доведе до объркване в плановете. Сега трябва да се отстрани техническата грешка, което по думите на общинския съветник няма да отнеме много време. Сподели:", "date": "2018.07.28", "title": "РЕШЕНИЕ! КЗК спря важна обществена поръчка "}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8%D1%85%D0%B0-%D0%B7%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%BE-%D0%BF%D0%BE%D0%B2%D0%B8%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%BD%D0%B8%D0%B2%D0%B0%D1%82%D0%B0-%D0%BD%D0%B0-%D1%80%D0%B5%D0%BA%D0%B8%D1%82%D0%B5-%D0%BA%D0%B0%D0%BC%D1%87%D0%B8%D1%8F-%D0%B8-%D0%BF%D1%80%D0%BE%D0%B2%D0%B0%D0%B4%D0%B8%D0%B9%D1%81%D0%BA%D0%B0-%D0%B7%D0%B0%D1%80%D0%B0%D0%B4%D0%B8--news769022.html", "text": "Заради локалните валежи във Варна и областта, през следващите няколко дни може да се стигне до повишаване на речните нива във Варненска област и целия Черноморски басейн. Това съобщиха от Басейнова дирекция във Варна, цитирани от „Фокус“. По-значителни се очаква да бъдат количествата във водосборите на реките Провадийска река, Камчия – в притока ѝ река Луда Камчия и река Девня. Повишени нива може да има и за реките Ахелой, Азмак, Чукарска, Факийска река, в горното течение на река Велека и във водосбора на река Резовска. В началото на следващата седмица във водосборите на реките Батова, Провадийска и Камчия – в горното течение на притока й река Врана, също се очакват повишени нива. Сподели:", "date": "2018.07.28", "title": "Важно! Предупредиха за възможно повишаване на нивата на реките Камчия и Провадийска заради очаквани валежи"}
{"url": "http://pik.bg/%D1%82%D0%B5%D1%81%D0%BB%D0%B0-%D0%B2%D0%B4%D0%B8%D0%B3%D0%B0%D1%82-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B0%D1%82%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D1%81-%D0%BE%D1%89%D0%B5-20-news768977.html", "text": "Според КФН събраните премии за 2017-а за автомобилите не са достатъчни. Затова е възможно поскъпване на застраховката „Гражданска отговорност“ с около 20%. Скокът в цената вероятно ще стане факт до края на годината. Към днешна дата само в рамките на 2018-а застрахователите са увеличили тарифите си с около 25%. Система „бонус-малус”, при която съвестните шофьори ще плащат по-малко, все още остава на ниво проект. Сподели:", "date": "2018.07.28", "title": "ТЕСЛА! Вдигат \"Гражданската отговорност\" с още 20%"}
{"url": "http://pik.bg/%D0%B7%D0%B0%D0%B4%D0%B0%D0%B9%D1%82%D0%B5-%D1%81%D0%B8-%D1%82%D0%B5%D0%B7%D0%B8-5-%D0%B2%D1%8A%D0%BF%D1%80%D0%BE%D1%81%D0%B0-%D0%BF%D1%80%D0%B5%D0%B4%D0%B8-%D0%B4%D0%B0-%D0%B4%D0%B0%D0%B4%D0%B5%D1%82%D0%B5-%D0%B2%D1%82%D0%BE%D1%80%D0%B8-%D1%88%D0%B0%D0%BD%D1%81-%D0%BD%D0%B0-%D0%B1%D0%B8%D0%B2%D1%88%D0%B8%D1%8F-news769020.html", "text": "Умните хора казват, че старата любов ръжда не хваща. Така ли е наистина? Има връзки, които приключваме с размах и други, които оставят у нас усещането за нещо недовършено, към което рано или късно ще се върнем. Това е нормално, пише тялото.бг. Човешкото сърце не е машина, на която да зададеш точните настройки. Проблемът идва, когато някоя от бившите ви любови се завърне от нищото, молейки ви за втори шанс. Как трябва да постъпите? Отговорът на този въпрос не е никак прост и трябва да вземете предвид няколко неща. Ето и насоките за размисъл, които в крайна сметка ще ви помогнат да вземете най-правилното решение в тази ситуация: 1. Имате ли човек до себе си в момента Ако сте обвързана, решението ще е много по-трудно. От една страна фактът, че дори го обмисляте, означава че настоящата ви връзка не е съвсем наред. От друга – ще трябва да криете някакви неща от настоящата си половинка, ще се разкъсвате между двамата мъже и накрая ще трябва да нараните някого. 2. Как сте се разделили с въпросния бивш Той ще ви сваля звездите и луната. Молейки ви да се върнете при него, ще обещава, ще се кълне и т. н. Кой обаче сгреши първия път? Изневери ли ви? Не ви уважаваше? Беше прекалено голям егоист? Тежестта на грешката ще ви помогне да разберете дали наистина се е поправил или просто ще направите едно повторение. Вземете предвид и това кой кого остави! Ако той ви е зарязал, няма голяма логика изведнъж да ви е заобичал безумно. 3. Къде е бил досега Би било доста странно, ако сте скъсали преди време, загубили сте всякаква връзка и изведнъж той се появява и настоява да се съберете. Ако наистина е държал на вас, имал е някакви чувства и т. н., не е ли по-логично да е потърсил контакт по-рано? Разпитайте го внимателно какво и с кого е правил досега. 4. Анализирайте собствените си чувства Защо неговата поява разклаща ежедневието ви? Самотна ли сте? Винаги сте го обичала? Не сте щастлива в настоящата си връзка? Имате ниско самочувствие и това, че той ви иска, ви кара да се чувствате по-добре? Двама души трябва да са заедно по правилните причини – чувства, пасват си, по-добре им е заедно отколкото отделно. Ако при вас не е така, по-добре не се връщайте назад. 5. Застраховайте се Помислете си в перспектива. Искате ли да сте с този човек и след 5 години? Искате ли семейство с него? Избистрете за себе си какви са вашите планове и желания в личен план за следващите няколко години поне и ги обсъдете с него преди да вземете решение. Така ще видите дали сте на една вълна и какво да очаквате от него. Сподели:", "date": "2018.07.28", "title": "Задайте си тези 5 въпроса, преди да дадете втори шанс на бившия"}
{"url": "http://pik.bg/%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BC%D1%83%D1%81%D0%BE%D0%BD%D0%BD%D0%B8%D1%82%D0%B5-%D0%B4%D1%8A%D0%B6%D0%B4%D0%BE%D0%B2%D0%B5-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%B8%D0%BD%D0%B4%D0%B8%D1%8F-%D1%81%D1%82%D0%B0%D0%BD%D0%B0%D1%85%D0%B0-49-news769075.html", "text": "Най-малко 49 души са загинали от четвъртък до днес в резултат на мусонните дъждове в Северна Индия, предаде Франс прес, като се позова на местните власти. Индийската метеорологична служба прогнозира още дъждове през следващите пет дни. Властите на щат Утар Прадеш съобщават, че някои от жертвите са се удавили при наводнения, а други са били затрупани при срутвания на къщи, ударени от ток или са загинали при пътни инциденти, дължащи се на дъждовете. Властите в щата, който има население от 220 милиона души, са в състояние на повишена тревога. Те призоваха всички изложени на риск сгради, много от които вече са повредени от дъждовете, да бъдат евакуирани. Срутването на сгради е често явление в Индия, особено по време на сезона на мусоните, продължаващ от юни до септември, отбелязва АФП. Водите на река Ямуна, която пресича столицата Делхи, надхвърлиха вчера с един метър опасната граница от 204 м, което принуди властите да обявят тревога. Очаква се равнището на водата да продължи да се покачва, съобщават местните власти. Проливните дъждове засегнаха и популярния сред туристите щат Раджастан. Вчера в района на град Бхаратпур за 24 часа вчера паднаха 11 см дъжд. Сподели:", "date": "2018.07.28", "title": "Жертвите на мусонните дъждове в Северна Индия станаха 49"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81-%D1%84%D0%B8%D0%BD%D0%B0%D0%BB%D0%B8%D1%81%D1%82-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-%D0%B2%D0%B5%D0%BB%D0%B8%D0%BA%D0%BE%D0%BB%D0%B5%D0%BF%D0%B5%D0%BD-%D0%B0%D0%B4%D1%80%D0%B8%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2-news769111.html", "text": "Адриан Андреев се класира за финала на Европейското първенство по тенис за юноши и девойки до 18 години в Клостерс (Швейцария). Поставеният под номер 1 българин се наложи над 13-ия в схемата Валентин Ройе от Франция със 7:5, 6:2. В първия сет българинът отстъпваше с 1:5, но направи серия от шест поредни гейма и стигна до обрат - 7:5. Във втората част след 2:2 Андреев взе четири поредни гейма и затвори мача. В спора за титлата българският тенисист, който до момента има пет поредни победи без загубен сет, ще играе утре срещу Йонас Форейтек от Чехия, акцентира \"Новспорт\". Сподели:", "date": "2018.07.28", "title": "БРАВО! България с финалист на Европейското първенство! Великолепен Адриан Андреев"}
{"url": "http://pik.bg/%D1%85%D0%B0%D0%B9%D0%B4%D1%83%D1%88%D0%BA%D0%B0-%D0%B2%D0%B5%D1%87%D0%B5%D1%80-%D1%89%D0%B5-%D1%80%D0%B0%D0%B4%D0%B2%D0%B0-%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B3%D1%8E%D0%B5%D1%88%D0%B5%D0%B2%D0%BE-news768968.html", "text": "Традиционна „Хайдушка вечер” ще се проведе в пограничното село Гюешево. Това каза кметът на населеното място Татяна Георгиева, цитирана от Фокус. Тази година „Хайдушката вечер” ще се проведе от 19.00 часа в центъра на селото. „В миналото хората са пресъздавали идването на Румена войвода с четата на дядо Ильо войвода, но сега ние се ограничаваме до рецитали и песни, посветени на войводата. Ще бъде организирана и родова среща, при нас ще дойдат потомци на Румена войвода, живеещи в различни краища на България”, обясни Георгиева. Утре от 13.00 часа ще се проведе и традиционният събор. Сподели:", "date": "2018.07.28", "title": "Хайдушка вечер ще радва жителите на Гюешево"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D1%81%D0%B2%D0%B8%D1%80%D0%B5%D0%BF-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81-%D0%BA%D1%83%D1%87%D0%B5%D1%82%D0%BE-%D0%BD%D0%B0-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D1%81%D1%8A%D1%81-%D0%B7%D0%BB%D0%B0%D1%82%D0%BD%D0%BE%D1%82%D0%BE-%D0%B4%D1%83%D0%BF%D0%B5-%D0%BF%D0%B0%D0%BB%D0%B5%D1%82%D0%BE-%D0%BD%D0%B0-%D0%B2%D0%B0%D0%BB%D1%8F-%D0%B1%D0%B5%D1%80%D0%B5-%D0%B4-news769051.html", "text": "Певицата от \"Пайнер\" Валя не можа да се израдва докрай на новия си клип \"Искам да ме искаш\". Брюнетката, за която преди дни се разбра, че е разкрасила задните си части чрез инжектиране на златни нишки, бди над домашния си любимец Арчи. 5-годишното чихуахуа е преживяло животоспасяваща операция при пловдивския ветеринар д-р Васил Капашиков, след като е било сръфано от улични кучета. \"Случи се преди няколко дни. По време на инцидента си говорех с моя фен от Съединение - Пешо. Благодарна съм му, че спаси Арчи от захапалите го кучета, а също и на д-р Капашиков за операцията. Арчи не може да ходи в момента, правим му рехабилитация с ток всеки ден и се молим на чудо\", разкри Валя за \"Жълтите новини\". Пред ПИК TV сексапилната фолк дива споделя и подробности за уникалната интервенция, при която специалист от чужбина разкраси дупето й. Валя е първата жена в страната със златни нишки в задните части. \"За мен пластичните операции са демоде. Вече има по-нови методи за разкрасяване. В България този метод все още не се прилага. Ще излъжа, ако кажа, че не беше болезнено. Два месеца не можех да сядам спокойно. Но за мен беше важно, че има хубав ефект\", доволна е певицата. Сподели:", "date": "2018.07.28", "title": "САМО В ПИК TV! Свиреп инцидент с кучето на певицата със \"златното\" дупе! Палето на Валя бере душа с пречупен гръбнак - само в \"Жълтите новини\""}
{"url": "http://pik.bg/4-%D0%BD%D0%B0%D1%87%D0%B8%D0%BD%D0%B0-%D0%B4%D0%B0-%D1%81%D0%B5-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%B8%D1%82%D0%B5-%D1%81%D0%BB%D0%B5%D0%B4-%D0%B8%D0%B7%D0%BD%D0%B5%D0%B2%D1%8F%D1%80%D0%B0-news769048.html", "text": "Много е трудно да продължите напред, след като са ви изневерили и са ви предали. Не трябва обаче да се обвинявате постоянно и да мислите, че никой никога повече няма да спечели доверието ви, пише тийнпроблем.нет. Ето и няколко съвета, които да следвате, за да преживеете по-бързо травмата. Приемете, че вината не е ваша Не можете да контролирате действията на другите. Може да се опитате да им влияяте, да им давате съвети, но не вие взимате крайните решения за техните постъпки. Не е необходимо да се чувствате отговорни за нещо, за което нямате вина. Дори връзката ви да не е била перфектна, половинката е трябвало да ви каже, че не е щастлива и предпочита да се разделите, а не да ви лъже и предава. Липсата на комуникация може да е вина и на двамата, но решението за изневяра не е било ваше. Запознайте се с детайлите, за да разберете по-добре Колкото и да е болезнено, в този момент е най-хубаво да разберете цялата истина. Ако партньорът наистина съжалява и искате да се опитате да възстановите връзката си, разберете защо са ви изневерили, какво им е липсвало, кое им е харесвало у другия човек. Всички правим грешки, затова е важно да се запознаете добре с цялостната ситуация и да разберете какво точно се е случило, за да се стигне до това. Ако мислите, че повече никога няма да можете да вярвате на човека до вас, е по-добре да се разделите. И ще сте в правото си. Но не мислете, че повече никога няма да има хора, на които да се доверите. Изразете емоциите си Ако са ви наранили, може да чувствате едновременно много неща - болка, гняв, разочарование, апатичност, липса на увереност и т.н. Не се срамувайте от това, че сте чувствителни и че страдате. Това показва, че сте били искрени и сте имали силни чувства към партньора си. Плачете, за да ви олекне. Говорете с приятели и роднини за ситуацията. Опитайте се да простите Както знаете, забравянето и прошката са различни неща. Навярно никога няма да забравите, ако някой, когото много сте обичали, ви е изневерил. Но това не означава, че след време няма да можете да му простите. Ако му простите и приемете случилото се, постепенно болката ще намалява, а и вероятно ще се ядосвате все по-малко. Да простите, не означава да сте отново заедно. А просто да не таите много време лоши чувства в себе си, които вредят повече на вас, отколкото на всеки друг. Естествено, няма да можете бързо да се примирите със ситуацията и да простите, но вярвайте, че сте достатъчно силни да се справите с това. Сподели:", "date": "2018.07.28", "title": "4 начина да се възстановите след изневяра"}
{"url": "http://pik.bg/%D0%BF%D0%BE%D1%82%D0%BE%D0%BF-%D0%BD%D0%B0%D0%B4-%D1%81%D0%BE%D1%84%D0%B8%D1%8F-%D1%81%D0%B8%D0%BB%D0%B5%D0%BD-%D0%B2%D1%8F%D1%82%D1%8A%D1%80-%D0%B8-%D0%BF%D0%BE%D1%80%D0%BE%D0%B5%D0%BD-%D0%B4%D1%8A%D0%B6%D0%B4-%D0%B7%D0%B0%D1%85%D0%BB%D1%83%D0%BF%D0%B8%D1%85%D0%B0-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news769131.html", "text": "Силен вятър и дъжд захлупиха столицата. Бурята се изви преди минути и обхвана центъра на София, но вече пълзи и към южните и западните райони, съобщават столичани. Вятърът е толкова силен, че завихря ледения дъжд. Поривите удрят от север и северозапад. Светкавици и гръмотевици прорязват небето. Улиците се превърнаха за минути в реки. Горещият летен ден с нищо не предвещаваше тази буря. Съботата бе топла и спокойна, без вятър и облаци. Прогнозата на синоптиците за утрешния ден не обещава целодневно слънце. В сутрешните часове то ще огрява за кратко, но следобед отново ще отстъпи пред облаците и летния дъжд. Сподели:", "date": "2018.07.28", "title": "ПОТОП НАД СОФИЯ! Силен вятър и пороен дъжд захлупиха столицата"}
{"url": "http://pik.bg/%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-%D0%BD%D0%B0-%D0%BE%D0%BB%D0%B4-%D1%82%D1%80%D0%B0%D1%84%D0%BE%D1%80%D0%B4-news769106.html", "text": "Вероятността - според водещи платформи за спортни предвиждания на Острова, за това Хари Кейн да премине от Тотнъм в Манчестър Юнайтед се промени драстично само за 24 часа. \"Очакваме Хари Кейн да отиде в Манчестър Юнайтед. Изглежда, че Юнайтед наистина може да привлече своята огромна трансферна цел и Кейн да се насочи към \"Олд Трафорд\", коментират от популярна компания в тази сфера, цитирани от \"Топспорт\". Шансовете за трансфер на голаджията в Юнайтед се оценяват на около 25 процента. При предвиждания преди дни, че възможността за преминаване това лято на Кейн при \"червените дяволи\" е към 4 %-та. Сподели:", "date": "2018.07.28", "title": "Грандиозен трансфер на \"Олд Трафорд\"?"}
{"url": "http://pik.bg/%D0%BA%D0%B0%D1%80%D0%B8-%D1%84%D0%B8%D1%88%D1%8A%D1%80-%D0%B5-%D0%B2-%D0%B0%D0%BA%D1%82%D1%8C%D0%BE%D1%80%D1%81%D0%BA%D0%B8%D1%8F-%D1%81%D1%8A%D1%81%D1%82%D0%B0%D0%B2-%D0%B8-%D0%B7%D0%B0-%D0%BD%D0%BE%D0%B2%D0%B0%D1%82%D0%B0-%D1%87%D0%B0%D1%81%D1%82-%D0%BD%D0%B0-%D0%BC%D0%B5%D0%B6%D0%B4%D1%83%D0%B7%D0%B2%D0%B5%D0%B7%D0%B4%D0%BD%D0%B8-%D0%B2%D0%BE%D0%B9%D0%BD%D0%B8-news768974.html", "text": "Кари Фишър е в актьорския състав и за най-новата част на поредицата \"Междузвездни войни\". Това стана ясно, след като компанията \"Дисни\" обявиха списъка си с актьори, които ще бъдат включени във филма, съобщи „Си Ен Ен“, цитирани от Нова телевизия. Режисьорът на предстоящия филм Джей Джей Абрамс съобщи, че ще използва стари неизползвани кадри от „Междузвездни войни: Епизод VII - Силата се пробужда” в които ще видим Фишър в нейната вечна роля на принцеса Лея. „Искрено обичаме Кари Фишър. Намирането на задоволителен финал на сагата Скайуокър без нея, ни се изплъзва – кометнтира Абрамс. - Ние никога няма да изберем друг за тази роля, както и няма да използваме компютърно програмиран герой”. Режисьорът допълни, че благодарение на „подкрепата и благословията” на дъщерята на Фишър – Били Лоурд са успели да намерят начин „да почетем наследството и ролята на Лея в „Епизод IX” използвайки неизлъчвани кадри, които заснехме заедно за „Епизод VII”. Фишър почина през 2016 г. след инфаркт по време на полет между Лондон и Лос Анджелис. От \"Дисни\" са категорични, че „нямат планове дигитално да пресъздават играта на Фишър”. От компанията съобщиха още, че в новия филм ще видим и Били Ди Уилямс, който ще влезе отново в ролята си на Ландо Калрисиан, а Марк Хамил ще се завърне като Люк Скайуокър. При аутопсията след смъртта на Фишър бяха открити кокаин, хероин и екстази. Следователите обаче не можаха да определят какво влияние са имали тези наркотици за смъртта й. Актрисата ги е приела три дни преди самолетния полет на 23 декември 2016 година, когато се почувства зле. Впоследствие беше обявено, че Фишър е умряла от сънна апнея и комбинация от други фактори. Сподели:", "date": "2018.07.28", "title": "Кари Фишър е в актьорския състав и за новата част на \"Междузвездни войни\""}
