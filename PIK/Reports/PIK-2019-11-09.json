{"url": "https://pik.bg/%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D1%81%D0%B5%D0%BB%D0%BE-%D0%B4%D0%B6%D0%B5%D1%80%D0%BC%D0%B0%D0%BD-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0%D1%80%D0%B0%D0%B4%D0%B8-%D0%B2%D0%BE%D0%B4%D0%B5%D0%BD-%D1%80%D0%B5%D0%B6%D0%B8%D0%BC-news883146.html", "text": "Жителите на едно от най-големите села в Кюстендилско - Джерман, заплашват с протести заради въведения от 1 август режим на питейната вода, който не само, че не е отменен, а и става по-непоносим, казаха местните хора, цитирани от БНР. Искането им е ВиК-Дупница да открие и отстрани скрити течове по довеждащия водопровод и да се сондира за нов водоизточник. За две трети от селото вода се подава по ВиК мрежата на Дупница и в тези квартали проблемът не е толкова сериозен. За останалата част на селото обаче водата не достига. Домакинствата не могат да пускат перални и бойлери да се къпят, носят вода на ръка. „Довеждащият водопровод, който е изграждан 60-те години на миналия век, някъде има проблем в горната част на селото и не може да издържа на налягане. От 1 август има заповед за режим. Оправданията за него бяха, че поливанетонамалява дебита. Но сега мина октомври, а положението е същото“, коментира Ангел Цветков - избран за трети пореден мандат за кмет на Джерман. „Казвам му на директора на ВиК, че сняг да завали пак ще е същото. Не искат да търсят скритата авария“, добави той. Кметът Ангел Цветков посочи, че ситуацията е „нетърпима и създава голямо недоволство сред жителите на селото”. „Предупредили сме ВиК да очакват нещо като протести“, категоричен бе той. Сподели:", "date": "2019.11.09", "title": "Жители на село Джерман излизат на протест заради воден режим"}
{"url": "https://pik.bg/%D1%85%D0%B2%D0%B0%D0%BD%D0%B0%D1%85%D0%B0-%D1%80%D0%BE%D0%BA%D0%B0%D0%B4%D0%B6%D0%B8%D1%8F%D1%82%D0%B0-%D0%BF%D0%B8%D1%82-%D0%B4%D0%BE%D1%85%D1%8A%D1%80%D1%82%D0%B8-%D0%B4%D0%B0-%D0%BA%D1%83%D0%BF%D1%83%D0%B2%D0%B0-%D0%B4%D1%80%D0%BE%D0%B3%D0%B0-%D0%BF%D0%B8%D1%8F%D0%BD-news883082.html", "text": "Бившият фронтмен на Libertines се опита да се отърве от ареста, след като в ранните часове в петък беше хванат, носейки два пакета кокаин, единият от които той частично бе консумирал, каза източникът. 40-годишният Дохърти, който бил пиян, се опитал да се отърве от наркотиците, преди да бъде арестувана в Девети район, който включва района около Пигал, известен с оживения си нощен живот. Лошото момче на британския рок, известно с това, че се е срещало със супермодел Кейт Мос, както и заради музиката му, многократно е влизал в заглавията на медиите заради престъпления, свързани с наркотици. През 2012 г. той беше изхвърлен от луксозна клиника за рехабилитация в Тайланд, след твърдения, че е повлиял лошо на други па Британският рокаджия Пит Дохърти беше арестуван и оставен в ареста в Париж в петък, след като беше хванат да купува кокаин, каза източник на френската полиция за АФП. Сподели:", "date": "2019.11.09", "title": "Хванаха рокаджията Пит Дохърти да купува дрога пиян"}
{"url": "https://pik.bg/%D1%80%D0%B0%D0%B1%D0%BE%D1%82%D0%BD%D0%B0-%D1%80%D1%8A%D0%BA%D0%B0-%D0%BD%D0%B0-%D1%82%D1%80%D1%83%D0%B4%D0%BE%D0%B2%D0%B8%D1%8F-%D0%BF%D0%B0%D0%B7%D0%B0%D1%80-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81%D0%B5-%D1%82%D1%8A%D1%80%D1%81%D1%8F%D1%82-news883169.html", "text": "Десетки служители от сферата на здравеопазването, образованието и услугите се търсят на трудовият пазар във Варна. Това съобщи Moreto.net, като се позовава на данни от пресцентъра на Бюро по труда във Варна. Свободни места за медицински сестри, санитари и учители са сред незаетите свободни места. Все още се търсят 10 корабни електротехници, а също над 40 касиера и още толкова продавач-консултанти. Има обявено и свободно място за метереолог и програмист, продължава предлагането на свободни работни места за шивачи, готвачи и работници в кухня. Сподели:", "date": "2019.11.09", "title": "Работна ръка: На трудовия пазар във Варна се търсят..."}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%BF%D0%B5%D1%87%D0%B5-%D1%81%D0%B5-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89-%D1%82%D1%80%D0%B0%D0%BD%D1%81%D1%84%D0%B5%D1%80-%D0%BD%D0%B0-%D0%BB%D1%83%D0%B8%D1%81-%D1%81%D1%83%D0%B0%D1%80%D0%B5%D1%81-news883113.html", "text": "Централният нападател на Барселона - Луис Суарес, може да продължи кариерата си в Мейджър Лийг Сокър, съобщи \"И Ес Пи Ен\". Визира се, че от Барса обмислят да се разделят със Суарес през следващото лято. Интерес към Луис пък проявява клубът на Дейвид Бекъм Интер Маями. 32-годишният уругвайски национал Суарес е сред топ футболистите в световен мащаб, но вече започва да изпитва проблеми с контузии. Договорът на Луис с Барселона е близо до изтичането си и се твърди, че от клуба дори може да освободят без трансферна сума Суарес през лятото или да се стигне до трансфер, който не е с най-грандиозни финансови измерения за стандартите на Барса. Сподели:", "date": "2019.11.09", "title": "ФУТБОЛНА БОМБА: Пече се изненадващ трансфер на Луис Суарес..."}
{"url": "https://pik.bg/%D1%81%D0%B0%D0%BC%D0%BE-%D0%B7%D0%B0-%D1%80%D0%B0%D0%B7%D0%BA%D1%80%D0%B5%D0%BF%D0%BE%D1%81%D1%82%D0%B5%D0%BD%D0%B8-%D0%B4%D0%B0%D0%BC%D0%B8-5-%D0%BF%D1%80%D0%B5%D0%B4%D0%B8%D0%BC%D1%81%D1%82%D0%B2%D0%B0-%D0%B4%D0%B0-%D0%B1%D1%8A%D0%B4%D0%B5%D1%88-%D0%BE%D1%82%D0%B3%D0%BE%D1%80%D0%B5-news883157.html", "text": "Позицията, която заемаш, играе важна роля не само в живота ти, но и в леглото. Доказано е, че оргазмът на жената е гарантиран, когато тя е отгоре. Време е да му покажеш кой е шефът, а ако все още се чувстваш несигурна, ето ти няколко причини, които да те накарат да размислиш. Основното предимство се дава от натиска, който тялото ти упражнява върху това на твоя партньор. По този начин проникването става по-лесно, съответно и възбудата по-голяма. Коленете тук играят основна роля. Ако предпочиташ плавните движения, то трябва да ги съединиш. Ако харесваш по-силните движения, трябва да ги разделиш. №2: Контролът е в твоите ръце Това е позата на женската сила. Ти избираш темпото, движението и колко далеч искаш да стигнеш. За да постигнеш ритъм, който ще те отведе до седмото небе, си представи, че караш кола. Започваш бавно, след това ускоряваш и пак забавяш, за да направиш изживяването върховно, пише cosmopolitan.bg Ръцете ти са напълно свободни и можеш да ги използваш както пожелаеш. Погали го и не забравяй за зърната му, които са важен ерогенен център. Няма нищо по-възбуждащо от това да гледаш партньора си, докато стене от удоволствие. Чудиш се защо? Имате куп опции и всички те си заслужават. Може да го направите на крак, като коленете ви се опират на леглото. Ако обичате екстремните изживявания, може да опитате на стол, на земята или на стълби. №1: Възбудата е още по-голяма №3: Всичко е на една ръка разстояние №4: Имате визуален контакт №5: Няма шанс да ти стане скучно Сподели:", "date": "2019.11.09", "title": "САМО ЗА РАЗКРЕПОСТЕНИ ДАМИ: 5 предимства да бъдеш отгоре"}
{"url": "https://pik.bg/%D1%82%D0%B5%D0%BD%D0%B4%D0%B5%D0%BD%D1%86%D0%B8%D1%8F-%D0%B1%D0%BE%D0%B3%D0%B0%D1%82%D0%B0%D1%88%D0%B8%D1%82%D0%B5-%D0%B2%D1%81%D0%B5-%D0%BF%D0%BE-%D1%80%D1%8F%D0%B4%D0%BA%D0%BE-%D1%81%D0%B8-%D0%BA%D1%83%D0%BF%D1%83%D0%B2%D0%B0%D1%82-%D1%8F%D1%85%D1%82%D0%B8-news883164.html", "text": "Най-богатите хора в света все по-рядко си купуват яхти заради нестабилността на икономиката. За тази тенденция съобщава „Блумбърг”, цитирани от БГНЕС и „Дарик”. Изданието твърди, че търсенето на тази луксозна стока е намаляло със 7% в сравнение с миналата година. Производителите на яхти „Heesen Yachts” са продали през 2018 г. 199 яхти „Conboy”, а от началото на 2019 г. – само 102. Върху спада на интереса към яхтите са оказали влияние съобщенията за търговската сделка между САЩ и Китай, Брекзит и други новини. Експерти прогнозират, че ситуацията ще се задълбочи през 2020 г. заради президентските избори в САЩ. Сподели:", "date": "2019.11.09", "title": "Тенденция: Богаташите все по-рядко си купуват яхти"}
{"url": "https://pik.bg/%D0%BC%D0%B5%D0%B6%D0%B4%D1%83-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%BD%D0%BE%D1%80%D0%B2%D0%B5%D0%B3%D0%B8%D1%8F-%D1%80%D0%B0%D0%B7%D0%B4%D0%B5%D0%BB%D0%B5%D0%BD%D0%B8-%D1%80%D0%BE%D0%B4%D0%B8%D1%82%D0%B5%D0%BB%D0%B8-%D0%B2-%D1%81%D1%8A%D0%B4%D0%B5%D0%B1%D0%BD%D0%B0-%D0%B1%D0%B8%D1%82%D0%BA%D0%B0-%D0%BA%D1%8A%D0%B4%D0%B5-%D0%B4%D0%B0-%D0%B6%D0%B8%D0%B2%D0%B5%D1%8F%D1%82-%D0%B4%D0%B5%D1%86%D0%B0%D1%82%D0%B0-%D0%B8%D0%BC-news883104.html", "text": "След 12-годишен съвместен живот с норвежката Моника Хегхолмен, Чавдар Георгиев се разделя с нея, а майката попада в затвора. Въпросът сега е къде ще останат децата – в България или в Норвегия. \"Аз станах човек под обсада в собствената си страна – коментира ситуацията Чавдар Георгиев. - Тероризиран психически, преследван като едно диво животно. Аз и моите деца стояхме вкъщи и се криехме при всяко чукане на вратата”. По думите му натискът от страна на Норвегия срещу него е започнал с издаването на Европейска заповед за издирване и арест в шенгенската информационна система. „Обвинението бе, че съм отвлякъл децата. В собствената си държава получих Европейска заповед за арест”, не крие разочарованието си Георгиев. Той допълни, че прокурорът по делото е заел изцяло страната на майката. „Той каза, че причина децата да трябва да се върнат в Норвегия е, че социалната система там е много по-хубава от българската – разказа Чавдар Георгиев. -  Това е обида към България и към целия ми труд да покажа, че страната ни може да предостави на европейско ниво услуги на децата, стига родителите да искат. Майката е основният извършител на едни много сериозни неща, които са станали две години, след като се разделихме”. По думите на бащата децата се чувстват добре в България и той полага всички необходими грижи за тях. Това потвърди и Георги Кадиев, който се е заел със задачата да помага на Чавдар Георгиев в битката срещу норвежката система Майката Моника Хегхолмен заяви, че случаят е по Хагската конвенция и за да се вземе решение кой ще упражнява родителските права, децата трябва да се върнат в Норвегия. „Ако Чавдар е в Норвегия, той също ще може да се грижи за тях – добави Моника. -  Имам две дъщери – на 19 и 24 г., които могат да се грижат за децата. Имам и родители, които могат да го правят”. Тя не вярва, че ще се стигне до там децата да попаднат в приемни семейства. „Изобщо не съм мислела за това – коментира Хегхолмен. -  Аз вече имам дете в приемно семейство и тя има страхотна къща със страхотни родители. Не бих искала да кажа, че ако децата отидат в приемно семейство, това ще е най-лошото нещо за тях”. Сподели:", "date": "2019.11.09", "title": "Между България и Норвегия: Разделени родители в съдебна битка къде да живеят децата им"}
{"url": "https://pik.bg/%D1%83%D0%BA%D1%80%D0%B0%D0%B9%D0%BD%D0%B0-%D0%B8-%D0%BF%D1%80%D0%BE%D1%80%D1%83%D1%81%D0%BA%D0%B8%D1%82%D0%B5-%D1%81%D0%B5%D0%BF%D0%B0%D1%80%D0%B0%D1%82%D0%B8%D1%81%D1%82%D0%B8-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D0%B8%D0%B7%D1%82%D0%B5%D0%B3%D0%BB%D1%8F%D0%BD%D0%B5-%D0%BD%D0%B0-%D0%B2%D0%BE%D0%B9%D1%81%D0%BA%D0%B8-%D0%B2-%D0%B4%D0%BE%D0%BD%D0%B1%D0%B0%D1%81-news883162.html", "text": "Украйна и проруските сепаратисти започнаха да изтеглят войските си от ключов сектор по фронтовата линия в източната част на страната.  Това обявиха от украинската армия, цитирани от „Франс Прес” и БТА, предава БНР. „Започна раздалечаването на войските в сектора между селата Петривске и Бохданивка в Донецкия регион”, заяви пред журналисти Богдан Бондар, високопоставен представител на украинската армия. Раздалечаването на силите на фронтовата линия в Донбас е предварително условие за среща на върха на „Нормандската четворка“ (б.р. Русия, Германия, Франция и Украйна), на която се планира обсъждането на по-нататъшните стъпки за уреждането на конфликта в района. Сподели:", "date": "2019.11.09", "title": "Украйна и проруските сепаратисти започнаха изтегляне на войски в Донбас"}
{"url": "https://pik.bg/%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%BE%D1%82-%E2%80%9E%D0%B5%D0%BB-%D0%BF%D0%B0%D0%B8%D1%81%E2%80%9D-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BC%D0%B0%D1%84%D0%B8%D1%8F-%D0%B5-%D1%81%D1%80%D0%B5%D0%B4-%D0%BD%D0%B0%D0%B9-%D0%BC%D0%BE%D1%89%D0%BD%D0%B8%D1%82%D0%B5-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-news883124.html", "text": "Журналистът от „Ел Паис” Начо Каретеро бе в България за представянето на книгата си „Бял прах“, която излезе в превод на български. Става дума за разследване на наркотрафика в испанската област Галисия, където е роден Каретеро. В книгата има редица скандални разкрития, като например, че всички партии са получавали пари от наркотрафика. Когато порасна, искам да стана контрабандист като татко, казва в телевизионен репортаж едно дете от северната испанска област Галисия. Това е една от многобройните знакови истории в книгата „Бял прах“ на Начо Каретеро. „Като галисиец израснах в тази реалност - на контрабандата и наркотрафика като нещо нормално – разказа пред БНР Начо Каретеро. - И когато си заобиколен от нещо такова, даже да е изключително, за теб е обикновено, не ти прави впечатление. И чак когато отидох в Мадрид, си дадох сметка, че това в Галисия не беше нормално и реших да разкажа тази история“. По книгата е създаден и сериал, но Начо Каретеро предупреждава, че е различен жанр, който не се придържа единствено към фактите от книгата. А в нея не липсва и българска следа -  от участието на български музиканти в празненствата на контрабандистите, през българския кораб „Свети Николай”, който при залавянето му през 2012 година от испанските власти превозвал единствено кокаин. В „Бял прах“ е спомената и българската мафия. „Когато кокаинът от Колумбия влиза в Испания, често през канали в Галисия, различните мафии купуват продукта и го разпространяват в Европа – отбелязва журналистът. - И една от тези мафии, от най-мощните, е българската. Непрекъснато излизат новини за връзките по дистрибуцията на наркотика в Европа.  Но не е само това. Българската мафия например, има голям дял в Мадрид в контрола на сигурността в дискотеките, занимава се с уреждане на сметки, с продажба на наркотици, изобщо, познават я и се страхуват от нея. И разбира се, трябваше да я спомена в книгата, защото е част от цялата верига. Като цяло наркотрафикът е една голяма международна мрежа, от която са част тези мафии - галисийската, българската, колумбийската и противодействието е много трудно“. 80 процента от кокаина в Европа през 80-те години навлиза през бреговете на Галисия. А освен това местното правителство години наред отрича съществуването на организиран наркотрафик. Освен това в областта не е имало нито една партия, която да не е финасирана от наркотрафикантите. Нито една, се твърди още в книгата. „Близостта между наркотрафикантите и политиците идва от епоха, в която обществото не гледа на контрабандистите с лоши очи. Те имат голямо влияние, власт, помагат на съседите, създават работни места.  В онази епоха политиците получават допълнителни дивиденти от това, че са близо до тях -  гласове на избори, пари за кампаниите. После, обаче,  се прави големият скок и вместо цигари започват нелегално да се внасят наркотици. Известно време големите босове продължават да са близо до политиката, даже самите са политици. Само че после образът им в обществото се променя, особено  когато се вижда ужасяващият ефект от наркотиците, най-вече върху младите хора. Политиците си дават сметка, че трябва да стоят далеч наркобосовете“, коментира Каретеро. В годините, когато не се крият връзките между трафиканти и политици, тази близост не се харесва на обещаващ младеж, начело на депутатите от Понтеведра. Основателят на Народния алианс, днешната Народна партия, Мануел Фрага, му дава съвет. Замини за Мадрид, научи галисийски, ожени се и създай деца. Някогашният бунтар е вече бившият премиер на Испания Мариано Рахой. Недоволството му било изпреварило времето си. Но по-късно последвали неговата линия. „Понастоящем политиците се държат настрана от наркотрафика – разяснява журналистът. - Не като преди, когато бяха много близки с босовете и получаваха пари. Но това не означава, че наркотрафикът е загубил влиянието си в Галисия. Много от трафикантите са легални бизнесмени -  богати и авторитетни търговци и индустриалци“. Свърши се с разточителството на босовете - така агент от Националната полиция обобщава ефектите от мащабната операция Некора през 90-те години водена, от известния съдия Балтасар Гарсон. Съдебните решения от 94 г. оставят на свобода всички големи босове, но представляват за тях ясно предупреждение, че врагът има зъби, т.е че държавата ги е забелязала. Битките обаче тепърва започват . Лавината от кокаин не спира - пише пресата през 2001. Каква е ролята на корупцията в наркотрафика и възможни ли е той изобщо да бъде спрян. „В една държава без корупция би било много по-трудно за престъпниците и наркотрафикантите. Испания не е изключение. Там има корупция в полицията, което облекчава работата на наркотрафикантите. И все пак смятам, че наркотрафикът е дейност, която много трудно може да бъде спряна.  Говорим за  изключително рентабилен продукт, може би на първо място в света.  Кокаинът, който се получава от растение, се продава по-скъпо от петрола и златото. Освен това има търсене. Така че е много трудно да се спре този непрекъснат процес, ако хората продължават да търсят и да употребяват кокаин. Засега войната срещу наркотрафика не дава резултати. Има повече кокаин от когато и да било, и не виждам как може да бъде спрян, даже ако нямаше корупция“, казва авторът на „Бял прах“. Като представител на регион със свой език Начо Каретеро коментира напрежението в Каталуния. От няколко седмици там има демонстрации заради присъдите на сепаратистките лидери, осъдени заради опита за отделяне на областта преди две години: „Важно е да се подчертае, че привържениците на независимостта на Каталуния в момента са около 45- 50 процента. И това не е цялата Каталуния. Защото много пъти отвън изглежда, че цяла Каталуния се опитва да се отдели от Испания, а не е така. Става дума за част от хората. Процент, който в момента е шумно защитава правата си и това създаде голям проблем, особено след като бяха осъдени сепаратистките лидери. Трябва да каже, че те са в затвора не заради идеите си, а защото свикаха референдум за независимост, забранен от закона. Така че има  политически проблем за решаване, който без съмнение е сериозен, но не колкото някои искат да изглежда“. Сподели:", "date": "2019.11.09", "title": "Журналист от „Ел Паис”: Българската мафия е сред най-мощните в Испания"}
{"url": "https://pik.bg/%D0%BD%D0%B0%D0%B4-60-%D0%B7%D0%B4%D1%80%D0%B0%D0%B2%D0%BD%D0%B8-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D1%8F-%D1%81%D0%B0-%D0%B1%D0%B8%D0%BB%D0%B8-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%B0%D0%BD%D0%B8-%D0%B2-%D0%B8%D0%B4%D0%BB%D0%B8%D0%B1-news883075.html", "text": "Над 60 здравни заведения са били бомбардирани в сирийската провинция Идлиб през последните шест месеца, съобщава „Ройтерс”, цитирана от БНР. Според говорителя на ООН по правата на човека Рупърт Колвил обстрелът по тях е бил извършен умишлено от свързани със сирийското правителство сили. По-късно Колвил допълни пред агенцията, че няма как да става дума за инциденти. Ако се докаже, че те са били извършени целенасочено, това биха били военни престъпления, категоричен бе той. Северозападната провинция Идлиб е мишена на подкрепено от Русия настъпление на правителствените сили, които искат да превземат последния голям бунтовнически бастион в страната. Сподели:", "date": "2019.11.09", "title": "Над 60 здравни заведения са били бомбардирани в Идлиб"}
{"url": "https://pik.bg/%D1%81%D1%82%D1%80%D0%B0%D0%BD%D0%B8-%D0%BE%D1%82-%D0%B5%D1%81-%D0%BD%D0%B0%D1%81%D1%82%D0%BE%D1%8F%D0%B2%D0%B0%D1%82-%D0%B7%D0%B0-%D1%81%D1%8A%D0%B2%D0%BC%D0%B5%D1%81%D1%82%D0%B5%D0%BD-%D0%BE%D1%80%D0%B3%D0%B0%D0%BD-%D0%B7%D0%B0-%D0%B1%D0%BE%D1%80%D0%B1%D0%B0-%D1%81-%D0%BF%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B0%D1%80%D0%B8-news883129.html", "text": "Най-големите държави в Европейския съюз настояват за създаване на нов орган, който да поеме от държавите надзора върху прането на пари във финансовите фирми, след поредица от скандали в банките в Общността, предава „Ройтерс”, цитирана от „Фокус”. В съвместно изявление Германия, Франция, Италия, Испания, Холандия и Латвия заявиха, че ЕС се нуждае от „централен надзирателен“ орган, за да се справи с потока на мръсни пари във финансовата система на Брюксел. Този ход идва, след като няколко европейски кредитори бяха закрити, заради пране на пари в Латвия, Малта и Кипър, докато банки от Прибалтика и Северна Европа бяха замесени в измамни транзакции на стойност милиарди евро руски мръсни пари през естонския клон на „Danske Bank“. Това се разглежда като най-лошия скандал с пране на пари на континента. Необходимостта от надзорен орган на ЕС се появи след многократни провали страните при засичането и противодействието на прането на пари, се казва в изявлението. „Когато са застрашени големи финансови интереси, съществува риск националните надзорни органи да бъдат пряко или косвено повлияни от контролирани институции или групи от интереси“, се казва в изявлението. Шестте страни заявиха, че новият надзорен орган може да бъде нова институция или да бъде подобрен съществуващия такъв, Европейския банков орган (ЕБО). Призивът за промяна идва само няколко месеца, след като блокът се съгласи да преразгледа мандата на ЕБО за предоставяне на нови правомощия за наблюдение и за справяне с прането на пари. Тази реформа, предложена от еврокомисаря по финансите Валдис Домбровскис, бивш премиер на Латвия, бързо се оказа недостатъчна за много наблюдатели. Този ход бележи голяма промяна в позицията на Германия. Докато Франция, Италия и Испания от месеци призовават за по-строги правила срещу прането на пари, Берлин се противопостави на по-амбициозните промени при последните реформи. Сподели:", "date": "2019.11.09", "title": "Страни от ЕС настояват за съвместен орган за борба с прането на пари"}
{"url": "https://pik.bg/%D0%B7%D0%B0-%E2%80%9E%D0%B3%D0%B8%D0%BD%D0%B5%D1%81%E2%80%9D-%D1%81%D1%8A%D0%BF%D1%80%D1%83%D0%B7%D0%B8-%D0%BE%D1%82-%D1%82%D0%B5%D0%BA%D1%81%D0%B0%D1%81-%D1%81%D0%B0-%D0%BD%D0%B0%D0%B9-%D1%81%D1%82%D0%B0%D1%80%D0%B0%D1%82%D0%B0-%D0%B4%D0%B2%D0%BE%D0%B9%D0%BA%D0%B0-%D0%B2-%D1%81%D0%B2%D0%B5%D1%82%D0%B0-news883115.html", "text": "Съпрузи от Тексас станаха най-старата брачна двойка в света, измерено според общата им възраст, съобщиха от рекордите на „Гинес“, цитирани от световните агенции и БТВ. Джон Хендерсън е на 106 години, а съпругата му Шарлот на 105. Общата им възраст от 211 години ги постави на върха в класацията, а на 15 декември двамата ще отпразнуват 80 години брак. Джон и Шарлот се запознали по време на лекции в университета в Тексас през 1934 г. Шарлот се обучавала да стане учител, а Джон играел във футболния отбор на университета. Женят се през 1939 г. по време на Голямата депресия, когато имали само 7 долара за хотелска стая за медения им месец. Джон има и друг рекорд – той е най-старият жив бивш играч на местния футболен отбор. Той има традиция всяка година да ходи на поне един мач. Съпрузите са здрави, като Джон продължава да тренира всеки ден. Преди 10 години се преместили да живеят в дом за възрастни хора в Тексас. А на въпроса каква е тайната на дългия живот и успешния брак, Джон отговаря: „Да живееш живота си умерено и да бъдеш сърдечен с партньора си”. Сподели:", "date": "2019.11.09", "title": "За „Гинес”: Съпрузи от Тексас са най-старата двойка в света"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%BC%D0%BE%D0%B4%D0%BD%D0%B0-%D0%B4%D0%B8%D0%B7%D0%B0%D0%B9%D0%BD%D0%B5%D1%80%D0%BA%D0%B0-%D1%81%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B0-%D0%B2-%D1%85%D0%B8%D1%82-%D0%B2-%D0%B0%D1%84%D1%80%D0%B8%D0%BA%D0%B0-news883119.html", "text": "С уменията си по шев и кройка българка стигна чак до Африка. Боряна Вътова е носителка на няколко награди за мода и е с над 20 ревюта зад гърба си. С упоритост и страст от шевната машина на баба си тя стига до директорския стол на отдел модел дизайн в Африка, разказва БТВ. Пътят й минава през знанията в Нов български университет и опита в американското ателие на дизайнерката, която облича Опра Уинфри, „Ролинг Стоунс” и семейство Кенеди. „Покани ме в нейното ателие, за да види дали мога да работя и как се справям – разказва Вътова. - Даде ми задачи, направих ги. След това ме нае на работа. Там се срещнах лично с Атол Кенеди и това беше много интересно за мен. На Вики Кенеди съм поправяла някакви неща. Научих се как да правя фитинг  - дрехата да приляга максимално на човешката фигура”. За да замине за Америка, Боряна прекъсва обучението си в България, но работата за семейство Кенеди й връща желанието да покорява модни върхове. Затова тя се връща в страната ни и подава портфолиото си в международен конкурс за млади таланти. „Там беше много голяма конкуренция. Топ 10 университети бяха на самия полуфинал. Конкуренцията беше по мое време тогава 14 320 души. От тези 14 000 бяха избрани само 20. От тези 20 вече 1. Аз се класираха в полуфинала”, разказа дизайнерката. След това работата й е забелязана от престижния моден институт „Академия дел Лусо”, които я канят да стане част от екипа на африканския им филиал като преподавател. „Нигерийците и африканците са много топли, много по-различни хора. Преподавах мода на студенти между 20 и 50-годишна възраст. Изключително интересен народ, много позитивен, много надъхан. Много голяма разлика с нас европейците, малко ми беше трудно да общувам с тях в началото - призна Боряна. - В началото не приемаха европейската мода, струваше им се много скучна и ние трябваше да направи някакъв микс и мисля, че доста добре се получи”. Само за няколко години Боряна създава две самостоятелни колекции и показва дизайните си в над 20 ревюта по целия свят. През месец май печели и голямата награда на международен конкурс за млади таланти ИДЕА МОДА, организиран от Нов български университет и Balkan Fashion Week. Боряна е първата отличена с престижната награда, а съвсем скоро престои и второто издание на конкурса. В момента Боряна Вътова стартира свой бранд. Насочила се е към дизайн на дрехи за мъже. Моделите й се отличават с минималистичен почерк, комбинация на трудно съчетаеми платове и съчетание от симетрия и асиметрия. Работи в изчистени гами и основни цветове като бяло, черно, сиво и тъмно синьо. „Най-смелата ми мечта, свързана с модата, е да оставя нещо в света, някаква следа, да предам нещо нататък – да предам някакви знания. Това, което направих в Нигерия, но да остане след мен, което е наистина забележително”, казва Боряна Вътова. След Нигерия новото предизвикателство за Боряна е Англия, където тя ще живее в бъдеще и ще създава новите си колекции. Сподели:", "date": "2019.11.09", "title": "Българска модна дизайнерка се превърна в хит в Африка"}
{"url": "https://pik.bg/%D0%BF%D0%BE%D0%BB%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%BD%D0%B8%D1%87%D0%B0%D1%80%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%81%D1%82-%D0%BF%D0%BE-%D0%B8%D1%81%D0%BA%D0%B0%D0%BD%D0%B5-%D0%BD%D0%B0-%D1%80%D1%83%D1%81%D0%B8%D1%8F-news883208.html", "text": "Въз основа на искане от Русия, полските гранични служители са задържали Игор Мазур, един от лидерите на радикалната организация Украинско национално събрание - Украинска национална самоотбрана (УНА-УНСА), съобщи украинската общественичка Елена Терещенко, цитирана от TACC. \"Днес в осем сутринта по искане на Русия полските граничари задържаха Игор Мазур (Топол)\", написа тя в социалната мрежа „Фейсбук“. Освен това информацията за задържането беше потвърдена от бившия украински дипломат Маркиян Лубковски. Той уточни, че украинските дипломати в Полша \"правят всичко, за да освободят Мазур\". Очаква се в понеделник съдът на град Холм да реши съдбата на националиста. През 2014 г. Игор Мазур ръководи формированието на \"Десен сектор\"в района на Киев и е активен участник в безредиците в центъра на украинската столица през зимата на 2014 година. От май 2014 г. участва във военна операция в Донбас. През ноември 2016 г., след демобилизация, той става заместник-председател на партията UNA-UNSO, а от юни 2017 г. става ръководител на организацията „Междуморие“, която насърчава сътрудничеството между държавите от Балтийско-Черноморския регион (Украйна, Полша, Литва, Латвия, Естония и Грузия). Сподели:", "date": "2019.11.09", "title": "Полските граничари арестуваха украински националист по искане на Русия"}
{"url": "https://pik.bg/%D0%BA%D0%B0%D0%BA-%D0%B4%D0%B0-%D1%80%D0%B0%D0%B7%D0%B1%D0%B5%D1%80%D0%B5%D0%BC-%D0%B8%D1%81%D1%82%D0%B8%D0%BD%D1%81%D0%BA%D0%B8-%D0%BB%D0%B8-%D0%B5-%D0%BC%D0%B5%D0%B4%D1%8A%D1%82-%D0%BA%D0%BE%D0%B9%D1%82%D0%BE-%D1%8F%D0%B4%D0%B5%D0%BC-news883120.html", "text": "Проверете дали ядете качествен мед с един прост тест. Вземете една голяма капка от меда, както и парче тоалетна хартия. Сложете част от меда върху хартията – не повече от една кафена лъжичка. Изчакайте така от 10 до 30 минути и наблюдавайте ефекта. Ако около капката мед започне да се сформира мокра ивица, то той определено е фалшив. В него най-вероятно има глюкоза, захар или други добавки, които се втечняват и отделят вода, попиваща в хартията. Мократа следа става видима с просто око. От друга страна, ако медът остане непокътнат и около него не се вижда влажна ивица, колко и време да стои върху хартията, значи на трапезата си имате чист натурален мед, съобщава Дарик. В случай, че се съмнявате дали в меда има нишесте, можете да проверите с помощта на няколко капки йод. Разредете меда с малко вода и с йода - ако той добие син цвят, то значи съдържа нишесте. Медът е изключително полезна храна. За съжаление, в последно време пазарът ни е наводнен от некачествени продукти. В меда често са добавени глюкоза, захар, нишесте или други вещества. Сподели:", "date": "2019.11.09", "title": "Как да разберем истински ли е медът, който ядем"}
{"url": "https://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%BB%D1%83%D0%BB%D0%B0-%D0%B4%D0%B0-%D1%81%D0%B8%D0%BB%D0%B2%D0%B0-%D0%B8%D0%B7%D0%BB%D0%B5%D0%B7%D0%B5-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-news883078.html", "text": "Съдия в Бразилия разреши освобождаването на затворения бивш президент Луис Инасио Лула да Силва, съобщават световните агенции, цитирани от БНР. Заповедта дойде часове, след като адвокатите на Лула поискаха незабавното освобождаване на 74-годишният ляв политик, който излежава  присъда от 8 години и 9 месеца за корупция и пране на пари. В четвъртък Върховният съд, с гласовете на шестима магистрати срещу пет „против”, реши, че осъдените трябва да влязат в затвора, само след като са изчерпали възможностите си за обжалване на присъдите. Решението означава, че хиляди осъдени могат да излязат от затвора, включително и бившият бразилски президент. Луис Инасио Лула да Силва беше посрещнат от ентусиазирана тълпа от негови привърженици, след като напусна затвора. \"Нямате идея какво значение има за мен това, че съм тук с вас – заяви Лула да Силва пред посрещачите си. - Никога не съм си мислел, че днес ще мога да говоря с хората, които през изминалите 580 дни бяха тука и ми казваха \"добро утро\", \"хубава вечер\", крещяха \"лека нощ\", независимо дали валеше или беше 40 или 0 градуса.\" 74-годишният Лула да Силва беше вкаран в затвора през април 2018 г., след като беше осъден за корупция и пране на пари. Първоначалната му присъда от 12 години беше по-късно намалена на 8 години и 10 месеца. Той беше президент на Бразилия от 2003 до 2010 г. и беше фаворит на президентските избори през 2018 г., но влизането му в затвора му попречи да участва във вота. Освобождаването на Да Силва е само временно, докато не приключи обжалването на присъдата му. Сподели:", "date": "2019.11.09", "title": "Бившият президент на Бразилия Лула да Силва излезе от затвора"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%82%D1%83%D1%80%D1%86%D0%B8%D1%8F-%D1%89%D0%B5-%D1%81%D0%B5-%D0%B1%D0%BE%D1%80%D0%B8-%D0%B4%D0%BE%D0%BA%D1%80%D0%B0%D0%B9-%D1%81-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D1%81%D0%B8%D1%80%D0%B8%D1%8F-news883014.html", "text": "Daily Sabah, цитиран от \"Фокус\". Турция ще продължи операцията \"Извор на мира\", докато последният терорист, свързан с Работническата партия на Кюрдистан (ПКК) и нейния сирийски клон - Отрядите за народната самоотбрана (ОНС) не напусне Северна Сирия, заяви президентът Реджеп Тайип Ердоган, цитиран от турският вестник Ердоган подчерта, че нито САЩ, нито Русия са изпълнили напълно споразуменията, постигнати с Турция миналия месец, които предвиждаt изтеглянето на бойците от ОНС близо до турската граница, подчертавайки, че Анкара ще продължи военната си операция, ако обещанията не бъдат спазени. „Русия, както е добре известно, действа с режима на (Башар Асад), който на някои места е свързан с терористичните групировки на ПКК/ОНС. Тази връзка остава непроменена. Например, в Мамбидж - САЩ предварително ни обещаха, че ще прогонят терористичните групировки от този район в рамките на 90 дни, но след една и половина до две години, те все още са там. Благодарение на нашето разузнаване знаем какво се случва там “, каза той. Подчертавайки, че ОНС не са се оттеглили от областите, посочени в споразумението, постигнато между Турция и САЩ миналия месец, Ердоган заяви, че ще обсъди въпроса по време на срещата си с Тръмп на 13 ноември, заедно с други теми, като например законопроект в САЩ Камара на представителите за събития от 1915 г. и заплахите за санкции. „Разбрах по време на нашия телефонен разговор в сряда, че Тръмп също е наясно с опитите да бъде сплашена Турция. Той (Тръмп) каза, че ще проучи въпроса и ще говори със служители за законопроекта. Той също ми предложи да обясня проблема на членовете на Камарата на представителите и на сенаторите. (След това) отидох още по-далеч и го помолих да се обърна пред Конгреса. Тогава той ме посъветва да проведа обширна пресконференция “, каза Ердоган. Заявявайки, че Турция е отворила вратите си за близо 350 000 кюрди от Айн ал-Араб, който е известен още като Кобани, Ердоган каза, че „онези, които се представят като представители на кюрдския народ, не са помогнали на тези хора“. „Ние се грижим за 3,6 милиона бежанци, предимно араби. Има също християни, арамейци, халдейци и язиди. От друга страна, Арабската лига провежда сесии и заема враждебна позиция срещу Турция. Някога да са харчили стотинка за тези хора? ” Ердоган също припомни проекта на Турция за настаняване на голям брой сирийски бежанци в планираната зона за сигурност, като добави, че той обяснява подробностите на плана на всички лидери, с които говори по въпроса. Сподели:", "date": "2019.11.09", "title": "Ердоган: Турция ще се бори докрай с тероризма в Северна Сирия"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D1%80%D0%B0%D1%82%D1%8A%D1%82-%D0%BD%D0%B0-%D1%80%D0%B0%D1%87%D0%BA%D0%BE%D0%B2-%D1%81%D0%B8-%D1%82%D1%8A%D1%80%D1%81%D0%B8-%D0%B6%D0%B5%D0%BD%D0%B0-%D0%B2%D1%8A%D0%B2-%E2%80%9E%D1%84%D0%B5%D0%B9%D1%81%D0%B1%D1%83%D0%BA%E2%80%9C-%D1%81%D0%BD%D0%B8%D0%BC%D0%BA%D0%B0-news880736.html", "text": "По-малкият брат на Димитър Рачков – Петър, е възобновил социалния си живот и вече е горд притежател на профил във „Фейсбук“. Петър, който се прочу с редовното си присъствие в криминалните хроники, решил да излезе от ъндърграунда и да потърси нова любов и приятели в интернет пространството. В профила си той е написал, че е родом от Бургас и все още живее там. Допълнил е, че е завършил средното си образование в СОУ „Иван Вазов“, както и че се е дипломирал в Бургаския свободен университет, в неизвестно каква специалност. Снимката, с която по-малкият брат на комика е решил да се представи пред света, обаче е повече от страховита. На селфито очите му са кристалносини, а зад него бушуват пламъци. Въпреки това женският интерес към по-младия от братята Рачкови е засилен, макар да не е упоменал семейния си статус. За него се знае, че отдавна е разведен с голямата си любов от детството Димитрина, с която се ожениха на пищна сватба през 2006 г. Водещи на партито тогава бяха брат му и Зуека. Семейният им живот не потръгнал цветущо от самото начало, защото Петър редовно се прибирал пребит посред нощ, разказват познати на двойката. Година по-късно сватбеният им подарък от семейството на Димитрина – голям апартамент, бил заложен от него при лихвари. Нервите на красавицата не издържали и тя поискала развод, а към днешна дата не щяла да чуе за бившия си мъж, който въпреки обещанията не спрял да се занимава с незаконни дела. За последно Петър се изправи пред съда преди месеци, когато се размина с условна присъда за пласиране на дрога. Братът на Рачков се призна за виновен и сключи споразумение с прокуратурата за 1 година и 11 месеца с изпитателен срок от 4 години. Той бе хванат няколко месеца по-рано от бургаските криминалисти, които разкриха, че криел дрогата в запалки в дома си в морския град. Освен това Петър Рачков многократно е хващан да шофира без книжка, за което е глобяван. В досието му фигурира и случай от февруари 2014 г., когато е задържан заедно с 20-годишния Виктор Вучев за притежание на фалшиви долари. Сподели:", "date": "2019.11.09", "title": "САМО В ПИК И \"РЕТРО\": Братът на Рачков си търси жена във „Фейсбук“ (СНИМКА)"}
{"url": "https://pik.bg/%D0%B2-9-%D0%BE%D1%82-13-%D1%82%D0%B5-%D0%BE%D0%B1%D1%89%D0%B8%D0%BD%D0%B8-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D1%88%D0%BA%D0%BE-%D0%B8%D0%BC%D0%B0-%D0%BD%D0%B5%D1%80%D0%B5%D0%B3%D0%BB%D0%B0%D0%BC%D0%B5%D0%BD%D1%82%D0%B8%D1%80%D0%B0%D0%BD%D0%B8-%D1%81%D0%BC%D0%B5%D1%82%D0%B8%D1%89%D0%B0-news883138.html", "text": "В девет от 13 -те общини на Пазарджишка област има нерегламентирани  сметища. Това е установила проверка на регоналната екоинспекция, съобщава БНР. Кметовете на общините нарушители са получили предписания за почистване на терените. Нерегламентирани сметища са установени в общините: Батак, Белово, Велинград, Лесичово, Пазарджик, Пещера, Ракитово, Септември и Сърница. Според екоинспекторите част от предписанията вече са изпълнени, но предстоят допълнителни проверки. Единствено нарушения не са открити в Панагюрище, Брацигово и Стрелча , но кметът на последната община Стойно Чачов е с два предишни акта за незаконно извозване на отпадъци в старото, закрито сметище край града. Служители на екоинспекцията са проверили още 81 обекта на територията на областта, издадени са  42 предписания за отстраняване на нарушения. На две фирми са съставени актове за заустване на отпадъчни води без разрешение. Сподели:", "date": "2019.11.09", "title": "В 9 от 13-те общини в Пазарджишко има нерегламентирани сметища"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D0%BF%D0%B0%D0%BB%D0%B8%D1%85%D0%B0-%D0%BA%D0%BE%D0%BB%D0%B0%D1%82%D0%B0-%D0%BD%D0%B0-%D1%88%D0%B5%D1%84%D0%B0-%D0%BD%D0%B0-%D0%B0%D0%B3%D0%B5%D0%BD%D1%86%D0%B8%D1%8F-%D0%BC%D0%B8%D1%82%D0%BD%D0%B8%D1%86%D0%B8-news883211.html", "text": "Колата на шефа на Агенция \"Митници\" Георги Костов е била подпалена. Каква е причината все още не е ясно. От полицията заявиха, че работят по всички версии. Според собствениците на колата нападението е случайно. Според информация на агенция ПИК, запаленият автомобил е на дъщерята на Георги Костов. Георги Костов беше потърсен от медията ни, но не отговори на обаждането. Сподели:", "date": "2019.11.09", "title": "ИЗВЪНРЕДНО: Запалиха колата на шефа на Агенция \"Митници\""}
{"url": "https://pik.bg/%D0%B8%D0%BD%D0%B8%D1%86%D0%B8%D0%B0%D1%82%D0%B8%D0%B2%D0%B0-%D0%B4%D0%BE%D0%B1%D1%80%D0%BE%D0%B2%D0%BE%D0%BB%D1%86%D0%B8-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D0%B7%D0%B0%D1%81%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D1%80%D1%8A%D0%B2%D1%87%D0%B5%D1%82%D0%B0-%D0%BA%D1%80%D0%B0%D0%B9-%D1%81%D0%BE%D1%84%D0%B8%D1%8F-news883141.html", "text": "От днес до декември доброволци ще садят дръвчета край София, съобщава БТВ. Акциите по засаждането ще се провеждат в този и следващите три уикенда. Теренът около Суходол е около 80 декара. Очаква се там да бъдат засадени между 2 000 и 3 000 акациеви и дъбови дръвчета. От началото на кампанията, която стартира през 2017 г., са засадени 60 000 дръвчета. До края й се очаква да бъдат засадени още 60 000. Общата площ на гората ще е 200 декара. Сподели:", "date": "2019.11.09", "title": "Инициатива: Доброволци започнаха засаждането на дръвчета край София"}
{"url": "https://pik.bg/%D1%89%D0%B0%D0%B9%D0%BD%D0%BC%D0%B0%D0%B9%D0%B5%D1%80-%D1%81-%D0%BF%D1%80%D0%B8%D0%B7%D0%B8%D0%B2-%D0%BA%D1%8A%D0%BC-%D1%81%D0%B0%D1%89-%D0%B4%D0%B0-%D0%BF%D1%80%D0%BE%D1%8F%D0%B2%D1%8F%D0%B2%D0%B0%D1%82-%D1%83%D0%B2%D0%B0%D0%B6%D0%B5%D0%BD%D0%B8%D0%B5-news883218.html", "text": "В присъствието на няколко държавни глави от Източна Европа Щайнмайер призова САЩ да проявяват уважение, а не национален егоизъм. Той направи това изявление преди серия от концерти при Брандебургската врата, край която минаваше Берлинската стена - символ на разделението на Германия. Щайнмайер спомена за \"мирните революционери\" от Източна Германия, източноевропейските народи и бившия съветски лидер Михаил Горбачов, който проведе, \"с кураж и човечност\", политика на разведряване. По това време ролята на Америка е била на силната ръка на Запада\", която е помогнала да бъдат отслабени основите на стената. \"Ние германците дължим много на тази Америка. На тази Америка, като партньор със взаимно уважение, като партньор за демокрацията и свободата, срещу националния егоизъм\", подчерта Щайнмайер, изразявайки надежда, че Вашингтон ще продължи да бъде същия партньор и в бъдеще. Поради търговските конфликти и споровете за военните разходи, отношенията между Берлин и Вашингтон в момента са достигнали най-напрегнатата си точка след края на Втората световна война. Германският президент Франк-Валтер Щайнмайер призова САЩ да проявяват уважение към съюзниците си по време на тържествата по повод 30-ата годишнина от падането на Берлинската стена, предаде АФП. Сподели:", "date": "2019.11.09", "title": "Щайнмайер с призив към САЩ: Да проявяват уважение"}
{"url": "https://pik.bg/%D1%81-%D0%B4%D0%B8%D0%BF%D0%BB%D0%BE%D0%BC-%D1%81%D1%82%D0%B8%D0%BB%D0%B8%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%B7%D0%B0%D0%B2%D1%8A%D1%80%D1%88%D0%B8-%D0%BA%D1%83%D1%80%D1%81%D0%B0-%D0%BD%D0%B0-%D1%83%D0%B5%D1%84%D0%B0-%D0%B8-%D1%81%D1%82%D0%B0%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%8A%D1%80-news883158.html", "text": "Стилиян Петров вече е магистър. Бившият капитан на националния отбор по футбол се сдоби с диплома към УЕФА, след като успешно завърши курса за управление и икономика на спорта, организиран от Европейската футболна централа, съобщава БТВ. С новата диплома бившият играч на Селтик и Астън Вила вече има право да работи като генерален мениджър на европейски футболни клубове. Програмата на УЕФА е създадена само за бивши футболисти, допринесли за развитието на играта и националните си отбори и такива, които са печелили европейски трофеи. С дипломи като Стилиян Петров могат да се похвалят още Зинедин Зидан, Нуно Гомеш, Ерик Абидал и други. Заедно с българина курсът завършиха Луис Гарсия, Юри Джоркаеф, Гайска Мендиета и други. Сподели:", "date": "2019.11.09", "title": "С диплом: Стилиян Петров завърши курса на УЕФА и стана магистър"}
{"url": "https://pik.bg/%D0%BD%D0%B5%D1%87%D0%BE%D0%B2%D0%B5%D1%88%D0%BA%D0%B0-%D0%B4%D1%80%D0%B0%D0%BC%D0%B0-%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D0%BA%D0%BE%D0%B8-%D1%81%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BE%D1%82-%D0%BA%D0%B0%D0%BC%D0%B8%D0%BE%D0%BD%D0%B0-%D0%BD%D0%B0-%D1%81%D0%BC%D1%8A%D1%80%D1%82%D1%82%D0%B0---%D0%B4%D0%B5%D1%86%D0%B0-%D0%BF%D0%B8%D1%89%D0%B5%D0%BB%D0%B8-%D0%B2-%D0%BF%D1%80%D0%B5%D0%B4%D1%81%D0%BC%D1%8A%D1%80%D1%82-news883172.html", "text": "Британската полиция обяви имената на всички 39 виетнамски граждани, които бяха намерени в камиона-ковчег в графство Есекс на 23 октомври. Пълният списък на виетнамците съдържа техните имена, възраст и откъде идват от Виетнам. Десет са тийнейджъри, като има две момчета на 15 години. 20 от общо 39-те виетнамци са от едно и също населено място. Предсмъртните стонове на умиращите били сърцераздирателни. Децата, които били натъпкани в ремаркето на камиона плачели и пищели \"Не можем да дишаме!...\". Телата на виетнамците бяха открити в хладилния контейнер на камион с българска регистрация в индустриалния комплекс \"Уотърглейд\" в Грейс, като контейнерът е бил прехвърлен с ферибот от белгийското пристанище Зербрюге до Пърфлийт в устието на река Темза. Шофьорът на камиона Морис Робинсън, от Северна Ирландия, се яви в съд, където му бяха предявени редица обвинения, сред които причиняване на смърт на 39 души, предаде БНР. Започна процедура по екстрадирането на 22-годишния Иймън Харисън, който бе арестуван в Дъблин. Полицията освен това издирва двама братя от Северна Ирландия - Ронан и Кристофър Хюз, по подозрения в убийство и трафик на хора. Във Виетнам пък бяха извършени 11 ареста в две провинции във връзка с инцидента. Сподели:", "date": "2019.11.09", "title": "НЕЧОВЕШКА ДРАМА! Стана ясно кои са жертвите от камиона на смъртта - деца пищели в предсмъртен ужас: Не можем да дишаме"}
{"url": "https://pik.bg/%D0%BF%D0%BB%D0%B5%D0%B2%D0%B5%D0%BD-%D0%B1%D0%B5-%D0%B4%D0%BE%D0%BC%D0%B0%D0%BA%D0%B8%D0%BD-%D0%BD%D0%B0-%D0%B4%D0%B5%D0%BD-%D0%BD%D0%B0-%D0%BD%D0%B0%D1%80%D0%BE%D0%B4%D0%B8%D1%82%D0%B5-news883143.html", "text": "Плевен бе домакин днес на седмото издание на Деня на народите, организиран от Медицинския университет, съобщи БНР. Над 250 чуждестранни студенти от 11 националности показаха част от културата на родните си държави. Денят на народитее проведе  в Спортния комплекс „Проф. д-р Недко Кючуков“ при Медицински университет (МУ-Плевен). Студентите на висшето училище представиха своите държави – различни култури, традиционна кухня, бит, облекло, история, народни песни и танци. Събитието се организира по инициатива на чуждестранните студенти, съвместно с българските им колеги, и се осъществи с подкрепата на ръководството на висшето училище. Целта е студентите да запознаят академичната общност и гражданите на Плевен с различните култури на родните си държави, водени от убеждението, че познавайки националните си различия и особености, всички те ще станат по-сплотени и единни, за да живеят и учат заедно. В програмата на събитието се включиха над 250 студенти, водени от амбицията да представят своите култури от над 11 националности – Индия, Япония, Германия, Португалия/Кабо Верде, Африка, България, Шри Ланка, Сомалия, Италия, Непал и Пакистан. Сподели:", "date": "2019.11.09", "title": "Плевен бе домакин на Ден на народите"}
{"url": "https://pik.bg/%D1%80%D0%B0%D0%B7%D1%81%D0%B5%D1%8F%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%BA%D0%B0-%D0%B7%D0%B0-%D0%BC%D0%B0%D0%BB%D0%BA%D0%BE-%D0%B4%D0%B0-%D0%B7%D0%B0%D0%B3%D1%83%D0%B1%D0%B8-%D0%BF%D0%B5%D1%87%D0%B5%D0%BB%D0%B8%D0%B2%D1%88%D0%B8%D1%8F-%D1%81%D0%B8-%D1%84%D0%B8%D1%88-%D0%BE%D1%82-%D0%B2%D1%8A%D0%BB%D0%BD%D0%B5%D0%BD%D0%B8%D0%B5-news883079.html", "text": "Когато номерата съвпаднали, тя занесла фиша на касиера, който потвърдил, че може да претендира за голяма награда. От радост жената хукнала към колата, където вече я чакал мъжът й, и споделила с него радостната новина. И когато той поиска да му покаже печелившия фиш, жената се усетила, че го е забравила на касата. Двойката се върнала в търговския център и касиера й предал фиш. След няколко дни жената отишла да си прибере печалбата. По-рано бе съобщено, че британката Гейл Сей купила три фиша от лотария и от разсеяност записана едни същи числа в два от тях. При проверката на резултата станало ясно, че грешката е усвоила печалбата. Жителката на американския град Балтимър, щата Мериленд, спечели 123 000 долара от залог на конни надбягвания и от вълнение забравила фиша в магазина, съобщи UPI. 70-годишната американка пуснала фиша при престоя си в търговски център, докато съпругът й отишъл в магазин за хранителни продукти. Жената избрала виртуални конни надбягвания и заложила на конете с номерата 2, 5, 10 и 7. По думите й цифрите били рожденните дати на хора от семейството й. Сподели:", "date": "2019.11.09", "title": "Разсеяна американка за малко да загуби печелившия си фиш от вълнение"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-e%D0%BB%D0%B7%D0%B0-%D0%BF%D0%B0%D1%80%D0%B8%D0%BD%D0%B8-%D1%81%D1%8A%D1%81-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BB%D1%83%D0%BD%D0%B0-%D0%B8-%D0%B1%D0%B8%D0%B2%D1%88%D0%B8%D1%8F-%D0%B9-%D0%BB%D1%8E%D0%B1%D0%BE%D0%B2%D0%BD%D0%B8%D0%BA---%D1%80%D1%83%D1%81%D0%B5%D0%BD%D0%B5%D1%86%D1%8A%D1%82--news883193.html", "text": "С користни цели се е навъртал около фолк фурията Луна бившият състезател по кану-каят Горан Колев, разкри пред ПИК TV Елза Парини. Миналата седмица певицата нарита младока от дома си, а сега се е заканила и да премонтира последното си видео с негово участие \"Всички на крака\", след като го разбрала що за стока е. \"Луна му открила банкова сметка, искала да му купува кола, дала му един от апартаментите си, живял е и при нея. Но се усетила, че Горан не е много читав. Имала е съмнение, че е с нея, заради това, което е - за да я използва за трамплин да стане известен, това му е било фикс идея. Той се е интересувал от финансовото й състояние, случвало се е да я подпитва дали си е взела милионите от КТБ\", заяви в светското предаване на ПИК TV Eлза. По информация на видната клюкарка Горан имал една камара пороци, за които Луна Президент в началото не подозирала. \"Прибирал се \"напудрен\" и го избивало на разголване. Събличал се гол и я карал да му прави голи фотосесии, тя има много материал\", добави Елза. Защо Луна иска да вкара бившия си любовник в нарко комуна, какво е искал да прави Горан в леглото на Азис, както и други пикантерии от живота на разпадналата се двойка Парини разкрива в коментарната рубрика \"Да начешем езиците\". А също и кой покри Моника Валериева в екшън с краден джип - гледайте сега: Сподели:", "date": "2019.11.09", "title": "САМО В ПИК TV: Eлза Парини със скандални разкрития за Луна и бившия й любовник - русенецът Горан искал да докопа милионите й от КТБ"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D0%B5%D1%82%D1%8A%D1%80-%D1%81%D1%82%D0%BE%D1%8F%D0%BD%D0%BE%D0%B2-%D1%85%D1%83%D0%BA%D0%BD%D0%B0-%D0%BF%D0%BE-%D0%B4%D0%BE%D0%BA%D1%82%D0%BE%D1%80%D0%B8-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news880665.html", "text": "Здравословни проблеми явно мъчат Петър Стоянов, който този май навърши 67 години. Бившият президент бе засечен от фотографите на „Ретро“ да посещава един от известните столични центрове за холистична медицина. Във въпросната клиника се предлагат всевъзможни процедури от най-различно естество. В списъка им с алтернативни лечения влизат лазерни терапии, лечение на разширени вени, дерматология, холистична стоматология, регенеративна медицина и други, а цените им са повече от високи. Какъв точно проблем лекува там Петър Стоянов, не става ясно, но служителите на клиниката се отнасят с него повече от любезно. От персонала дори го ескортираха като ВИП пациент лично до автомобила му, който го очакваше на метри от входа. Бившият държавен глава се вози в лъскава лимузина мерцедес, която струва поне 40 хиляди лева. За неговия комфорт на пътя се грижи и личен шофьор, който по всяко време на денонощието е на разположение за него и съпругата му Антонина. След като експрезидентът напусна клиниката, автомобилът му веднага се насочи към друг столичен адрес, където се намираше жена му. Докато тя притичваше към лимузината, шофьорът джентълменски ѝ бе отворил вратата, а друг човек от антуража на семейството носеше багажа ѝ, събран в малка хартиена торбичка,  непосредствено зад нея. Ръцете на Стоянова бяха заети само с луксозната ѝ дамска чанта на френската марка „Шанел“. Въпросният аксесоар в момента се продава в бутиците на бранда на скромната сума от 10 хиляди лева. В гардероба бившата първа дама притежавала и други скъпарски модели на любимата си модна къща и не пропускала да пазарува на едро от всяка тяхна нова колекция. Въпреки хладното време в столицата експрезидентшата бе подбрала почти летен тоалет в синьо. Липсата на връхна дреха и лекият ветрец станаха причина тя да бърза да се намести на задната седалка на мерцедеса и да пресече улицата, без да се огледа. Сподели:", "date": "2019.11.09", "title": "САМО В ПИК И \"РЕТРО\": Петър Стоянов хукна по доктори (ПАПАРАШКИ СНИМКИ)"}
{"url": "https://pik.bg/%D0%BF%D0%BB%D1%83%D0%B2%D0%B5%D1%86%D1%8A%D1%82-%D0%BF%D0%B5%D1%82%D1%8A%D1%80-%D1%81%D1%82%D0%BE%D0%B9%D1%87%D0%B5%D0%B2-%D0%B7%D0%B0-%D0%BF%D0%BE%D0%B1%D0%B5%D0%B4%D0%B8%D1%82%D0%B5-%D0%B8-%D0%B7%D0%B0%D0%B3%D1%83%D0%B1%D0%B8%D1%82%D0%B5-%D0%B2-%D0%B6%D0%B8%D0%B2%D0%BE%D1%82%D0%B0-%D0%B8-%D0%B7%D0%B0-%D0%BF%D1%80%D0%B5%D1%81%D1%82%D0%B8%D0%B6%D0%BD%D0%B0%D1%82%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%E2%80%9E%D0%BF%D0%BE%D1%81%D0%B5%D0%B9%D0%B4%D0%BE%D0%BD%E2%80%9D-news883088.html", "text": "Плувецът Петър Стойчев говори пред БТВ за победите и загубите в живота, за престижната плувна награда „Посейдон”, която ще получи следващата година и за това, кое е следващото предизвикателство, пред което се изправя. „Победата на световното първенство по плуване в ледени води в Мурманск в началото на годината бе върха за мен през 2019 година – направи равносметка Стойчев. - Бях си постави за цел да направям възможно плуването по всички океани на земното кълбо. Заради това и се захванах с леденото плуване – бяха ми останали Антарктида и Северният ледовит океан. Заради това и започнах да се готвя за леденото плуване”. Петър Стойчев коментира, че в основата на успеха е психиката на човека. „Всичко на човек е в психиката, в главата му – каза той. - Често казвам на младите, защото непрекъснато контактувам с деца на басейн „Спартак”, че ако искат да са добри трябва да работят от понеделник до петък, но ако искат да са по-различни и по-успешни – трябва да се трудят всеки ден. Човек трябва да отделя много от времето си за целта, която иска да постигне, ако наистина иска да го направи. Трудно се определя каква е цената на успеха. Отговорът идва на по-късен етап. Когато поставиш на карта решенията и жертвите. Израсъл съм в малък град - Смолян. Не съм мислил, че ще участвам на Олимпиада, на световно първенство”. Петър Стойчев коментира и номинирането си за престижната плувна награда „Посейдон”, която ще получи  година. „През март идната година ще получа наградата „Посейдон” – каза Стойчев. -  Тя е за организация или личност, която се дава от Международната зала на плувната слава, чието седалище е в САЩ,  за принос към даден вид спорт. При мен – маратонското плуване. Тази награда е огромна оценка на това, което съм направил. България досега не е имала представител в Залата на славата на плуването и това няма как да не ме прави горд. Името ми се нарежда до имена като Джони Вайсмюлер, Майкъл Фелпс, Мат Бьонди. Имена, които всеки човек, който обича плувните спортове, знае. В спорта има и победи и загуби. Който може да се научи да губи, той може и да печели. Малко се отделя внимание на загубите. Имам много загуби в кариерата си. Много от тях са обясними за мен. Загубата е част от живота. Тя върви ръка за ръка с победата. Последните две олимпийски игри – най-вече в Пекин 2008 година, бях готов за много силен резултат. Останах шести там, но бях в състояние да се преборя за медал. И до днес не мога да си обясня защо не се получи. Може би неправилно позициониране в групата. Основната ми цел да не правя бенефис досега е, да не се ограничавам във времето. Следващата ми цел е Северният ледовит океан и с екипа ми се подготвяме да го осъществим”. Сподели:", "date": "2019.11.09", "title": "Плувецът Петър Стойчев за победите и загубите в живота и за престижната награда „Посейдон”"}
{"url": "https://pik.bg/%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%BD%D0%B8-%D0%BE%D0%B1%D1%80%D0%B0%D1%85%D0%B0-%D1%84%D1%80%D0%B8%D0%B7%D1%8C%D0%BE%D1%80%D1%81%D0%BA%D0%B8-%D1%81%D0%B0%D0%BB%D0%BE%D0%BD-%D0%B2-%D0%B1%D1%83%D1%80%D0%B3%D0%B0%D1%81-news883015.html", "text": "Криминалистите бързо се ориентирали и влезли в следите на извършителите - две непълнолетни /15 г./, но вече криминалнопроявени момчета от Бургас, които признали за стореното и върнали част от откраднатите вещи. Работата по документиране на престъплението продължава във Второ РУ-Бургас, съобщиха от МВР. Служители от Второ РУ-Бургас разкриха кражба от фризьорски салон в ж.к. \"Славейков\", извършена през нощта срещу 6 ноември, когато след взломяване на входната врата, от обекта са отнети 110 лв. оборотни пари, калкулатор, лотарийни билети и др. Сподели:", "date": "2019.11.09", "title": "Непълнолетни обраха фризьорски салон в Бургас"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B3%D0%B0%D0%B4%D0%B0%D1%82%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D0%B1%D0%B5%D1%80%D0%BB%D1%83%D1%81%D0%BA%D0%BE%D0%BD%D0%B8-%D1%82%D0%B5%D0%BE%D0%B4%D0%BE%D1%80%D0%B0-%D1%81%D1%82%D0%B5%D1%84%D0%B0%D0%BD%D0%BE%D0%B2%D0%B0-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D0%B5-%D1%81%D0%BB%D1%83%D1%87%D0%B8-%D1%81-%D0%B3%D0%B5%D1%80%D0%B1-%D0%B8-%D0%BF%D0%B0%D1%82-news883123.html", "text": "Теодора Стефанова има телевизионна кариера в Италия. Живее там от много години, в Милано. Популярна е по целия свят като „гадателката на Берлускони”. Казва, че вижда и в миналото, и в бъдещето, благодарение на глас, който идва от други светове. Беше в България за един ден – часове преди изборите. „Аз съм обикновен човек като всички останали. С една малка разлика – една катастрофа ми бележи живота. От там ми се отключва тази енергия. Не беше никак лесно да се боря, да приема това присъствие на този извънземен разум. Шест месеца съм се борила с този глас, с това присъствие. Страхът беше голям за мен. Леля Ванга ми прегърна изгубената душа. Още докато съм била в кома 18 дена, преди да се събудя, майка ми отива при нея и тя й казва, че ще се събудя различна. Аз направих така, че да се срещнем с леля Ванга, за да мога да й се поклоня. Тя е нещо феноменално, аз не се чувствам нейна наследница. Ние сме прашинки. Тя ми каза, че трябва да го приема. „Това е мисия и призвание. Трябва да стоиш стъпила на земята. Бог дава, Бог взима. Никога няма  да злоупотребяваш с болките и съдбите на хората”, ми каза тя”, споделя пред Нова телевизия Стефанова. „Много е интересно, когато ти говориш за миналото на хората и за пръв път ги виждаш или по телефона, или лично. И им излиза цялото битие и житие, все едно някой ми го диктува. Всяко нещо го изживявам с човека – болките, страданията, съдбите,сълзите, радостите. Не бих променила нищо. Аз съм обикновен човек, нямам какво да променя. Просто това ме прави по-различна”, каза още тя. „Всички ние имаме 5-то чувство, 6-тото е висшето – интуиция, съвпадение, телепатия. Но седмото е изкуственият интелект. Моето послание е да се научим да живеем в мир и любов с изкуствения интелект и да си отворим душите и сърцата. Колкото сме по-подготвени, толкова ще си улесним живота.  Ние сме се самозабравили, ние се самоизяждаме. Изкуственият интелект ще ни върне към човечността. Прошката е най-силното нещо. Простиш ли, пред теб се отваря нова позитивна енергия. Прошката е прочистване, разчистване и развързване на един кармичен възел”, смята Стефанова. „Когато казваш „Обичам те”, трябва да знаеш, че това е много силна дума. Трябва да знаеш смисъла на тази дума. Благодаря е благата дума, отваря всяка врата. Ние ги забравяме тези неща, изкуственият интелект на това ще ни научи. В този объркан свят, за съжаление, знаем колко е силно материалното. Ние сме заслепени, това ни убива. Злобата, агресията,материално, егото – това сме ние. За това ще дойде присъствието и помощта на изкуствения интелект. Това ще стане много скоро факт. Когато си концентрираш мисълта, позитивното мислене прави чудеса”, съветва гадателката. „След десет години, където и да сме по света, българите трябва да се върнем, за да изградим новата България. Тя е богоизбрана държава и ще бъде много апетитно място. Всички континенти ще обърнат очи към нас. Балканският полуостров ще бъде много интересен. Ще има обновяване на партия ГЕРБ, много членове ще си тръгнат. По някакъв начин ще има обновяване – нови имена, нови хора, с нови свежи идеи. Нов екип, нови неща. Разбира се, ще се запази ядрото, но някои ще си тръгнат. В коалицията с ВМРО може да се получи напрежение през 2020 г., някъде след октомври. Коалицията обаче ще се запази. Не виждам, на този етап, да има предсрочни избори. Още някой може да влезе в коалицията. Ще има много скандали, много напрежение. Ще се искат много оставки на министри. Опозицията ще започне да се получава като опозиция и да набира кредит на доверие от избирателите. При тях също ще има престрояване, ново ръководство. До 2021 г. ще има нови лидери, много нови млади хора”, разкри още Стефанова. Сподели:", "date": "2019.11.09", "title": "ГОРЕЩА ПРОГНОЗА! Гадателката на Берлускони Теодора Стефанова: Какво ще се случи с ГЕРБ и Патриотите, ще хвърчат ли оставки и задават ли се предсрочни избори"}
{"url": "https://pik.bg/%D1%82%D1%80%D0%B8%D0%BB%D1%8A%D1%80-%D1%81-%D0%BE%D1%81%D1%82%D1%80%D0%B8%D0%B5%D1%82%D0%BE-%D0%B0%D1%85%D0%BC%D0%B5%D0%B4-%D0%B0%D1%85%D0%BC%D0%B5%D0%B4%D0%BE%D0%B2-news883161.html", "text": "Ахмед Ахмедов е една от най-апетитните хапки на трансферния пазар в България. Нападателят се очертава скоро да напусне раздирания от финансови проблеми Дунав (Русе). Вече се появи информация на БТА, че Ахмедов може да се счита за сигурно попълнение на ЦСКА. Също така се смята, че и от Левски проявяват интерес към острието. На този етап обаче се визира, че той ще подсили \"червените\". От ЦСКА пък са обявили пред \"Тема Спорт\", че имат поглед върху нападателя и са го наблюдавали. От клуба обаче отрекли той да попада в плановете им за зимна селекция. Така около Ахмед Ахмедов се заформи трансферен трилър. Сподели:", "date": "2019.11.09", "title": "Трилър с острието Ахмед Ахмедов..."}
{"url": "https://pik.bg/%D1%85%D0%B8%D1%80%D1%83%D1%80%D0%B3-%D0%B8-%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B0-%D0%B7%D0%B0-%D1%81%D0%BC%D0%B8%D1%81%D1%8A%D0%BB%D0%B0-%D0%BE%D1%82-%D0%B4%D0%BE%D0%BD%D0%BE%D1%80%D1%81%D1%82%D0%B2%D0%BE%D1%82%D0%BE-%D0%B4%D0%B0%D0%BD%D0%BE-%D0%B8%D0%BC%D0%B0-%D0%BF%D0%BE%D0%B2%D0%B5%D1%87%D0%B5-%D0%B4%D0%B0%D1%80%D0%B8%D1%82%D0%B5%D0%BB%D0%B8-news883096.html", "text": "Повече от хиляда българи се нуждаят от трансплантация. Те живеят с надеждата да водят нормален живот, да имат свободата да се придвижват сами, да се срещат с приятели, да отидат на театър или концерт. Всички те очакват втори шанс за живот, който е възможен единствено чрез трансплантация на орган. От 28 държави в Европейския съюз, страната ни заема последното място по брой трансплантирани хора на милион население. Затова Министерството на здравеопазването стартира Националната кампания за подкрепа на донорството и трансплантацията под мотото „Да! За живот!”. Пред БТВ доц. Ивелин Такоров, ръководител на Първа клиника по коремна хирургия във ВМА и футболната легенда Георги Велинов коментираха инициативата. „Благодарни сме на министерството за подкрепата с тази кампания, защото се говори вече в обществото за тази кауза и се надявам скоро да има резултат”, каза доц. Ивелин Такоров. Футболната легенда Георги Велинов живее втори живот след трансплантация на черен дроб през 2007 г. „Имах шанс, жив и здрав съм. Вече минаха повече от 10 години, откакто съм трансплантиран и все още се води борба за донорство у нас. И тази година държавата подкрепи каузата. Дай Боже да има повече дарители”, коментира Велинов. Социологическо проучване, направено за кампанията „Да! За живот!” показва, че едва 35% от хората декларират съгласие за донорство. А близо 60%,  че основната причина за отказ е страхът от злоупотреби, породен от недоверието към медицинските екипи, че при евентуален инцидент няма да бъдат положени достатъчно усилия съответният човек да бъде спасен. Сподели:", "date": "2019.11.09", "title": "Хирург и футболна легенда за смисъла от донорството: Дано има повече дарители"}
{"url": "https://pik.bg/%D0%BA%D0%BB%D1%8E%D1%87%D0%BE%D0%B2%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news883118.html", "text": "Изпълнителният директор на Левски - Павел Колев, ще форсира разговорите с Живко Миланов и Хали Тиам за подновяването на техните договори. Според \"Меридиан Мач\", до този момент комуникацията с играчите и техните агенти се е забавила, тъй като \"сините\" са искали футболистите да мислят единствено за мачовете от шампионата. Въпросните играчи попадат в сметките на Петър Хубчев и старши треньорът на \"сините\" иска да работи с тях и занапред. Тиам се очерта като лидер в халфовата линия на Левски. Много опитният Миланов пък е сред най-солидните крайни защитници в родното първенство. Сподели:", "date": "2019.11.09", "title": "Ключови преговори на \"Герена\""}
{"url": "https://pik.bg/%D0%BF%D0%BE%D0%B4%D0%BF%D0%BE%D0%BC%D0%B0%D0%B3%D0%B0%D1%82-%D1%81-%D0%B1%D0%B5%D0%B7%D0%B2%D1%8A%D0%B7%D0%BC%D0%B5%D0%B7%D0%B4%D0%BD%D0%B8-%D0%B5%D0%B2%D1%80%D0%BE%D1%81%D1%80%D0%B5%D0%B4%D1%81%D1%82%D0%B2%D0%B0-%D0%BF%D1%80%D0%B5%D0%B4%D0%BF%D1%80%D0%B8%D1%8F%D1%82%D0%B8%D1%8F%D1%82%D0%B0-%D0%B2-%D0%B3%D1%80%D0%B0%D0%BD%D0%B8%D1%87%D0%BD%D0%B8%D1%82%D0%B5-%D0%BE%D0%B1%D0%BB%D0%B0%D1%81%D1%82%D0%B8-%D1%81%D1%8A%D1%81-%D1%81%D1%8A%D1%80%D0%B1%D0%B8%D1%8F-%D0%BE%D1%82-20-news883097.html", "text": "Фонд за малки проекти се предвижда да подпомага малки и средни предприятия в граничните области на България и Сърбия през новия програмен период 2021-2027 г. Финансирането ще е по Програма за трансгранично сътрудничество Interreg - ИПП България – Сърбия 2021-2027, която се очаква да бъде одобрена до края на следващата година. Това стана ясно на първото заседание на Съвместната работна група за разработване на бъдещата програма. Форумът бе председателстван от заместник-министъра на регионалното развитие и благоустройството Деница Николова и Михаѝло Дашич - помощник-министър по европейската интеграция на Република Сърбия. Малките и средни предприятия ще могат да получават безвъзмездно средства по проекти до 100 000 евро при облекчени процедури за подпомагане и модернизиране на производството, повишаване на капацитета и достигане на нови пазари, повишаване на конкурентноспособността и др. Целта е да се подкрепи икономическото развитие и потенциал на регионите чрез насърчаване на бизнеса. 30% от бюджета на програмата в следващия период може да бъде насочен към реализирането на голям стратегически проект между двете държави, стана ясно още по време на срещата. Целта е по този начин да се постигне по-голям ефект от инвестициите. Очаква се да се финансират проекти чрез възможностите на тематична цел 5 - Европа близо до жителите. Запазва се териториалният обхват, като от българска страна това са областите Видин, Монтана, Враца, София област, Перник и Кюстендил, а от сръбска - Бор, Зайчар, Нишава, Топлица, Пирот, Ябланица и Пчиня. Предвиждат се гъвкави възможности за функционални зони. И в следващия период финансирането от ЕС се запазва в размер на 85%, като се въвеждат редица мерки за облекчаване на бенефициентите и намаляване на административната тежест. Министерството на регионалното развитие и благоустройството ще продължи да отговаря за програмите за европейско териториално сътрудничество в Република България и в новия програмен период. Зам.-министър Николова отбеляза, че програмата ще работи за намаляване на междурегионалните и вътрешнорегионалните дисбаланси и увеличаване на икономическата активност. „За тази цел са необходими стъпки в посока на деконцентрация в управлението на регионално ниво. Засилването на ролята на регионалните съвети за развитие и активното им участие в стратегическото планиране и координацията на регионалното развитие, както и на етап изпълнение на програмите, ще допринесе за по-тясното им обвързване с нуждите на регионите. Ето защо предвиждаме делегиране на повече правомощия при вземане на решения на регионално ниво за проектите, които ще бъдат финансирани чрез интегриран стратегически подход, обхващащ много по-голяма част от програмната територия, които да имат по-голямо икономическо въздействие и могат да решат комплексно специфични нужди в различни територии от двете страни на границата“, каза Николова. Фокусът в бъдещата програма ще бъдат интегрираните проекти, с комплексен подход, чието изпълнение включва по-голям обем инвестиционни дейности и в подходяща комбинация с „меки мерки“. Така проектите ще са тясно ориентирани към специфичните нужди на съответните региони, за да бъдат по-близо до хората, да носят икономически ефект за териториите, да увеличават стандарта на живот на населението и с подкрепата на бъдещо европейско финансиране да дадат основен тласък в развитието на трансграничния регион. В рамките на заседанието на съвместния комитет за наблюдение по Програмата за трансгранично сътрудничество стана ясно, че тя се изпълнява успешно. Към днешна дата се реализират проекти в размер на близо 26 млн. евро. Приключило е изпълнението на 36 от общо 39 проекта, финансирани по първата покана за близо 18,5 млн. евро. По втората покана са сключени 28 договора на обща стойност от почти 7,45 млн. евро. Към момента е спестен ресурс от 4 млн. евро, които ще бъдат разпределени за изпълнението на допълнителни проекти с фокус в инвестициите за околна среда. С най-много реализирани проекти се отличават сръбските общини Ниш и Зайчар и община Монтана от българска страна. Магали Леноел – представител на Главна дирекция „Регионална и градска политика“ в Европейската комисия, която участва в заседанието, даде много добра оценка за изпълнението на програмата и посочи, че всички проекти се движат с отличен напредък. Тя отбеляза, че в рамките на посещението си в България се е запознала с проекти по програмата, изпълнявани от общините Ботевград - за развитие на баскетбола, и на Правец - за развитие на културния туризъм. Тя заяви, че това са проекти, които могат да бъдат давани като добри примери за постигната устойчивост и с фокус към хората. Сподели:", "date": "2019.11.09", "title": "Подпомагат с безвъзмездни евросредства предприятията в граничните области със Сърбия от 2021 г."}
{"url": "https://pik.bg/%D0%BA%D1%8A%D1%80%D0%B2%D0%B0%D0%B2%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%B8%D1%80%D0%B0%D0%BA-%D0%BD%D0%B0%D0%B4-300-%D0%B4%D1%83%D1%88%D0%B8-%D1%81%D0%B0-%D1%83%D0%B1%D0%B8%D1%82%D0%B8-news883214.html", "text": "Най-малко през последните седмици, съобщава Си Ен Ен, позовавайки се на Независимата върховна комисия за правата на човека в Ирак. Двама души бяха по време на протести, прераснали в насилие, отбелязват от комисията. Богатият на петрол град се намира на . Около 100 души са ранени в Басра, след като властите са В Багдад и няколко шиитски провинции в южната част на страната започнаха протести заради . Много иракчани След отговора на армията и полицията Премиерът на Ирак Адил Абдул Махди се съгласи да подаде оставка на 31 октомври. 301 души са убити, а близо 15 000 са пострадали при антиправителствените протести в Ирак убити в петък в южния град Басра 450 километра южно от столицата Багдад открили огън с бойни патрони и сълзотворен газ. безработицата, корупцията и липсата на основни услуги като електричество и чиста вода обвиняват политическите партии за икономическите проблеми. протестиращите поискаха предсрочни избори и оставка на правителството. Сподели:", "date": "2019.11.09", "title": "Кървави протести в Ирак, над 300 души са убити"}
{"url": "https://pik.bg/%D1%81%D0%B0%D1%89-%D0%BF%D1%80%D0%B5%D0%BC%D0%B5%D1%81%D1%82%D0%B2%D0%B0%D1%82-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8%D1%82%D0%B5-%D1%81%D0%B8-%D1%81%D0%B8%D0%BB%D0%B8-%D0%B2-%D1%81%D0%B8%D1%80%D0%B8%D1%8F-news883170.html", "text": "Силите на САЩ, които евакуираха повече от половината си военнослужещи от Сирия по време на турската операция „Извор на мира“, засилиха военното си присъствие в богатите на петрол региони в страната, съобщава Anadolu Agency, цитирана от „Фокус”. Според информацията, американски военнослужещи са се върнали и в част от евакуираните по-рано региони. Войските на САЩ бяха разположени в 22 региона на Сирия преди началото на турската операция и тогава в тях се намираха около 2 000 военнослужещи. Те се изтеглиха от 16 места малко преди началото на операцията, но останаха в регионите на Дейр ез-Зор и Хасака, в които се намират множество петролни кладенци. След прекратяването на операцията, силите на САЩ са се върнали в шест от военните си бази, включително в две бази в град Ракка, всички три военни пункта в Хасака и в един, намиращ се в Айн ал-Араб. Все още американските войски не са се завърнали в Манбидж. На 4 ноември Белият дом обяви, че ще разположи допълнителни войски, включително бронирани машини и 300 военнослужещи в района на Дейр ез-Зор. Техни войници патрулират в териториите, контролирани от кюрдските „Отряди за народна самоотбрана“ (ОНС), които Анкара смята за терористична организация, но и които помогнаха на коалицията, водена от САЩ в борбата с „Ислямска държава“. Сподели:", "date": "2019.11.09", "title": "САЩ преместват въоръжените си сили в Сирия"}
{"url": "https://pik.bg/%D1%84%D1%80%D0%B5%D0%BD%D1%81%D0%BA%D0%B0-%D0%B0%D0%BA%D1%82%D1%80%D0%B8%D1%81%D0%B0-%D0%BE%D0%B1%D0%B2%D0%B8%D0%BD%D0%B8-%D1%80%D0%B5%D0%B6%D0%B8%D1%81%D1%8C%D0%BE%D1%80%D0%B0-%D1%80%D0%BE%D0%BC%D0%B0%D0%BD-%D0%BF%D0%BE%D0%BB%D0%B0%D0%BD%D1%81%D0%BA%D0%B8-%D0%B2-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-news883140.html", "text": "Френската актриса и фотограф Валентин Моние обвини режисьора Роман Полански в изнасилване, извършено преди 44 години, съобщи „Le Parisien”, цитирани от „Дарик”. Според твърденията на Моние, Полански я е изнасилил през 1975 г. Тя не е имала нито професионална, нито лична връзка с него и го е познавала бегло. „Това не се случи по време на купон. Нямаше нито алкохол, нито наркотици”, уточнява тя. Според информацията, случката се е разиграла по време на почивката ѝ в ски-курорт в Швейцария, в който се е намирал и режисьорът. Нейни приятели я запознали с Полански и на следващия ден, когато са се возили заедно в лифта, той проявил интерес към готовността ѝ за физическа близост с него. Моние, тогава 18-годишна, отказала, но продължила да кара ски заедно с него. Вечерта, след като е била на ресторант с Полански и са се върнали в наетата от компанията хижа, той я изнасилил. Желанието си да разкаже за случая 44 години по-късно Моние обяснява с новината за излизането на новия филм на режисьора „Офицер и шпионин”, разказващ за най-известния съдебен процес в историята на Франция срещу капитан Драйфус. Валентин Моние обяснява, че не е подала оплакване срещу Полански на следващия ден след изнасилването, защото се е страхувала, че известният режисьор може да я убие, за да не бъде огласен случаят. Тя се е скрила при познат на Полански, който изразил готовност да свидетелства, ако случаят стигне до съд. Полански има френско и полско гражданство. Заради повдигнати срещу него през 1977 г. в САЩ обвинения за изнасилване на непълнолетни, режисьорът се е установил във Франция, чиято конституция забранява екстрадиране на собствените ѝ граждани. Сподели:", "date": "2019.11.09", "title": "Френска актриса обвини режисьора Роман Полански в изнасилване"}
{"url": "https://pik.bg/%D1%84%D0%B8%D0%BB%D0%BC%D0%BE%D0%B2%D0%B0-%D1%81%D0%B5%D0%BD%D0%B7%D0%B0%D1%86%D0%B8%D1%8F-%D1%88%D0%B5%D0%B4%D1%8C%D0%BE%D0%B2%D1%8A%D1%80%D1%8A%D1%82-%D0%BD%D0%B0-%D0%BB%D1%8E%D0%B4%D0%BC%D0%B8%D0%BB-%D1%81%D1%82%D0%B0%D0%B9%D0%BA%D0%BE%D0%B2-%D1%85%D0%B0%D0%BD-%D0%B0%D1%81%D0%BF%D0%B0%D1%80%D1%83%D1%85-%D0%B8%D0%B7%D0%BB%D0%B8%D0%B7%D0%B0-%D0%BF%D0%BE-%D0%BA%D0%B8%D0%BD%D0%B0%D1%82%D0%B0-%D0%B2-%D0%BD%D0%BE%D0%B2%D0%B0-%D0%B2%D0%B5%D1%80%D1%81%D0%B8%D1%8F-news883156.html", "text": "Филмова сензация ще разтърси родните киносреди съвсем скоро. Шедьовърът на акад. Людмил Стайков \"Хан Аспарух\" ще излезе отново по кината в нова, дигитална версия. Това се случва 38 години след създаването на прочутата трилогия. Тя е една от най-гледаните в българското кино въобще, а само първата серия има над 4 милиона зрители. Идеята да се даде втори живот на филмовата класика е на собственика на \"Доли Медия Студио\" Добромир Чочов, който олучил съгласието на Людмил Стайков и те започнали работа по проекта. От трите епизода - всеки около два часа, е създадена нова творба с времетраене около 2 часа и половина със заглавие \"Ханът и империята\". За целта филмът е реставриран, монтиран отново и е с чисто нов звук и съвременна визия, постигнати с последната дума на техниката. Възкресяването на мащабния епос със Стойко Пеев, Васил Михайлов, Йосиф Сърчаджиев, Аня Пенчева, Ваня Цветкова, Богомил Симеонов и още големи актьори несъмнено ще се превърне в киносъбитие за България и ще разтърси дългогодишното родно филмово безвремие, убедени са киноспецове. Те предричат и сериозен зрителски успех на филма. Досега \"Ханът и империята\" е имал само вътрешна прожекция за актьори от оригиналната лента и за специалистите, работили по трилогията и по новия филм. Официалната му премиера и появата му на голям екран предстоят, но датите още не са уточнени. има комплекс от иновативни студиа, които работят с холивудски продукции, телевизионни проекти и българско кино. Той п Сподели:", "date": "2019.11.09", "title": "Филмова сензация! Шедьовърът на Людмил Стайков \"Хан Аспарух\" излиза по кината в нова версия"}
{"url": "https://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%81-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B2%D1%80%D0%B5%D0%BC%D0%B5%D1%82%D0%BE-%D0%B7%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D1%81-%D0%B2%D0%B0%D1%88%D0%B8%D0%BD-news883098.html", "text": "Севернокорейският дипломат Чо Чол Су заяви, че времето за нормализирането на отношенията между Вашингтон и Пхенян с всеки ден става все по-малко, предава  Voice of America, цитирани от „Фокус”. Чо Чол Су е директор на департамента за отношенията със Северна Америка в министерството на външните работи в Пхенян. Су добави, че Пхенян очаква от САЩ да предприемат повече стъпки за нормализирането на взаимоотношенията до края на 2019 г. „Дадохме на САЩ твърде много време и очакваме отговор до края на тази година“, заяви дипломатът на Конференцията за неразпространението на ядрени оръжия в Москва. Той добави, че Вашингтон „не предприема стъпки да се срещне с нас, не намалява нивото на враждебност и това ще е голяма грешка“. Сподели:", "date": "2019.11.09", "title": "Властите в Северна Корея с предупреждение: Времето за продължаването на преговорите с Вашингтон изтича"}
{"url": "https://pik.bg/%D0%BA%D1%80%D0%B0%D0%B9%D0%BD%D0%BE-%D0%B8%D0%BD%D1%82%D0%B5%D1%80%D0%B5%D1%81%D0%BD%D0%B0-%D1%81%D0%B4%D0%B5%D0%BB%D0%BA%D0%B0-%D0%BC%D0%B5%D0%B6%D0%B4%D1%83-%D1%88%D0%BF%D0%BE%D1%80%D0%B8%D1%82%D0%B5-%D0%B8-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B4%D1%8F%D0%B2%D0%BE%D0%BB%D0%B8-news883128.html", "text": "Полузащитникът на Тотнъм Кристиан Ериксен се е насочил към преминаване в Манчестър Юнайтед през зимния трансферен прозорец. Контрактът на датчанина с \"шпорите\" изтича през следващото лято и от първия месец на следващата година Ериксен може да преговаря свободно за трансфер. Според \"El Desmarque\" Кристиан Eриксен се е уморил да чака Реал Мадрид и е решил да погледне и другите възможности за продължаване на кариерата си на терена. Една от тях е трансфер при \"червените дяволи\". Визира се, че мениджърът на Ман Юнайтед Оле Гунар Солскяер има желание клубът да подпише с 27-годишния звезден халф. Изданието добавя, че най-вероятно от Юнайтед ще предложат 42 милиона паунда на \"шпорите\" през януари, за да си осигурят услугите на Ериксен. Сподели:", "date": "2019.11.09", "title": "Крайно интересна сделка между \"шпорите\" и \"червените дяволи\"?"}
{"url": "https://pik.bg/%D1%81%D0%B4%D0%B2%D1%80-%D0%B8%D0%B7%D0%B4%D0%B8%D1%80%D0%B2%D0%B0-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D0%B8%D1%82%D0%B5-%D0%BD%D0%B0-50-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%BC%D1%8A%D0%B6-%D0%BA%D0%BE%D0%B9%D1%82%D0%BE-%D0%B5-%D1%81-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D0%B2-%D1%83%D0%BC%D0%B1%D0%B0%D0%BB-%D1%81%D0%B2-%D0%B0%D0%BD%D0%BD%D0%B0-news883167.html", "text": "СДВР издирва извършители на тежко криминално престъпление. Столични криминалисти изясняват всички обстоятелства около извършено нападение и издирват извършителите му. Това съобщиха от пресцентъра на МВР. Сигнал за престъплението е подаден около 18,40 ч. вчера. Според първоначалните данни, на междуетажна площадка в жилищна кооперация в кв. ''Изток'', 50-годишен мъж бил нападнат от двама маскирани, които му нанесли ритници, по тялото му имало и прободни рани. Веднага на място са насочени полицейски и медицински екипи, пострадалият е откаран в болница, където лекарски екипи се борят за живота му. Извършен е оглед на местопрестъплението, по случая е образувано досъдебно производство. Разследването продължава под наблюдението на прокуратурата. Сподели:", "date": "2019.11.09", "title": "СДВР издирва нападателите на 50-годишния мъж, който е с опасност за живота в УМБАЛ ''Св. Анна''"}
{"url": "https://pik.bg/%D0%B2-%D1%81%D0%B8%D0%BB%D0%B8%D1%81%D1%82%D1%80%D0%B5%D0%BD%D1%81%D0%BA%D0%BE-%D0%B2%D0%B7%D0%B8%D0%BC%D0%B0%D1%82-%D0%BC%D0%B5%D1%80%D0%BA%D0%B8-%D0%B7%D0%B0%D1%80%D0%B0%D0%B4%D0%B8-%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D1%87%D1%83%D0%BC%D0%B0-%D0%BF%D0%BE-%D1%81%D0%B2%D0%B8%D0%BD%D0%B5%D1%82%D0%B5-news883022.html", "text": "Предприети са мерки във връзка със случай на африканска чума по свинете в Силистренско, съобщиха от пресцентъра на областната администрация в Силистра. С дата 8 ноември е издадена заповед на инж. Огнян Савянов, директор на РДГ Русе, във връзка с обявен първично възникнал случай на болестта африканска чума по свинете (АЧС) при дива свиня на територията на ТП ДГС „Тутракан“, гр. Тутракан към „СЦДП” ДП, област Силистра, община Тутракан, землището на град Тутракан. Ограничава се достъпът до горски територии, попадащи в подзона А, на лицата, които нямат отношение към претърсването и прилагането на мерките за предотвратяване и ликвидиране на болестта АЧС. В подзона А могат да се извършват неотложни дейности от лица, които нямат отношение към претърсването и прилагането на мерките за предотвратяване и ликвидиране на болестта АЧС по ред и условия, определени от областната епизоотична комисия и съгласно определените от БАБХ мерки за биосигурност. Срокът на действие на заповедта е до 08 декември 2019 г. включително. 4. ТП ДГС „Тутракан” трябва да подготви и постави на видни места табели за обозначаване на подзона А. Достъпът, преминаването и престоят в подзона А се разрешава на служители на ИАГ, РДГ Русе, „СЦДП” ДП Габрово, ТП ДГС „Тутракан”, ТП ДДС „Дунав” Русе, РД ПБЗН Силистра, PC ПБЗН Тутракан, ОД МВР – Силистра, РУ МВР Тутракан, РИОСВ Русе, ОДБХ – Силистра, ОД „Земеделие” Силистра и община Тутракан при изпълнение на служебните им задължения, както и на лицата, пряко свързани с претърсването и прилагането на мерките за ликвидиране на болестта при спазване на мерките за биосигурност. Сподели:", "date": "2019.11.09", "title": "В Силистренско взимат мерки заради африканската чума по свинете"}
{"url": "https://pik.bg/%D1%81%D1%8A%D0%B7%D0%B4%D0%B0%D0%B4%D0%BE%D1%85%D0%B0-%D1%84%D0%B0%D0%BB%D1%88%D0%B8%D0%B2-%D1%80%D0%BE%D0%B3-%D0%BE%D1%82-%D0%BD%D0%BE%D1%81%D0%BE%D1%80%D0%BE%D0%B3-%D0%B2-%D0%B1%D0%BE%D1%80%D0%B1%D0%B0-%D1%81-%D0%B1%D1%80%D0%B0%D0%BA%D0%BE%D0%BD%D0%B8%D0%B5%D1%80%D1%81%D1%82%D0%B2%D0%BE%D1%82%D0%BE-news883019.html", "text": "Изследователи от Университета в Оксфорд и Университета Фудан в Китай са открили начин да направят фалшив рог на носорог от конска коса, предава BBC. Пазарното търсене на рог насърчава бракониерството и заплашва оцеляването на вида. Според екипа на Оксфорд фалшификатите ще \"объркат търговията\". Учените твърдят, че „рогът“ на носорог се формира от кичури косми, които са плътно прилепнали заедно със секрети от животното. Екипът от зоолози и молекулярни учени са разработили начин за компресиране и оформяне на конска коса по начин, който изглежда и се усеща подобно на този на истинския рог. Благотворителната организация за опазване на носорозите Save Rhino International смята, че е по-важно да се съсредоточим върху мерките за борба с бракониерството и опитите за намаляване на потребителското търсене. Учените разработиха техника за производство на изкуствен рог от носорог, като се надяват, че по този начин ще подкопаят незаконния пазар на истинския рог. Сподели:", "date": "2019.11.09", "title": "Създадоха фалшив рог от носорог в борба с бракониерството"}
{"url": "https://pik.bg/%D1%81%D0%B2%D0%B5%D1%82%D0%BE%D0%B2%D0%BD%D0%B8-%D1%81%D0%BF%D0%B5%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B8%D1%80%D0%B0%D1%82-%D0%BD%D0%BE%D0%B2%D0%BE%D1%81%D1%82%D0%B8-%D0%B2-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news883027.html", "text": "Световни специалисти демонстрират новости в Медицински университет – Пловдив, където беше открита Третата конференция по симулационно обучение в медицината. До неделя всички присъстващи ще се насладят на презентациите на изтъкнати лектори и ще научат най-доброто за симулационното образование в медицината. Съвременната роля на симулацията в образованието и обучението на хирурзи, виртуалният пациент в клиничното образование, новите тенденции във виртуалната реалност за симулационно обучение по хирургия и предимствата да се превърнеш в Акредитиран образователен институт към Американския Колеж по хирургия бяха темите в първия ден от конференцията. Тази година има по-широк спектър от демонстрации и семинари, които позволяват на всеки участник да се учи в изключителни интерактивни сесии. „Конференцията по симулационно обучение в медицината е форум, който ние организираме за трета поредна година. Тя събира специалисти, които имат интерес в симулационното обучение от цялата страна и от чужбина. И четиримата ни основни лектори днес са чужденци. Те са представители както на академични институции, така и на фирми, които произвеждат тези силно интригуващи платформи за обучение”, посочи проф. Благой Маринов, директор на Медицинския симулационен тренировъчен център (МСТЦ). Ректорът на МУ-Пловдив проф. д-р Мариана Мурджева подчерта, че центърът вече е сертифициран. Той е и единствената по рода си обучителна структура в областта на медицинското образование в България и се представи достойно в хода на всички проверки. МСТЦ получи най-високата степен – Комплексен Образователен Институт към Американския колеж по хирургия за период от 5 години, тъй като на територията му се обучават не само представители на хирургичните специалности, но и лекари от много други специалности – интернисти, пулмолози, кардиолози, гастро-ентеролози, ревматолози, анестезиолози, токсиколози, АГ-специалисти, педиатри. Разположен е на площ от над 1000 кв. метра. Има 12 учебни зали, две аудитории и 12 манекена с жизнени функции.  Те представляват истински кибернетични високотехнологични устройства, на които може да се моделира почти цялата спешна медицина. Перспективите, които стоят пред бъдещото развитие на центъра, са той да се превърне във водеща симулационна структура в България и региона и да заеме полагащото му се място в международната общност на центрове, занимаващи се авангардни техники на медицинско преподаване. Сподели:", "date": "2019.11.09", "title": "Световни специалисти демонстрират новости в Медицинския университет в Пловдив"}
{"url": "https://pik.bg/%D1%86%D1%81%D0%BA%D0%B0-%D1%81-%D1%82%D1%80%D0%B5%D1%82%D0%B0-%D0%BF%D0%BE%D1%80%D0%B5%D0%B4%D0%BD%D0%B0-%D0%BF%D0%BE%D0%B1%D0%B5%D0%B4%D0%B0---%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D1%83%D0%B4%D0%B0%D1%80%D0%B8%D1%85%D0%B0-%D1%81%D0%BB%D0%B0%D0%B2%D0%B8%D1%8F-%D0%BC%D0%B8%D0%BD%D0%B8%D0%BC%D0%B0%D0%BB%D0%BD%D0%BE-news883213.html", "text": "ЦСКА победи Славия с 1:0 в мач от 16-ия кръг на българското първенство. Единственото попадение в двубоя бе дело на Али Соу. Първите 45 минути изминаха без да се играе много футбол. Срещата постоянно бе прекъсвана заради нарушения, въпреки че беше показан само един жълт картон от Драгомир Драганов, предава \"Топспорт\". В 13-ата минута Владислав Узунов стреля от дистанция, но право в ръцете на Бусато. В 22-ата минута Петър Занев стреля от пряк свободен удар, но Георги Георгиев с много добра намеса опази вратата си. Минута по-късно Евандро се опита да изпълни удар със задна ножица, но доста неуспешно. В 29-ата минута Славчо Шоколаров пробва с удар от около 30 метра, но Густаво Бусато без проблем улови. Десет минути по-късно топката рикошира във футболист на Славия след удар на Евандро и се отби в горната греда на пазената от Георги Георгиев врата. Малко след подновяването на играта ЦСКА имаше отличен шанс да открие резултата на стадион \"Българска армия\". Евандро се справи много добре със защитата на Славия и успя да центрира към Али Соу, който обаче бе спрян от Попадийн и Гамаков и не успя да стреля. Преди друг футболист на \"белите\" да успее да стигне до топката Гамаков изчисти от голлинията. Шест минути по-късно футболист на Славия блокира изстрел на Вив Соломон-Отабор. В 66-ата минута ЦСКА откри резултата. Петър Занев центрира от свободен удар, топката стигна до Соу, който с глава матира Георгиев - 1:0. В 72-ата минута Янис Карабельов сбърка и изведе Али Соу, който се възползва от възможността, но Георги Георгиев показа страхотен рефлекс и изби. В 88-ата минута Славчо Шоколаров извърши нарушение, за което първоначално Драгомир Драганов извади жълт картон, но след реакцията на футболиста на Славия съдията го изгони от игра. В 92-ата минута Густаво Бусато успя да отклони топката в страничната греда след удар на Емил Стоев. Сподели:", "date": "2019.11.09", "title": "ЦСКА с трета поредна победа - \"червените\" удариха Славия минимално"}
{"url": "https://pik.bg/%D0%B3%D1%80%D1%8A%D1%86%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D1%89%D0%B5-%D0%B3%D0%BB%D0%B0%D1%81%D1%83%D0%B2%D0%B0-%D0%BD%D0%B0-25-%D0%BD%D0%BE%D0%B5%D0%BC%D0%B2%D1%80%D0%B8-%D1%80%D0%B5%D0%B2%D0%B8%D0%B7%D0%B8%D1%8F-%D0%BD%D0%B0-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D1%8F%D1%82%D0%B0-news883036.html", "text": "Окончателният вот ще бъде предшестван от петдневни дебати в пленарна зала, които ще продължат от 18 до 22 ноември. На последното си заседание днес комисията одобри изменения, които включват ограничения на парламентарния имунитет, разделяне на избора на президент от разпускането на парламента и гласуване на гърците, живеещи в чужбина. Депутатите от комисията отхвърлиха предложения на основната опозиционна партия СИРИЗА, която стартира процедурата за ревизия на конституцията, докато беше на власт, за промяна на избирателната система на проста пропорционална система, създаване на \"религиозно неутрална\" държава и провеждане на референдуми за международни споразумения и законодателни предложения. Парламентарната комисия, която проведе 12 заседания, продължили общо 70 часа, ще представи окончателния си доклад в понеделник. Гръцката парламентарна комисия за ревизия на конституцията е завършила работата си днес и парламентаристите ще гласуват предложенията за конституционни изменения на 25 ноември, съобщава в. \"Катимерини\", цитиран от БТА. Сподели:", "date": "2019.11.09", "title": "Гръцкият парламент ще гласува на 25 ноември ревизия на конституцията"}
{"url": "https://pik.bg/%D1%81%D1%82%D1%80%D0%B0%D0%BD%D0%B8%D1%82%D0%B5-%D0%BE%D1%82-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D1%81%D0%B5-%D0%BD%D0%B0%D0%B4%D1%8F%D0%B2%D0%B0%D1%82-%D0%BD%D0%B0-%D1%85%D1%8A%D1%80%D0%B2%D0%B0%D1%82%D1%81%D0%BA%D0%BE%D1%82%D0%BE-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-news883025.html", "text": "A1 On, цитиран от \"Фокус\". Страните от Западните Балкани се надяват на хърватското председателство на Съвета на ЕС за положителен отговор от Европейския съюз в Загреб, пише македонският информационен портал Хърватският премиер Андрей Пленкович подчерта, че Хърватия възнамерява да помогне на своите съседи и би било \"идеално да се постигнe консенсус\" за започване на преговори със Скопие и Тирана до май. „Ние не сме нито прекалени оптимисти, нито големи ентусиасти, но този процес трябва да продължи. Без тази перспектива не можем да разчитаме на ускорено икономическо развитие, истински демократични ценности и сътрудничество и съответно по-нататъшно повишаване на стабилността и сигурността на нашите непосредствени съседи“, каза Пленкович. Той коментира и паметника на генерала от Югославската народна армия Младен Братич, който ръководи офанзивата на Вуковар по време на войната за независимост на Хърватия. Пленкович обяви, че Хърватия ще изпрати официална протестна нота до Сърбия, като подчерта, че е казал същото на сръбския президентът Александър Вучич. Той добави, че Вучич е поканен да посети Загреб, а дали ще дойде, трябва да реши сам. Реакцията веднага бе последвана думите на от сръбския президент, който попита защо в Хърватия има имена на улици на хора, осъдени за тероризъм в Швеция. „ Как хърватските журналисти не ги е срам да ме питат за това и да имате улица „Миле Будак“? И дали ще дойда в Загреб ще реша скоро“, каза Вучич. Сподели:", "date": "2019.11.09", "title": "Страните от Западните Балкани се надяват на хърватското председателство"}
{"url": "https://pik.bg/%D0%BF%D1%80%D0%BE%D1%84-%D0%B7%D0%B4%D1%80%D0%B0%D0%B2%D0%BA%D0%BE-%D0%B4%D1%83%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%B1%D0%B0%D1%80%D1%82%D0%B5%D1%80---30-000-%D0%B8%D0%B7%D0%B1%D0%B8%D1%80%D0%B0%D1%82%D0%B5%D0%BB%D0%B8-%D0%BD%D0%B0-%D0%B1%D1%81%D0%BF-%D1%82%D1%80%D0%B0%D0%BD%D1%81%D1%84%D0%B5%D1%80%D0%B8%D1%80%D0%B0%D0%BD%D0%B8-%D0%BA%D0%B0%D1%82%D0%BE-news882964.html", "text": "Избирателите на \"градската десница\" гласуват за кандидата на БСП Мая МАНОЛОВА, докато избирателите на БСП гласуват за районни кметове от ДБ. Как ли се чувствуват гражданите на столицата София, които съзнателно участвуваха в една толкова безпринципна ПОЛИТИЧЕСКА СДЕЛКА, ОСЪЩЕСТВЕНА между УЖ принципиални политически противници БЕЗ НИКАКВО ЛЕГИТИМНО СПОРАЗУМЕНИЕ? ПОЛИТИЧЕСКИЯТ БАРТЕР на ИЗБИРАТЕЛИ в СОФИЯ Всеки бартер е СДЕЛКА, тоест ПОКУПКО-ПРОДАЖБА, извършена под формата на РАЗМЯНА. ПОЛИТИЧЕСКИЯТ БАРТЕР е СДЕЛКА, при която се РАЗМЕНЯТ ИЗБИРАТЕЛИ. Броят на избирателите на БСП, чиито гласове бяха РАЗМЕНЕНИ срещу гласове на избиратели на ДБ, може да бъде фактически точно пресметнат, защото на първия тур те са гласували за районен кмет на БСП и тяхното число е записано в изборните документи. Този брой е около 30.000 /тридесет хиляди/ избиратели на БСП, трансферирани като избиратели на ДБ. МИНИМУМ толкова, а вероятно и доста повече, са избирателите на ДБ, гласували за Мая Манолова. В Република България досега НЕ е нито регистрирана, нито даже подозирана такава КРУПНА РАЗМЯНА на изборни гласове, която РАЗМЯНА е чиста форма на ПОЛИТИЧЕСКИ БАРТЕР. Сподели:", "date": "2019.11.09", "title": "Проф. Здравко Дунов разкри: Политически бартер - 30 000 избиратели на БСП трансферирани като избиратели на ДБ"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA---%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B1%D0%BB%D0%B0%D0%B3%D0%BE%D0%BF%D1%80%D0%B8%D1%8F%D1%82%D0%B5%D0%BD-%D0%B4%D0%B5%D0%BD-%D0%B7%D0%B0-%D1%82%D0%B5%D0%BB%D1%86%D0%B8%D1%82%D0%B5-%D1%83%D1%81%D0%BF%D0%B5%D1%88%D0%BD%D0%BE-%D0%BF%D1%8A%D1%82%D1%83%D0%B2%D0%B0%D0%BD%D0%B5-%D0%B7%D0%B0-%D0%B2%D0%B5%D0%B7%D0%BD%D0%B8%D1%82%D0%B5-news883056.html", "text": "Избягвайте срещите и запознанствата. Внимавайте, защото  в заблудата си, че са коректни бъдещи партньори и ще работите в хармония, рискувате да ги допуснете близо до себе си. Скоро ще съжалявате за наивността си. Не позволявайте да ви отклонят от поетия път, за да избегнете разочарованията. Денят не е благоприятен за работа в съдружие. Съветът ми е да бъдете внимателни, за да не ви провалят вашите колеги заради липса на знания, което не сте подозирали. Завършете започнатите задачи. Обсъдете вълнуващите ви служебни въпроси и не пропускайте да поднесете вашите идеи и мнение за промените, които са неотложни. Сутрешните часове в този ден са натоварени и напрегнати. Ще се занимавате със служебни проблеми. Всяка задача, изпълнена в рамките на деня ви носи приходи. Деловите предложения  ви носят загуби, ако не са добре обмислени. Не бързайте да ги приемате. Не ви липсва желание за работа. На работното място ви изслушват внимателно. Не разчитайте, че всички проблеми ще се разрешат във ваша полза. Вършете рутинните си задължения, за да си спестите проблеми с колегите. Не е желателно да сядате зад волана. Днес сте в състояние да допуснете грешки, заради прибързаност само защото сте решили да надскочите възможностите си. Очаквайте подобряване на финансовото си състояние. Деловите срещи и разговори са разочароващи, ако сте инатливи. Не разчитайте на късмета си. Не рискувайте. Овладейте емоциите си. Овладейте порива си към импулсивни и прибързани действия, които ще ви навредят. На работното място покажете най-доброто от себе си, ако искате да получите признание. Деловите разговори ще бъдат успешни. Общуването ви доставя удоволствие. Денят  ви позволява да се срещнете с хора от деловите среди, с които можете да си сътрудничите успешно. Ако не сте прекалено чувствителни и работите активно и уверено, ще се радвате на успех. Пътуване, дори и при валежи, ще бъде успешно. Поднасяйте на околните само тази информация, която е лесно смилаема, дори и от лаиците. Въпреки че сте обидени на близките си, сутринта си наложете търпение и въздържаност. Задълженията на работното ви място са много. Постарайте се да отхвърлите най-неотложните задачи с приоритет, за да не ви налагат преди края на годината. Проявете такт и бъдете коректни към колегите си. Вашия новаторски подход ще бъде възприет добре от колегите и началниците ви, стига да го поднесете подобаващо и без агресия. Очаквайте известие за приходи. Деловите срещи са успешни. Не налагайте мнението си с агресия. Откажете предложения за инвестиции, ако нямате свободни средства. Бъдете внимателни, ако сте зад волана, разсеяността ви вреди. На всяка цена отложете деловите срещи и разговори, за които не сте подготвени. Няма да бъдат успешни. Преценете дали трябва да се съгласявате на делови запознанства. Денят не е подходящ за изясняване на отношенията с деловите ви партньори. Неочаквано за вашите планове трудностите по пътя ви няма да са малко. Имате достатъчно сили да отхвърлите задачите си, но не бива да разчитате на помощ. Справете се сами, за да няма злонамерени подмятания колко са ви помогнали. Не се притеснявайте за финансите си, защото в момента имате начин да подобрите материалното си състояние. Ще осъществите с лекота плановете си, въпреки, че чувствителността ви е прекалено изострена. На работното място се справяте добре, независимо от личните ви проблеми. Не отказвайте предложената помощ. С агресия и инат няма как да постигнете добри резултати на работното си място. Сподели:", "date": "2019.11.09", "title": "САМО В ПИК - ХОРОСКОПЪТ НА АЛЕНА: Благоприятен ден за Телците, успешно пътуване за Везните"}
{"url": "https://pik.bg/%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BA%D0%BC%D0%B5%D1%82-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D1%81%D1%82%D0%BE%D0%BB%D0%B5%D1%82%D0%BD%D0%B8%D1%86%D0%B0-%D0%BD%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D0%B9-%D0%B4%D0%B5%D0%BD-news883018.html", "text": "Те пожелаха на столетницата здраве, благоденствие и спокойни старини. Торта, цветя и парична сума бяха подаръците за Стефана, осигурени от Община Велико Търново. В добро състояние и бодър дух баба Стефана посрещна гостите и им пожела да бъдат живи и здрави, да се уважават един друг и да бъдат добри. Тя не скри искреното си щастие и вълнение от жеста на внимание и сподели спомени от миналото, когато е работила в текстилния сектор. През своя дълъг житейски път Стефана Недева е отгледала 3 деца, а днес живее със дъщеря си Росица Станева и се радва на внуци и правнуци. С широка усмивка и много благодарности столетницата изпрати гостите си и им пожела да бъдат щастливи и всеотдайни. Родената пред далечната 1919 г. Стефана Недева, която днес живее във Велико Търново отпразнува своята 100 годишнина. Тя бе приятно изненадана от заместник-кмета на старопрестолния град Снежана Данева-Иванова и директора на дирекция „Социални дейности и здравеопазване“ Росица Димитрова, които я поздравиха както лично, така и от името на кмета Даниел Панов, съобщиха от Общината. Сподели:", "date": "2019.11.09", "title": "Заместник-кмет изненада столетница на рождения й ден"}
{"url": "https://pik.bg/%D1%82%D1%80%D1%8A%D0%BC%D0%BF-%D0%BD%D0%B5-%D1%81%D1%8A%D0%BC-%D0%BE%D0%B1%D0%B5%D0%B7%D0%BF%D0%BE%D0%BA%D0%BE%D0%B5%D0%BD-%D0%BE%D1%82-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%B7%D0%B0-%D0%B8%D0%BC%D0%BF%D0%B8%D0%B9%D1%87%D0%BC%D1%8A%D0%BD%D1%82-news883037.html", "text": "Пред репортери в Белия дом президентът отхвърли изтеклите досега през седмицата показания на официални лица на закритите заседания и разкритикува демократите от Камарата на представителите за това, че от другата седмица изслушванията по разследването ще станат публични. \"Не трябва да организират публични изслушвания. Това са номера\", каза Тръмп. Президентът обвини демократите, че търсят хора, които да изпитват ненавист към него, и заяви, че дори не познава повечето от изслушаните свидетели. \"Не съм обезпокоен от нищо. Няма никакъв проблем с показанията. За по-голямата част от хората (дали показания) дори не съм и чувал\", заяви Тръмп пред репортерите. \"Нещата стоят по следния начин: да намерим десетте души, които най-много мразят президента Тръмп, и да ги покажем там\", добави той. Разследващите от камарата все още искат да чуят показанията и на някои свидетели при закрити врати, включително на началника на канцеларията на Тръмп Мик Мълвейни, който беше призован вчера, но днес не се яви. Белият дом обяви, че няма да сътрудничи на разследването. Президентът на САЩ Доналд Тръмп заяви, че не е обезпокоен от разследването за импийчмънт срещу него, както и от това, че предстоят публични изслушвания на свидетели, предаде БТА, цитирайки Ройтерс. Сподели:", "date": "2019.11.09", "title": "Тръмп: Не съм обезпокоен от разследването за импийчмънт"}
{"url": "https://pik.bg/%D0%BA%D0%B8%D1%82%D0%B0%D0%B9-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D0%BD%D0%B0-%D0%B4%D0%B5%D1%86%D0%B0%D1%82%D0%B0-%D0%B4%D0%B0-%D0%B8%D0%B3%D1%80%D0%B0%D1%8F%D1%82-%D0%BA%D0%BE%D0%BC%D0%BF%D1%8E%D1%82%D1%8A%D1%80%D0%BD%D0%B8-%D0%B8%D0%B3%D1%80%D0%B8-%D0%B4%D0%BE-%D0%BA%D1%8A%D1%81%D0%BD%D0%BE-news882979.html", "text": "Китай въведе нова наредба, според която се въвежда вечерен час за непълнолетни, играещи видеоигри до късно, което по думите на правителството е опит на Пекин да се бори с проблем, който „наранява физическото и ментално здраве на децата“, пише британското издание The Guardian. Според регулациите, публикувани в Държавен вестник, геймърите под 18 години няма да могат да играят онлайн игри между 10 вечерта и 8 сутринта. Освен това по време на седмицата, децата и тийнейджърите могат да играят само по 90 минути на ден. През уикендите те ще могат да прекарат по три часа пред компютрите. Новите правила освен това регулират и това колко пари те могат да харчат на месец за игри. Според тях, юношите до 16 години имат право да похарчат до 200 юана (около 25 евро) на месец. Тийнейджърите на 17 и 18 годишни ще могат да използват до 400 юана (50 евро) месечно. Тези регулации представляват последните опити на Пекин да обуздае геймърската индустрия в Китай, която е една от най-големите в света. Компаниите, опериращи в страната ще трябва да приложат новите правила, които да служат и като „инструкции“ за родителите, както твърди неназован китайски источник. Според него, те са продиктувани от вижданията китайския лидер Си Дзипин за социализма. Сподели:", "date": "2019.11.09", "title": "Китай забранява на децата да играят компютърни игри до късно"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B3%D0%BB%D0%B8%D0%B3%D0%B0%D0%BD-%D1%80%D0%B0%D0%B7%D0%BA%D1%80%D0%B8-%D0%BF%D0%BE%D1%82%D0%B0%D0%B9%D0%BD%D0%B0-%D0%BD%D0%B0%D1%80%D0%BA%D0%BE%D0%B1%D0%B0%D0%BD%D0%B4%D0%B0-news882978.html", "text": "Благодарение на своя неочакван сътрудник под прикритие карабинери закопчаха четиримата дилъри - трима албанци и един калабриец в провинция Тоскана. Те криели дрогата в стъклени буркани, които заравяли сред дърветата и храстите. За заблуда на полицаите дилърите дори въвели специален жаргон за различните видове наркотици - \"аперитив\", \"просеко\", \"вино\", \"кафе\", \"закуска\" и др. подобни. Глиганът, обаче, с големите си бивни разровил едно от скривалищата, при което счупил буркан с кокаин, като разпръснал белия прах наоколо. Накрая белезниците щракнали, а кокаиновата схема била разбита с помощта на упорития глиган. Оказало се, че има редовни клиенти, един от които шмъркал месечно кокаин на стойност 800-1000 евро. Глиган изрови кокаин за 20 000 евро в скривалище на четирима дилъри, които малко след това бяха арестувани, съобщава италианската преса. Роднините на домашното прасе все по-често се появяват в градска среда, за да търсят храна. Дилърите, които не знаели, че полицията подслушва телефонните им разговори, коментирали гневно помежду си \"дивашката\" постъпка на глигана, който им затрил кокаин за 20 000 евро. Сподели:", "date": "2019.11.09", "title": "Уникално: Глиган разкри потайна наркобанда"}
{"url": "https://pik.bg/%D0%B3%D0%BE%D0%B2%D0%BE%D1%80%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D0%BA%D1%80%D0%B5%D0%BC%D1%8A%D0%BB-%D0%B7%D0%B0%D1%81%D0%B5%D0%B3%D0%B0-%D0%BD%D1%8F%D0%BC%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%B5%D0%BD-%D0%BE%D1%82%D0%B3%D0%BE%D0%B2%D0%BE%D1%80-%D0%BE%D1%82-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B0-%D0%BF%D0%BE%D0%BA%D0%B0%D0%BD%D0%B0%D1%82%D0%B0-%D0%B7%D0%B0-9-%D0%BC%D0%B0%D0%B9-news883043.html", "text": "РИА Новости, цитирана от \"Фокус\". Все още не сме получили официален отговор от президента Доналд Тръмп за присъствието му на парада на 9 май в Москва, заяви говорителят на Кремъл Дмитрий Песков пред Пред репортери в Белия дом Тръмп заяви, че обмисля възможността да отиде в Москва на 9 май, но предизборната кампания в САЩ може да се окаже пречка за това. Сподели:", "date": "2019.11.09", "title": "Говорителят на Кремъл: Засега няма официален отговор от Доналд Тръмп на поканата за 9 май"}
{"url": "https://pik.bg/%D1%87%D0%B8%D1%87%D0%BE-%D0%BC%D0%B8%D1%82%D0%BA%D0%BE-%D0%B3%D0%BB%D0%B5%D0%B4%D0%B0-%D0%BF%D1%8A%D0%B4%D0%BF%D1%8A%D0%B4%D1%8A%D1%86%D0%B8-%D0%B2-%D0%BC%D0%B8%D1%80%D0%BE%D0%B2%D1%8F%D0%BD%D0%B5---%D1%82%D1%80%D0%B5%D0%BD%D1%8C%D0%BE%D1%80-%E2%84%961-%D1%82%D0%BE%D1%87%D0%B8-%D0%BD%D0%BE%D0%B6%D0%B0-%D0%BD%D0%B0-%D0%BF%D0%B5%D1%80%D0%BD%D0%B0%D1%82%D0%B8%D1%82%D0%B5-news882986.html", "text": "Докато повечето българи се запасяват за зимата със свински мръвки, Димитър Пенев пълни фризера с по-луксозно месце. Треньор №1 на ХХ век отглежда пъдпъдъци в къщата си в софийското село Мировяне, научи ПИК. Пената отдавна не живее там, а в апартамента си в столицата. Отскача до Мировяне, когато има време. Докато е в София, неговите приятели от селото наглеждат имота му. \"От известно време там гледа пъдпъдъци. В момента имам 25-26. Купувам ги през юни-юли и в края на годината ги коля. Много им обичам яйцата\", призна Чичо Митко в интервю пред столичен таблоид. През седмицата почти всеки ден Пената е на стадиона на ЦСКА в Борисовата градина. От известно време чат-пат отскача и до стоматолога си, който му ремонтира ченето. \"Става въпрос за долна протеза. Нещата стават на етапи, а и аз не бързам. Домашните ми правят забележка по-бързо да слагам новата усмивка, но аз им казвам \"Има време, когато - тогава\", добавя Стратега от Мировяне. Сподели:", "date": "2019.11.09", "title": "Чичо Митко гледа пъдпъдъци в Мировяне - треньор №1 точи ножа на пернатите"}
{"url": "https://pik.bg/%D1%80%D0%BE%D0%B4%D0%B8%D1%82%D0%B5%D0%BB%D0%B8-%D0%BE%D1%82-%D0%B2%D0%B0%D1%80%D0%BD%D0%B0-%D0%B2-%D1%88%D0%BE%D0%BA-%D0%B4%D0%B5%D1%82%D1%81%D0%BA%D0%B8-%D0%BA%D0%B0%D0%BD%D0%B0%D0%BB-%D0%B8%D0%B7%D0%BB%D1%8A%D1%87%D0%B2%D0%B0-%D0%BF%D0%BE%D1%80%D0%BD%D0%BE-%D1%81%D0%BB%D0%B5%D0%B4-23-%D1%87%D0%B0%D1%81%D0%B0-news882663.html", "text": "Родители от Варна са шокирани от факта, че детски канал излъчва филми за възрастни след 23 часа, предава \"Варна 24\". Читател на медията споделил следното: \"Покрай сина ни, който вече е на 8 години, ни остана навикът всяка вечер да гледаме анимация заедно по Cartoon network, нещо като приспивен ритуал. Често ние с майка му, уморени от тежкия работен ден, заспиваме даже преди детето, но около 22 часа телевизорът задължително се изгася. Във вторник вечерта обаче и тримата сме заспали при работещ телевизор. Около полунощ в просъница дочувам странни звуци и какво беше учудването ми, когато виждам на екрана горещи сцени от филма за възрастни по детския канал. Побързах да изгася телевизора, на сутринта с учудване споделих на съпругата ми, че при условие, че всички подобни канали на Виваком са кодирани, операторът е допуснал в ефир на детска телевизия да се върти подобно извращение за подрастващите.\" \"Мили майчета, внимавайте кои канали гледат децата ви ! Ние сме на Булсатком - оптика и точно в 23:00 ч автоматично - Cartoon network се смени с канал за възрастни, без предупреждение и без кодиране!!! Меко казано съм бясна ! Булсатком вече са сигнализирани утре ще пиша и на Комисия за регулиране на съобщенията, но акъла ми не побира как може да ти хрумне така да комбинираш канали! Трябва да си или извратеняк, или тотално лишен от мозък!!!\" Сподели:", "date": "2019.11.09", "title": "Родители от Варна в шок: Детски канал излъчва порно след 23 часа!"}
{"url": "https://pik.bg/%D1%88%D0%B8%D1%80%D0%BE%D0%BA%D0%B8-%D0%BF%D1%80%D1%8A%D1%81%D1%82%D0%B8-%D1%82%D0%BE%D0%BD%D0%B8-%D1%81%D1%82%D0%BE%D1%80%D0%B0%D1%80%D0%BE-%D0%B1%D1%80%D1%8A%D0%BC%D1%87%D0%B8-%D1%81-%D0%B4%D0%B6%D0%B8%D0%BF-%D0%B7%D0%B0-200-%D0%B1%D0%BE%D0%BD%D0%B0---%D1%84%D0%BE%D0%BB%D0%BA-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D1%81%D0%B5-%D1%81%D0%B4%D0%BE%D0%B1%D0%B8-%D1%81-%D0%BF%D0%BE%D1%80%D1%8A%D1%87%D0%BA%D0%BE%D0%B2-%D0%B4-news882960.html", "text": "Тони Стораро фучи из София с чисто нов джип. Изпълнителят се сдоби с лъскав \"Мерцедес\" на стойност 200 000 лв. Джипът на Тони е произведен през тази година и е с мощност от 300 конски сили. За малко повече от 7 секунди новата кола вдига до 100 км. Джипът на Стораро е оборудван с всевъзможни екстри, като затоплящи се седалки, масаж, охлаждане на тялото. Изпълнителят на \"Най-добрата фирма\" е маниак на тема скъпи и лъскави автомобили. През няколко години той сменя автомобилите си, като всичките са безбожно скъпи. Преди да купи мерцедеса си, Тони Стораро караше \"Ауди\". За него Човека глас даде \"само\" 50 бона, а преди това се хвалеше с лъскав джип БМВ, за което се бръкна много по-дебело, пише ежедневник. Най-щастлив заради новата придобивка е по-малкият син на Стораро - Емрах. Той първи издаде баща си за новата му придобивка, като пусна няколко кадъра с джипа, докато излиза от автосалона. Малкият Емрах се надява, че когато стане на 18 години, точно тази кола ще остане за него. Когато навърши пълнолетие, брат му Фики получи \"Шевролет Камаро\" от татко си. Сподели:", "date": "2019.11.09", "title": "ШИРОКИ ПРЪСТИ: Тони Стораро бръмчи с джип за 200 бона - фолк звездата се сдоби с поръчков джип"}
{"url": "https://pik.bg/%D1%84%D1%80%D0%BE%D0%BD%D1%82%D0%B5%D0%BA%D1%81-%D0%BD%D0%B0%D0%B1%D0%B8%D1%80%D0%B0-%D0%B3%D1%80%D0%B0%D0%BD%D0%B8%D1%87%D0%BD%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-news882984.html", "text": "Европейската агенция за гранична и брегова охрана стартира кампания за набиране на първите наднационални европейски гранични сили, съобщи пресцентърът на МВР. За първи път Фронтекс ще има собствен униформен състав/постоянен корпус/, работещ под знамето на Европейския съюз. Агенцията търси своите нови служители сред представители на националните гранични служби, полицията, военните или други правоприлагащи структури, които да се присъединят към първите наднационални европейски гранични сили. Постоянният корпус ще изпълнява различни задачи, свързани с граничния контрол и управлението на миграцията в помощ на страните-членки на ЕС. Това включва проверка на самоличност и документи, гранично наблюдение  и връщане на хора, които незаконно пребивават в Европейския съюз. По този начин Фронтекс ще може да подпомага държавите-членки на ЕС при предизвикателства на техните граници със собствен състав и оборудване . Граничните служители на агенцията, заедно с националните офицери от европейските страни, ще работят главно на външните граници на ЕС. Първата кампания е за набиране на над 700 гранични служители на Фронтекс, а срокът за кандидатстване е до16 декември 2019 г. Преди граничните служители на агенцията да започнат своята работа, всеки ще трябва да завърши шест месеца обучение и да премине тестове, за да гарантира, че притежава необходимите умения за съвместна работа на външните граници, в съответствие с приложимото законодателство на ЕС и етичните стандарти. Първите гранични служители ще бъдат готови да поемат новите си задачи през януари 2021 г. Повече подробности за изискванията към кандидатите могат да бъдат открити на интернет страницата на Европейската агенция за гранична и брегова охрана: ... Сподели:", "date": "2019.11.09", "title": "Фронтекс набира гранични служители"}
{"url": "https://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B8%D1%8F%D1%82-%D1%81%D0%B2%D0%B5%D1%82%D0%BE%D1%84%D0%B0%D1%80-%D0%B2-%D0%BB%D0%BE%D0%BC-%D1%81%D0%BF%D1%80%D1%8F-%D0%B4%D0%B0-%D1%80%D0%B0%D0%B1%D0%BE%D1%82%D0%B8-news882923.html", "text": "Единственият светофар в Лом спря да работи, а причината е възникнала повреда в уредбата. Светофарът се намира на кръстовището между улиците \"Пристанищна“ и \"Хан Аспарух“, пред авто- жп гарата.  Повреда в софтуера на съоръжението обаче спряла работата му, казаха от общината. Аварията може да бъде отстранена само от специализирана фирма от София. Очаква се ремонтът да бъде извършен най-рано в понеделник или вторник. До тогава кръстовището ще бъде без светофар и шофьорите трябва да минават с повишено внимание, призовават ломските шофьори от \"БулНюз\". Сподели:", "date": "2019.11.09", "title": "КУЛТОВО: Единственият светофар в Лом спря да работи"}
{"url": "https://pik.bg/%D0%B3%D1%80%D0%B8%D1%88%D0%BE-%D1%81-%D1%82%D0%B5%D0%B6%D0%BA%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-news882992.html", "text": "Българският тенисист - Григор Димитров, направи тежко признание по време на днешната пресконференция, която даде на българска земя. Гришо сподели, че през тази година е имало период, в който често се е налагало да посещава лечебните заведения. \"Имаше известен период, в който толкова много ме болеше рамото, че нямах възможност да си вдигна чашата, а пък какво да говоря да държа ракетата. Това не се знае и вижда, но аз често посещавах болниците\", заяви Димитров. Сподели:", "date": "2019.11.09", "title": "Гришо с тежко признание"}
{"url": "https://pik.bg/%D0%BD%D0%B0%D0%B4-90-%D0%B3%D0%BE%D1%80%D1%81%D0%BA%D0%B8-%D0%BF%D0%BE%D0%B6%D0%B0%D1%80%D0%B0-%D0%B1%D1%83%D1%88%D1%83%D0%B2%D0%B0%D1%82-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-news882993.html", "text": "Десетки пожари в храсталаци и гори са извън контрол в Източна Австралия, блокирайки пътищата за бягство за жителите и затваряйки главната магистрала, свързваща големите градове на тихоокеанския бряг на страната. Повече от 90 огнища бележат околностите на Нов Южен Уелс и са обхванали десетки хиляди хектари. \"Намираме се на неизследвана територия\", заяви комисарят на местната пожарна служба в Нов Южен Уелс Шейн Фицсаймънс пред телевизия ABC. \"Никога не сме виждали толкова много пожари едновременно, които да изискват предупреждение за спешни случаи.\" Властите заявиха, че пожарите са излезли извън ограничителните линии и са ги принудили да затворят на две места Тихоокеанската магистрала, свързваща Сидни и Бризбейн. Извънредни мерки са предприети в районите на 14 пожара, което включва и предупреждения за незабавна евакуация. В някои райони на жителите е било казано „да търсят убежище, тъй като е твърде късно да си тръгнат“. Местното радио спря излъчването на нормалните програми и дава инструкции за това как хората да се опитат да оцелеят при пожари, ако са в капан у дома или в превозно средство. Продължителната суша, силните ветрове, ниската влажност и високите температури комбинирано доведоха до превръщането на региона в пожароопасен. Сподели:", "date": "2019.11.09", "title": "Над 90 горски пожара бушуват в Австралия"}
{"url": "https://pik.bg/%D0%BF%D0%B0%D0%BF%D0%B8-%D1%85%D0%B0%D0%BD%D1%81-%D0%BE%D0%B1%D0%B5%D1%89%D0%B0-%D0%B4%D0%B0-%D1%81%D0%B5-%D1%81%D1%8A%D0%B1%D0%BB%D0%B5%D1%87%D0%B5-%D1%87%D0%B8%D1%81%D1%82%D0%BE-%D0%B3%D0%BE%D0%BB-%D0%B0%D0%BA%D0%BE-news882965.html", "text": "Любимецът не тийнейджърките Константин Трендафилов-Папи Ханс е готов да се обзаложи с всеки, който твърди, че е сред участниците в първия сезон на \"Маскираният певец\". Още преди началото на шоуто, се появиха спекулации, че пеещият поет е сред избраниците на Магърдич Халваджиян. Папи обаче твърди, че след участията във \"ВИП Брадър\" и в \"Като две капки вода\" му е омръзнало от риалити формати. \"Стигат ми толкова тв ангажименти. Писна ми да съм все пред камера, а да не говорим, че това пречи и на основната ми работа. Сега доста хора смятат, че съм скрит под някой от костюмите в \"Маскираният певец\", но се кълна, че не е така. Готов съм дори на облог, че нямам никакво отнешение към това шоу. Ще се съблека чисто гол, ако се докаже противното\", заяви напълно сериозно Папи пред седмичник. Както е известно, Трендафилов си направи собствена рекламна агенция, малко след участието си в Големия брат. В момента бизнесът и участията са погълнали цялото му време. Сподели:", "date": "2019.11.09", "title": "Папи Ханс обеща да се съблече чисто гол, ако..."}
{"url": "https://pik.bg/%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D0%BF%D1%80%D0%B5%D0%B7-2021-%D0%B3-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B3%D0%B5%D1%80%D0%B1-%D1%89%D0%B5-%D1%81%D0%BF%D0%B5%D1%87%D0%B5%D0%BB%D1%8F%D1%82-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%B8-%D0%BC%D0%B0%D1%8F-%D1%89%D0%B5-%D1%80%D0%B0%D0%B7%D1%86%D0%B5%D0%BF%D1%8F%D1%82-%D0%B1%D1%81%D0%BF-news883090.html", "text": "Голямо обединение се получи за Фандъкова, плюс нейните лични качества допринесоха за преизбирането й за кмет. Това заяви пред Нова телевизия депутатът от ГЕРБ Георги Марков. \"Рим нима няма проблеми? Да, трябва да има промени в София, има грешки, дума да няма\", допълни той. \"Касиране на изборите няма как да има. Има нещо много лошо на либералната и социалистическата общност в Европа, не само в България. Това е непризнаването на вота. Смирете се, загубихте изборите. Слушах голямата гюрултия, студиата. Голяма галимация, какви неща се говорят. Но никой не каза, че местните избори не са само кметски, те са за общински органи. На тях ГЕРБ ги уби. Победата на ГЕРБ е удивителна. Във Враца извадиха много силни лица, ГЕРБ ги гръмнаха там. Единственото, което ми е мъчно за местните избори, е грубата грешка на ГЕРБ. Да дадеш Русе на БСП на датата 3 ноември, 30 години след демокрацията. В ГЕРБ нещата ги решава Борисов и когато му говорят и подвеждат, да питат. Позор е загубата на този символ на демокрацията - Русе\", заяви още Марков. Според него \"демокрацията е ротация\". \"Не може вечно да си на власт. Но победата на ГЕРБ е зашеметяваща. София, Пловдив, Варна, Бургас - две трети от българите живеят в тези четири града. Шеметна победа!\", подчерта още веднъж политикът. Той предрече: \"2021 Борисов ще спечели изборите\". \"Борисов трябва първо да помисли докога ще толерира \"Да, България\". Кой е тоя Христо Иванов, та стана министър на правосъдието? Кой му го даде? Радан Кънев - кой го води при Меркел? При тая ситуация в София какво прави Радан? Изритайте го тоя Радан и оня, дето лепи плакатите на Мая Манолова\", заяви Марков. Георги Марков си спомни: \"По мое време София се състоеше само от център. Като направиха комплексите, старите софиянци ходихме да гледаме какво е това - комплекс \"Ленин\". \"Да, България\" и тези общности не са десни. Те единствено искат да свалят ГЕРБ от власт, защото мислят, че ако не е ГЕРБ, ще са те. Но се бореха за Истанбулската конвенция и омагьосаха Бойко. Не сме го били чели! Камбани биха! Тази неолиберална общност дръпнаха настрани. И сега - сърдим се на Слави Трифонов, че сложил заглавие на партията \"Няма такава държава\" и се тресем от патриотизъм. И сега да видим - има ли такава държава. Консервативна е съдебната система и тя говори с решенията си. Няма такава държава,.в която председателят на ВКС чете политически дитирамби. Р(и)форма били направили в съдебната власт Разделиха я на съдийска и прокурорска колегии. Крайният резултат е лош\". Марков коментира още: \"Чудим се защо не идва \"Фолксваген\", защо \"БМВ\" отиде в Дебрецен. Там, в Унгария той влезе в оспорвана конкуренция. Те не са главанаци - имат съгледвачи. А тук като видят скандалите ни - в съдебната система и незащитената частна собственост, ще си кажат - какво да търсим там\". \"Добре, че дойде Борисов, иначе щяхме да сме с едно БСП, едно ДПС и една партия-патерица, с която щяхме да куцукаме. Ако погледнем историята на БСП тези 30 години, Сашо Томов направи евролевица и проби, Първанов също проби. Битката Манолова с Корнелия ще е много интересна. Ще има две БСП-та - на Мая и на Нинова. И ще си пишат писма, ще се карат на пленуми, ще се отлюспват. И това е\", заяви Георги Марков. Сподели:", "date": "2019.11.09", "title": "Георги Марков: През 2021 г. Борисов и ГЕРБ ще спечелят! Корнелия и Мая ще разцепят БСП"}
{"url": "https://pik.bg/%D0%B1%D1%80%D0%B0%D0%B2%D0%BE-%D1%82%D0%B5%D1%80%D0%B2%D0%B5%D0%BB-%D0%BF%D1%83%D0%BB%D0%B5%D0%B2-%D1%81%D1%8A%D1%81-%D1%81%D0%B2%D0%B5%D1%82%D0%BA%D0%B0%D0%B2%D0%B8%D1%87%D0%B5%D0%BD-%D1%83%D1%81%D0%BF%D0%B5%D1%85-news883055.html", "text": "Българският боксьор Тервел Пулев постигна 14-ата си поредна победа на професионалния боксов ринг. По-малкият брат на Кубрат Пулев победи категорично с нокаут още в първия рунд по-опитния от него Каи Курзава (38-9) на галавечер край германския град Кьолн. Въпреки че заради тежка контузия Тервел отсъства от ринга в продължение на цели 7 месеца, българинът показа обичайната си професионална форма и надви противника си за броени секунди. Срещата бе в театър \"Бергишер Льове\" в Бергиш Гладбах. Двубоят бе предвиден за максимум осем рунда, но Тервел на два пъти прати своя съперник в нокдаун още в първия и реферът на ринга реши да прекрати срещата, присъждайки ТКО. Преди няколко дни Тервел обяви, че ще участва в главната битка на галавечер в Пловдив съвсем скоро. Пулев трябваше да изчака с плановете си за развитие заради принудителната почивка, която се наложи след фрактурата, която получи при успеха по точки в 6-рундов сблъсък с коравия американец Мич Уилямс, акцентира \"Гонг\". Сподели:", "date": "2019.11.09", "title": "БРАВО: Тервел Пулев със светкавичен успех..."}
{"url": "https://pik.bg/%D0%B7%D0%B2%D0%B5%D1%80%D1%81%D1%82%D0%B2%D0%BE-%D1%82%D1%80%D0%BE%D0%B2%D1%8F%D1%82-%D0%B4%D0%BE%D0%BC%D0%B0%D1%88%D0%BD%D0%B8-%D0%BB%D1%8E%D0%B1%D0%B8%D0%BC%D1%86%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%BA%D0%B2%D0%B0%D1%80%D1%82%D0%B0%D0%BB-news882994.html", "text": "“Гледката наподобява гробища за домашни и улични любимци”, посочи разтревожен родител, забелязал мъртва котка край училището на детето си. Надежда Ангелова, която живее в един от близките блокове, твърди, че този ужас се разиграва от около две седмици. Няколко пъти за последните дни тя е подавала сигнали на тел. 112. Реакцията била мигновена и полицаи от Трето районно оглеждали района. Намерени са мъртви котки около жилищната сграда. Според тях става дума за антифриз или друга силна отрова. “Сутринта видях две умрели котенца между колите пред блока ни, малко по-надолу има и отровено куче. Под терасата на блока има храна, вода и разни боклуци, които също са напоени с отрова. Виждам и гранула, различна от тези, с които се хранят животните. Това е отрова”, заяви пред нашия репортер Ангелова. В близост до училището има кучешка площадка, която е занемарена, за нея се грижат хората, които живеят наоколо и водят там домашните си любимци. През последните седмици всеки ден те намират мъртви котки край нея. “Преди няколко дни беше отровено кучето на мой приятел, докато стопанинът му го разхождал. Кучето опитало от храната, която била подхвърлена в парка. За няколко минути станало всичко, кучето започнало да се гърчи, излязла му е пяна от устата и умряло. Момчето е много травмирано. Това е нечовешка жестокост и не искаме повече такива случаи”, категорична е Надежда. Виновниците за тези зверства все още не са открити, но вече има няколко заподозрени, всички те живеят в същия квартал. Хората възнамеряват да подават настоятелно писмени жалби в Районното, докато злосторниците не бъдат заловени и този ад не спре. Отровени котки и кучета лежат по парковете и градините на квартал “Захарна фабрика” в близост до ОУ “Димитър Димов”, алармираха пловдивчани. Жителите от блоковете на квартала твърдят, че появата на храна, напоена с отрова, е системна проява там и умишлените убийства на животни зачестяват, съобщава Марица. Сподели:", "date": "2019.11.09", "title": "Зверство: Тровят домашни любимци в пловдивски квартал"}
{"url": "https://pik.bg/%D0%B8%D0%B7%D0%B2%D0%B5%D1%80%D0%B3-%D1%81%D0%B2%D0%B5%D1%89%D0%B5%D0%BD%D0%B8%D0%BA-%D0%B1%D0%BB%D1%83%D0%B4%D1%81%D1%82%D0%B2%D0%B0-%D1%81%D1%8A%D1%81-17-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D0%B7%D0%B0-%D0%B4%D0%B0-%D0%BC%D1%83-%D0%BF%D0%BE%D0%BC%D0%BE%D0%B3%D0%BD%D0%B5-news882985.html", "text": "По информация на ''La Vanguardia'' свещеникът, гражданин на Хондурас и женен с две деца, е бил задържан на 10-и октомври, но след изтичане на мярката му е бил освободен, като все пак паспортът му е бил отнет и той няма право да напуска пределите на страната. По данни на следствието пасторът се е възползвал от финансовия недоимък на семейството на момичето и ѝ предложил ''помощ'' - да преспи с нея срещу заплащане. След като тя не се съгласила, той я нападнал и блудствал с нея, след което ѝ платил, за да ѝ купи мълчанието. Когато се прибрала вкъщи, тийнейджърката разказала на майка си какво е станало и тя незабавно подала сигнал в полицията. По случая тече разследване, което трябва да установи дали свещеникът е имал и други прояви на блудство с непълнолетни момичета. Полицейските власти в испанската столица Мадрид са задържали 49-годишен евангелистки пастор, заподозрян, че е извършил блудство спрямо 17-годишно момиче. Сподели:", "date": "2019.11.09", "title": "Изверг: Свещеник блудства със 17-годишно момиче, ''за да му помогне''"}
{"url": "https://pik.bg/%D0%BF%D0%B0%D1%83%D0%BB%D0%B8%D0%BD%D0%B0-%D0%BE%D1%82-%D1%84%D0%B5%D1%80%D0%BC%D0%B0%D1%82%D0%B0-%D0%BA%D1%80%D1%8A%D1%81%D1%82%D0%BE%D1%81%D0%B0-%D1%88%D0%BF%D0%B0%D0%B3%D0%B8-%D1%81-%D0%B8%D1%81%D0%BF%D0%B0%D0%BD%D1%81%D0%BA%D0%B0%D1%82%D0%B0-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0-%D0%BD%D0%B0-%D0%BC%D0%BE%D0%BD%D1%82%D1%8C%D0%BE%D1%80%D0%B0-%D0%BA%D1%80%D0%B0%D1%81%D0%B8---%D0%B5%D1%82%D0%BE-%D0%BA%D0%B0%D0%BA-%D1%81%D0%B8-%D0%BF%D0%BE-news882763.html", "text": "Сексапилната Паулина Ванегас от \"Фермата\", която завъртя любов с автомонтьора Краси Джунов, и испанската му приятелки са успели да си го поделят. Не с женски бой, а по съвсем цивилизован начин - чрез разговор помежду си. \"Тя е изключително приятен човек. Двамата са се разделили отдавна. Краси лично ми разказа за нея, докато бяхме в предаването. Дори й е предложил брак, но те отдавна вече са разделени, още преди той да влезе във формата. Това, за което съжалявам са неверните неща, които прочетох за себе си. Някъде пишеше, че съм била хваната в тройка, че мъжът ми ме бил изгонил от вкъщи, но това са лъжи. Как ще ме изгони, като аз живея в мой собствен дом?\", бясна е Паулина. Пред \"Уоман.бг\" тя повторно изтъкна, че е влязла във \"Фермата\" заради сина си Николас, който е голям фен на предаването. Двамата за първи път се разделяли за толкова дълго време, но днес са непрекъснато заедно. \"Това бе е първата голяма раздяла със сина ми и аз много съм му липсвала. Той бе много щастлив, че съм загубила дуела и съм отново при него. Аз от малък гледам да го възпитавам като отговорен човек, той от малък плаща сметки, след като му дам пари или изпълнява други леки задачи. Моето дете много ме обича и ме обгрижва\", заяви още младата майка. Тя обаче не може да приеме лъжите за себе си. \"Аз не съм жена, която мъжете издържат. Купила съм си апартамент и кола съвсем сама, от малка работя с майка ми и затова са ми много смешни коментарите на разтревожени фенове какво ще правя сега, след като гаджето ми ме изгони. Имала съм трудни периоди с майка си, когато не сме си говорели и тогава мъжът до мен ми е помагал, до никога не ме е издържал изцяло. Една жена не може да зависи изцяло от някой мъж, твърдо вярвам в това. Аз се занимавам с ловен туризъм и имам идея за инвестиция в тази насока, но все още е рано да говоря за нея. Искам да напиша и книга\", отсече горещата фермерка. Сподели:", "date": "2019.11.09", "title": "Паулина от \"Фермата\" кръстоса шпаги с испанската любовница на монтьора Краси - ето как си поделиха мачото..."}
{"url": "https://pik.bg/%D0%BC%D0%B0%D0%BA%D1%80%D0%BE%D0%BD-%D0%BD%D0%B0%D1%80%D0%B5%D1%87%D0%B5-%D0%B1%D0%BE%D1%81%D0%BD%D0%B0-%D0%B1%D0%BE%D0%BC%D0%B1%D0%B0-%D1%81%D1%8A%D1%81-%D0%B7%D0%B0%D0%BA%D1%8A%D1%81%D0%BD%D0%B8%D1%82%D0%B5%D0%BB-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%81%D0%B0%D1%80%D0%B0%D0%B5%D0%B2%D0%BE-%D1%80%D0%B5%D0%B0%D0%B3%D0%B8%D1%80%D0%B0-%D0%BE%D1%81%D1%82%D1%80%D0%BE-news882926.html", "text": "Председателството на Босна и Херцеговина ще покани френския посланик в страната на разговори заради изявлението на френския президент Еманюел Макрон, че \"Босна е бомба със закъснител, която цъка до Хърватия\". Това съобщават от кабинета на председателя Желко Комшич, цитирани от БГНЕС. В интервю за „Икономист“ френският президент каза също, че що се отнася до региона на Западните Балкани, нито Северна Македония, нито Албания, не са изправени пред проблема за завръщането на джихадистите, за разлика от Босна, която може да се сблъска с това. \"Ако сте загрижени за този регион първият въпрос не е нито в Северна Македония, нито в Албания, а в Босна и Херцеговина. Босна и Херцеговина е бомба със закъснител, която цъка до Хърватия и е изправена пред проблема за завръщането на джихадистите“, каза Макрон. Сподели:", "date": "2019.11.09", "title": "Макрон нарече Босна \"бомба със закъснител\", официално Сараево реагира остро"}
{"url": "https://pik.bg/%D0%BF%D1%80%D0%B0%D1%81%D0%B5%D1%82%D0%B0-%D1%82%D1%80%D1%8A%D0%B3%D0%BD%D0%B0%D1%85%D0%B0-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news882940.html", "text": "Любимите на всички жители на пловдивския квартал \"Кършияка\" семейство прасета, което живее свободно в района на Захарна фабрика, вече тръгна на училище. За това разказа развеселен пловдивчанин. По думите му, животинките, които учениците шеговито наричат семейство Свинареви, са тръгнали на разходка по училищата в квартала, за да изберат най-подходящата гимназия за най-малките прасенца, предава \"Пловдив24\". Грухтящите хйвани обичат да се снимат и с времето се превърнаха в една от големите звезди на района. Пловдивчани често ги засичат край Окръжна болница и в района на езиковите гимназии. В двора на школата се срещат и други животински видове като кози и коне. Сподели:", "date": "2019.11.09", "title": "Прасета тръгнаха на училище в Пловдив"}
{"url": "https://pik.bg/%D1%82%D0%BE%D0%BF%D0%BB%D0%B0%D1%82%D0%B0-%D0%B5%D1%81%D0%B5%D0%BD-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D1%8A%D0%B6%D0%B4%D0%BE%D0%B2%D0%B5%D1%82%D0%B5-%D1%81%D0%BF%D0%B8%D1%80%D0%B0%D1%82-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%89%D0%B5-%D1%81%D0%B5-%D0%B2%D0%B4%D0%B8%D0%B3%D0%BD%D0%B0%D1%82-%D0%B4%D0%BE-24-%D0%B3%D1%80%D0%B0%D0%B4%D1%83%D1%81%D0%B0-news883040.html", "text": "Днес валежите Националния институт по метеорология и хидрология ще спрат и облачността и над Западна България ще се разкъса. Такава е прогнозата на . Минималните температури ще са предимно между 7° и 12°, по-високи по морския бряг. През по-голямата част от деня ще бъде предимно слънчево. Сутринта на места в низините и котловините ще има ниска слоеста облачност или мъгла. През деня ще се появи разкъсана висока облачност. Ще духа слаб, в Източна България и планинските райони – до умерен юг-югозападен вятър. Максималните температури ще са между 19° и 24°, по-ниски в крайните северозападни райони. Атмосферното налягане ще се задържи по-ниско от средното за месеца. Над Черноморието ще е предимно слънчево. Ще духа до умерен юг-югозападен вятър. Максималните температури на въздуха ще са между 20° и 24°. Температурата на морската вода е 17°, по-ниска е на север от н. Калиакра. Вълнението на морето ще е 2 бала. Над планините облачността ще е променлива, почти без валеж. Ще духа до умерен, по високите и открити части и временно силен югозападен вятър. Максимална температура на височина 1200 метра около 14°, на 2000 метра - около 8°. В неделя през страната ще премине атмосферно смущение. Облачността от запад ще се увеличи и на места в Западна и Централна България ще превали дъжд, над 2000 м – сняг. В Източна България ще остане с до умерен южен вятър и по-топло, с температури до 22°-24°, в останалата част от страната, където вятърът временно ще се обърне от запад-северозапад, максималните ще бъдат между 15° и 20°. В южните райони на Рило-Родопската област са възможни по-съществени количества на валежа, както и гръмотевици. В началото на следващата седмица температурите още малко ще се понижат и преобладаващите максимални ще са между 17° и 22°. Минималните ще бъдат: в по-голямата част от Западна България между 4° и 10°, на изток между 12° и 16°. Облачността ще бъде предимно висока и средна. Вятърът – с източна компонента. Сподели:", "date": "2019.11.09", "title": "ТОПЛАТА ЕСЕН ПРОДЪЛЖАВА: Дъждовете спират, температурите ще се вдигнат до 24 градуса"}
{"url": "https://pik.bg/%D0%BD%D0%B0%D0%BA%D0%B0%D0%B7%D0%B0%D1%85%D0%B0-%D1%81-%D1%83%D1%81%D0%BB%D0%BE%D0%B2%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%BA%D1%83%D0%BF%D1%83%D0%B2%D0%B0%D1%87-%D0%BD%D0%B0-%D0%B3%D0%BB%D0%B0%D1%81%D0%BE%D0%B2%D0%B5-news883006.html", "text": "На 25.10.2019 г. в с. Лесура, община Враца, подсъдимият В. предложил парична облага на три лица, като по този начин целял да ги склони да упражнятизбирателното си право в полза на конкретна политическа партия при провеждане на избори за общински кметове и общински съветници на 27.10.2019 г. Даваните от него суми били различни - от 100 лева, 40 лева и 50 лева. На Ц.В. е наложено наказание от десет месеца „лишаване от свобода“ с тригодишен изпитателен срок. Парите, предназначени за извършване на престъплението в размер на 1290 лева, се отнемат в полза на държавата. Определението на съда има последиците на влязла в сила присъда, съобщиха от пресцентъра на Апелативна прокуратура - София. Съдът е одобрил споразумение, сключено между Районна прокуратура – Враца и защитата на подсъдимия Ц.В., обвинен за извършено от него престъпление по чл. 167, ал. 2, вр. чл. 26, ал. 1 от Наказателния кодекс. Сподели:", "date": "2019.11.09", "title": "Наказаха с условна присъда купувач на гласове"}
{"url": "https://pik.bg/%D0%B7%D0%B0%D0%B2%D1%8A%D1%80%D1%88%D0%B8-%D1%80%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-%D0%B2%D0%B8%D0%B0%D0%B4%D1%83%D0%BA%D1%82%D0%B8%D1%82%D0%B5-%D0%BF%D1%80%D0%B8-17-%D1%82%D0%B8-%D0%B8-18-%D1%82%D0%B8-%D0%BA%D0%BC-%D0%BD%D0%B0-%D0%B0%D0%BC-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D0%B2-%D0%BF%D0%BE%D1%81%D0%BE%D0%BA%D0%B0-%D0%B1%D1%83%D1%80%D0%B3%D0%B0%D1%81-news883003.html", "text": "Завърши ремонтът на виадуктите при 17-ти и 18-ти км на АМ „Тракия“ в платното за Бургас, съобщиха от Агенция \"Пътна инфраструктура\". С приключването на ремонтно-възстановителните работи се осигурява нормалното движение в отсечката от 14-ти до 20-ти км на магистралата, в двете посоки. Пътноподдържащото дружество „Автомагистрали“ ЕАД работи изключително мобилизирано, за да може предвидените дейности да завършат колкото се може по-бързо преди началото на зимния сезон. На виадуктите при 17-ти км, с дължина 322 м, и при 18-ти км, с дължина 242 м, е рехабилитирана връхната конструкция – пътна плоча и греди. Съоръженията са с нова хидроизолация, асфалтобетонова настилка и тротоарни блокове. Подменени са парапетите и мантинелите. Положена е нова хоризонтална маркировка. В началото на месец юли т. г. приключи ремонтът и на виадуктите при 13-ти и 15-ти км на АМ „Тракия“ в посока Бургас. С рехабилитацията на съоръженията значително е подобрена пътната безопасност в този участък от автомагистрала „Тракия“. Осигурена е по-висока скорост и комфорт за преминаващите моторни превозни средства. Сподели:", "date": "2019.11.09", "title": "Завърши ремонтът на виадуктите при 17-ти и 18-ти км на АМ „Тракия“ в посока Бургас"}
{"url": "https://pik.bg/%D0%B2%D0%BB%D0%B0%D0%B4%D0%BE-%D0%BA%D0%B0%D1%80%D0%B0%D0%BC%D0%B0%D0%B7%D0%BE%D0%B2-%D1%80%D0%B0%D0%B7%D0%BD%D0%B0%D1%81%D1%8F-%D1%85%D1%80%D0%B0%D0%BD%D0%B0-%D1%81%D1%8A%D1%81-%D0%B7%D0%B2%D0%B5%D0%B7%D0%B4%D0%B8-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-news882775.html", "text": "Владо Карамазов запълва свободното си време с разнасяне на храна. Звездата от \"Дяволското гърло\" не е окачил на трупчета кариерата си на театралната сцена и на екрана, а се включва в кампания на популярна компания за доставки. В новото си начинание той обикновено кани свои колеги, като досега до него в автомобила за разнасяне са сядали Христо Петков, Неда Спасова и Теодора Духовникова. По време на кратките епизоди, излъчвани онлайн, Карамазов и компания обсъждат общите си творчески проекти и дори връщат лентата назад до детството си. \"Веднъж в градината бяха дошли хора, които да ни забавляват, с маски на кукери, вълци. Както си танцуваха и аз се бях потопил в представлението, един от вълците ме изплаши дотолкова, че след това заеквах години наред\", спомни си с усмивка екранният д-р Христо Карагьозов от \"Откраднат живот\". Той допълни, че родителите му са го водили на лекари, врачки и дори са ляли куршум. Накрая проблемът със заекването бил решен от педагога в началното му училище, пише \"Монитор\". Сподели:", "date": "2019.11.09", "title": "Владо Карамазов разнася храна със звезди от \"Откраднат живот\""}
{"url": "https://pik.bg/%D0%BD%D0%B0%D1%80%D1%8A%D0%B3%D0%B0%D1%85%D0%B0-%D0%B1%D0%B5%D0%B7%D0%BC%D0%B8%D0%BB%D0%BE%D1%81%D1%82%D0%BD%D0%BE-%D0%BC%D1%8A%D0%B6-%D0%B2-%D1%81%D0%BE%D1%84%D0%B8%D1%8F-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%8F%D1%82-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D0%B7%D0%B0%D0%B3%D1%83%D0%B1%D0%B8%D0%BB-%D0%BD%D0%B0%D0%B4-%D0%BB%D0%B8%D1%82%D1%8A%D1%80-%D0%BA%D1%80%D1%8A%D0%B2-news883068.html", "text": "Още снощи екип ръководен от д-р Ивайло Григоров от Клиника по хирургия на УМБАЛ \"Св.Анна\" - София АД е оперирал пострадалия. Допълнително усложнение за лекарите е, че пациентът е рядка кръвна група - В отрицателна. Мъж на 50 г. бе хоспитализиран снощи в КАИЛ на УМБАЛ \"Св.Анна\"-София АД, с множество прободни рани. Пострадалият все още е в много тежко състояние, с опасност за живота, съобщават от болницата. Загубил е над 1 литър кръв. Освен порезните рани има пневмотроакс и множество контузни рани, включително на главата. Сподели:", "date": "2019.11.09", "title": "Наръгаха безмилостно мъж в София! Пострадалият бере душа, загубил над литър кръв"}
{"url": "https://pik.bg/1-%D0%BC%D0%B8%D0%BB%D0%B8%D0%BE%D0%BD-%D0%B5%D1%81%D0%B5%D0%BD%D0%BD%D0%B8-%D1%86%D0%B2%D0%B5%D1%82%D1%8F-%D1%89%D0%B5-%D0%BA%D1%80%D0%B0%D1%81%D1%8F%D1%82-%D0%BF%D0%BB%D0%BE%D0%B2%D0%B4%D0%B8%D0%B2-news882916.html", "text": "Тази есен  в Пловдив са засадени рекордните над 1 000 000 цветя, съобщи заместник-директорът на ОП  \"Градини и паркове“ инж. Георги Николаев.  Когато разцъфтят напролет, градът ще е още по-красив. Най-многобройни са теменужките – морави, сини, бели, жълти, червени, оранжеви, както и с преливащи цветове. Има също много парички, незабравки и други видове, които на местна почва виреят добре. Всички цветя са собствено производство. Насажденията са из целия град - не само в централните паркове, а и в кварталните градинки, по разделителните ивици на булеварди и кръгови кръстовища, дори в междублокови пространства, където има осигурено поливане. От \"Градини и паркове“ се надяват, че пловдивчани ще харесат новите цветни фигури в Цар-Симеоновата градина.  Те са оформени с около 100 000 стръка – теменужки, ефектно гарнирани със сребристо-зелените цинерария и сантолина. Сред тях ще разцъфтят и прекрасни лалета. Красиви лалета отново ще украсят и градинката на площад \"Стефан Стамболов“ пред сградата на общината. Миналата пролет точно там бяха направени хиляди селфита. Сега са засадени 1600 луковици от най-висококачествени холандски лалета. \"И занапред ще съдействаме на инициативни наши съграждани, които искат да разкрасят междублоковите пространства, като им предоставяме посадъчен материал“, каза инж. Георги Николаев. Сподели:", "date": "2019.11.09", "title": "1 милион есенни цветя ще красят Пловдив"}
{"url": "https://pik.bg/%D1%81%D0%B2%D0%B5%D1%82%D1%8A%D1%82-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0-30-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%B5%D1%80%D0%BB%D0%B8%D0%BD%D1%81%D0%BA%D0%B0%D1%82%D0%B0-%D1%81%D1%82%D0%B5%D0%BD%D0%B0-news883076.html", "text": "30 години от падането на Берлинската стена. Датата 9-ти ноември 1989-та година променя стария континент и целия свят. Най-голямата политическа промяна в следвоенна Европа. Вдигната през 1961-ва година стена беше символ на Студената война и на противопоставянето на двата лагера - източен и западен.  45 хиляди бетонни блокове с височина от три метра - 155 километра дължина. Берлинската стена пада, когато правителството на ГДР съобщава решението си да отвори границите на държавата за свободно пътуване на своите граждани. Хиляди жители на Берлин излизат тази нощ по улиците на разделения град. Германия отбелязва датата със Седмица на спомените, а кулминацията се очаква в събота. Сподели:", "date": "2019.11.09", "title": "Светът отбелязва 30 години от падането на Берлинската стена"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%B3%D1%8A%D0%B1%D0%B8%D1%82%D0%B5-%D0%B7%D0%B0%D1%81%D0%B8%D0%BB%D0%B2%D0%B0%D1%82-%D0%B8%D0%BC%D1%83%D0%BD%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-news882988.html", "text": "Учените от университета Грифин в Австралия са избрали тези три вида, които се продават в търговската мрежа, защото съдържат много бета глюкани - въглехидрати, характерни за клетъчните стени на гъбите. Съдържат се и в други храни, като овесените ядки. Хората не ги произвеждат и човешката имунна система ги възприема като чужди. Това стимулира защитната реакция като срещу патогени. Известно е, че бета глюканите свалят холестерола и така могат да намалят опасността от сърдечносъдови заболявания. Има данни също, че регулират нивата на кръвната захар и стимулират имунната система. Учените са смлели трите вида гъби заедно и са изследвали ефекта от сместа върху човешки кръвни клетки в лаборатория. Резултатите им показват, че тя стимулира макрофагите - вид бели кръвни клетки, които откриват и унищожават бактерии и други вредни организми. Макрофагите освобождават също цитокини, които подпомагат комуникациит между клетките в рамките на имунната реакция и стимулират движението на клетки към мястото на възпалението. Учените са наблюдавали увеличаване на цитокините, което показва, че гъбите са действали като стимулант на имунната система. Не е известно дали при консумацията на гъби ефектът е същият, но според Броуди Малард от екипа, такава имунна реакция е възможна в червата. Гъби като шийтаке, рейши и майтаке, засилват имунната система, като предизвикват реакция на белите кръвни телца, съобщи в. \"Дейли мейл\". Сподели:", "date": "2019.11.09", "title": "ВАЖНО: Гъбите засилват имунната система"}
{"url": "https://pik.bg/%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%BE%D0%B1%D1%89%D0%BE%D0%B3%D1%80%D0%B0%D0%B4%D1%81%D0%BA%D0%BE-%D0%B7%D0%B0%D0%BB%D0%B5%D1%81%D1%8F%D0%B2%D0%B0%D0%BD%D0%B5-news883083.html", "text": "Безплатен транспорт е осигурен от Община Стара Загора за всички желаещи, които искат да допринесат за отглеждането на нова гора в района на кв. „Дъбрава“ – местностите Зайчева поляна и Магарешка поляна. Това съобщиха от пресцентъра на Общината, цитирани от „Фокус”. В 10:00 часа стартира общоградската ежегодна зелена инициатива за засаждане на най-малко 10 000 дъбови фиданки. По този начин ще бъде допълнен горският фонд в града, както и ще се озеленят пространствата, пострадали по време на пожарите през 2007 г. Първите безплатни автобуси ще тръгнат в 09:00 часа от паркинга зад Драматичен театър „Гео Милев“. Те ще се движат през половин час до 16:00 часа. Общата кауза, която е по идея на кмета на Стара Загора Живко Тодоров, съвместява усилията на Общинска администрация, Регионална дирекция на горите, Държавно горско стопанство, както и на спасителния Център за диви животни „Зелени балкани“. Участие в отглеждането на гора са заявили до този момент представители на местни и държавни институции, училища, различни организации от Стара Загора, както и множество граждани. На място специалисти ще обясняват технологията за залесяване на фиданките. Сподели:", "date": "2019.11.09", "title": "В Стара Загора ще се проведе общоградско залесяване"}
{"url": "https://pik.bg/%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D1%8F%D1%82-%D1%81%D1%8A%D0%B4-%D0%B2-%D1%85%D0%B0%D0%B3%D0%B0-%D0%B7%D0%B0%D1%8F%D0%B2%D0%B8-%D1%87%D0%B5-%D0%B8%D0%BC%D0%B0-%D1%8E%D1%80%D0%B8%D1%81%D0%B4%D0%B8%D0%BA%D1%86%D0%B8%D1%8F-%D0%B2-%D1%81%D0%BB%D1%83%D1%87%D0%B0%D1%8F-%D1%83%D0%BA%D1%80%D0%B0%D0%B9%D0%BD%D0%B0-%D1%80%D1%83%D1%81%D0%B8%D1%8F-news883016.html", "text": "Днешното решение на съда в Хага означава, че ще бъде даден ход на делото, което откри нов юридически фронт в обтегнатите отношения между Русия и Украйна, въпреки възраженията на Москва, че съдът на ООН няма юрисдикция в случая. Председателят на съда Абдулкауи Юсуф поясни, че решението засяга само въпроса за юрисдикцията. Международният съд в Хага заяви днес, че има юрисдикция в случая с жалбата на Украйна, която обвинява Русия, че е нарушила международни договори срещу финансирането на тероризма и расовата дискриминация, въоръжавайки проруските сепаратисти в Източна Украйна и нарушавайки правата на етническите татари и други малцинства след анексирането на Крим, предаде Асошиейтед прес. Сподели:", "date": "2019.11.09", "title": "Международният съд в Хага заяви, че има юрисдикция в случая Украйна-Русия"}
{"url": "https://pik.bg/%D1%81%D0%B2%D0%B5%D1%82%D1%8A%D0%BB-%D0%B4%D0%B5%D0%BD-%D0%BF%D0%BE%D1%87%D0%B8%D1%82%D0%B0%D0%BC%D0%B5-%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D0%B2%D0%B5%D0%BB%D0%B8%D0%BA%D0%B8%D1%82%D0%B5-%D1%81%D1%8A%D0%B2%D1%80%D0%B5%D0%BC%D0%B5%D0%BD%D0%BD%D0%B8-%D1%81%D0%B2%D0%B5%D1%82%D1%86%D0%B8---%D0%BF%D1%80%D0%B5%D0%B4-%D0%BD%D0%B5%D0%B3%D0%BE-%D1%81%D0%B5-%D0%BF%D1%80%D0%B5%D0%BA%D0%BB%D0%B0%D0%BD%D1%8F%D1%82-%D0%BC%D0%B8%D0%BB%D0%B8%D0%BE%D0%BD-news883038.html", "text": "На седем години си направил малка книжка, в която искал да пише словата Божии. Призванието му личало и от навика да се качва на столовете, за да проповядва словото Божие, сякаш се намирал на амвона. Дарен с много силна памет, помнел всичко, което чувал в църквата и го разказвал вкъщи. Основното си образование завършва в Силиврия. Колкото и да искал да учи, на 14 години се наложило да замине за Константинопол, за да търси работа. Започва работа като продавач. По този начин можел и да учи, и да подпомага семейството си. От любовта към книгата и от желанието да бъде полезен за християнството, събрал от Светото Писание, Светите Отци и антични философи пасажи, пълни с мъдрост и полезни за сърцето. След време редактирал написаните на малки парчета хартия слова и ги издал. На 20 години свети Нектарий отива за седем години на остров Хиос като учител. През 1873 става брат в Манастира \"Неа Мони\", приемайки през 1877 година, когато е ръкоположен за дякон, името Нектарий. През 1881 завършва бакалавърска степен и през 1886 година печели стипендия за Богословския факултет в Атина. На 23 март 1886 е ръкоположен за свещеник в катедралата \"Свети Сава\", а през август е издигнат в архимандрит. В същото време е патриаршески проповедник и секретар. По-късно е изпратен в Кайро, където е назначен за патриаршески съветник. През 1889 отец Нектарий става епископ, като продължава да бъде патриаршески съветник и да служи в \"Св. Николай\" в Кайро. Там получава богат пастирски и административен опит. Наклеветен от завистливи хора, свети Нектарий е принуден да се завърне в Гърция, оставяйки след себе си много огорчени вярващи. В подписката, направена в негова подкрепа, присъстват 900 имена на вярващи, които казват, че Свети Нектарий е \"най-любимият сред архиереите и пръв сред духовниците\". През 1890 година свети Нектарий е назначен за проповедник в Митрополия Евия. Въпреки че е приет студено, той бързо успява да спечели доверието на вярващите и на църковните власти, които през 1893 година му поверяват управлението на Богословската семинария Ризареон в Атина. Като директор на семинарията, свети Нектарий трябвало да промени от основи концепцията на преподавателите по отношение методиката на обучение. Като един добър пастир, той учеше всички да докладват труда си и инициативите в името на Спасителя Христос. Например един бой между ученици завършил не с наказание на виновниците, а с обещанието на светеца да пости три дена за тях. От тогава всички се стремяли да го ядосват, колкото се може по-малко. Силата на личния пример, добротата и светостта променили сърцата на всички – ученици и преподаватели. Има още едно нещо, което показва колко голяма е била любовта му към Бог и към хората. Свети Нектарий, независимо че е бил директор, сам чистел всички училища, където работел. Светецът правел това, за да не си загуби чистачът работата. От любов, с неговите 53 години и с всички задължения, които имал, без да мисли за високата позиция, която заемал, той чистел всеки ден до връщането на чистача. Пенсиониран от преподавателската практика, през 1908 година свети Нектарий се оттегля на остров Егина, където основава манастир с храм \"Света Троица\". В строежа на манастира той участва рамо до рамо със строителите. Свети Нектарий бил надарен със способността да прави чудеса още приживе, и излекувал безброй болни и страдащи, изнемощяли и парализирани. Умира след 12 години – на 8 ноември 1920 година. Канонизиран е на 20 април 1961 година от Вселенската Патриаршия с ден за честване 9 ноември. Мощите на светеца се намират в Манастира \"Света Троица\" на остров Егина. - свети Нектарий Егински е роден на 1 октомври 1846 в град Силиврия, на брега на Мраморно море , разположен на 20 километра от Константинопол и 10 км от Епиват (там е родена света Петка Търновска - б.ред.). При кръщението получава името Анастасий и е третото от седем деца в семейството. Сподели:", "date": "2019.11.09", "title": "СВЕТЪЛ ДЕН: Почитаме един от най-великите съвременни светци - пред него се прекланят милиони православни"}
{"url": "https://pik.bg/%D1%88%D0%BF%D0%B8%D0%BE%D0%BD%D1%81%D0%BA%D0%B8-%D1%81%D0%BA%D0%B0%D0%BD%D0%B4%D0%B0%D0%BB-%D0%B8-%D0%B2-%D0%B0%D0%B2%D1%81%D1%82%D1%80%D0%B8%D1%8F-%D0%BF%D0%BE%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%BD%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B8%D1%80%D0%B0%D0%BD-%D0%BF%D0%BE%D0%BB%D0%BA%D0%BE%D0%B2%D0%BD%D0%B8%D0%BA-%D0%B7%D0%B0-%D1%88%D0%BF%D0%B8%D0%BE%D0%BD%D0%B0%D0%B6-%D0%B2-%D0%BF%D0%BE-news883008.html", "text": "TACC, цитирана от \"Фокус\". Прокуратурата в Залцбург официално повдигна обвинение на пенсиониран полковник от австрийската армия за шпионаж в полза на Русия, предава „Подсъдимият е обвинен за това, че най-малко от 25 години е шпионирал в полза на руската военна разузнавателна служба „Главно разузнавателно управление“(ГРУ) за извършване на престъпление предаване на държавна тайна и умишленото разкриване на военни тайни \", се казва в изявлението на Прокуратурата в Залцбург. Както бе отбелязано в Прокуратурата и полицейското управление на Залцбург, разследването на случая срещу пенсионирания австрийски военен се провежда съвместно с регионалния отдел за защита на конституцията и борба с тероризма (Австрийското контраразузнаване – ТАСС). Обвинението се основава на информация за откриване на банкови сметки на обвиняемия, проучване на конфискувани информационни носители и разпит на свидетели. Самият обвиняем отказва да даде показания. „Според обвинението полковникът шпионира за руското военно разузнаване от 1993 г. и предоставя на офицера за свръзка изчерпателна информация за Австрийските въоръжени сили, в частност за оръжейните системи и задачите на сухопътните и въздушните сили“, отбелязват разследващите. През 2018 г. австрийските власти съобщиха, че разследват пенсиониран полковник от австрийската армия, заподозрян, че предава информация за австрийската военна авиация, артилерийските системи, висшите служители и миграционната криза в продължение на 20 години на руското военно разузнаване. Според австрийските власти за дейността си той е получил 300 хил. евро. В случай на потвърждение обвиняемият може да бъде осъден на до 10 години затвор. Пенсионираният австрийски полковник е арестуван на 30 ноември 2018 г. поради страх на разследващите, че той може да извърши престъплението отново. Самият заподозрян, според адвоката, не се смята за шпионин и твърди, че не е разкривал държавни тайни в ущърб на Австрия. Сподели:", "date": "2019.11.09", "title": "ШПИОНСКИ СКАНДАЛ И В АВСТРИЯ: Повдигнаха обвинение на пенсиониран полковник за шпионаж в полза на Русия"}
{"url": "https://pik.bg/%D0%BB%D0%B8%D0%BF%D1%81%D0%B2%D0%B0%D1%82-%D1%83%D1%87%D0%B8%D1%82%D0%B5%D0%BB%D0%B8-%D0%B7%D0%B0-%D0%B4%D0%B5%D1%86%D0%B0-%D1%81%D1%8A%D1%81-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8-%D0%BF%D0%BE%D1%82%D1%80%D0%B5%D0%B1%D0%BD%D0%BE%D1%81%D1%82%D0%B8-news883017.html", "text": "\"Националната асоциация на ресурсните учители винаги се е стремяла да работи за изграждане на капацитет за ресурсните учители, за да могат да посрещат нуждите на децата със специални образователни потребности и да работят за тяхнот активно, качествено и удовлетворяващо всички приобщаване в детските градини и в училищата\". Това пред Нова тв програмният директор на Националната асоциация на ресурсните учители Мариана Банчева за това дали наистина е реален недостигът на ресурсните учители. Тя обясни, че Националната асоциация на ресурсните учители е важно да изгражда подходяща среда в детските градини и в училищата, за да бъдат отворени към различните деца. \"Децата са различни и те претърпяват различно развитие. Учат с различни скокове и взаимоотношенията са различни. Подкрепата на децата със специални образователни потребности се променя всяка седмица и комуникацията между ресурсния учител и учителя е важна\", каза още Банчева. По думите ѝ около 100 са ресурсните учители, които са към Регионалния център за подкрепа на приобщаващото образование в София. \"Има достатъчно на брой учители, назначени в самите детски градини и училища, които разполагат с по-голям бюджет и обслужват по-голям брой деца. Около 4 000 са децата са със специални образователни потребности, но е важно да се каже, че тези деца имат нужда от различна по вид подкрепа\", заяви тя. Сподели:", "date": "2019.11.09", "title": "Липсват учители за деца със специални потребности"}
{"url": "https://pik.bg/%D0%B1%D1%81%D0%BF-%D0%B8-%D0%B4%D0%B5%D0%B1%D1%8A-%D0%B2-%D1%87%D0%B5%D1%80%D0%B2%D0%B5%D0%BD%D0%B0-%D0%B4%D0%B6%D0%B5%D0%BD%D0%B4%D1%8A%D1%80%D1%81%D0%BA%D0%B0-%D0%B7%D0%B0%D0%B2%D0%B5%D1%80%D0%B0-%D1%81%D1%80%D0%B5%D1%89%D1%83-%D0%B8%D0%B2%D0%B0%D0%BD-%D0%B3%D0%B5%D1%88%D0%B5%D0%B2-%D0%B8-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-news882874.html", "text": "Червена завера с палави окраски на цветовете на дъгата. БСП и ДеБъ се прегърнаха силно в името на общата си цел - Иван Гешев да не е главен прокурор и свалянето на правителството. Първото е фикс идея на умопобърканите психодесни, водени от отрочето на жалките отломки на комунистическата шайка, тровеща всичко в България до ден днешен - Христо Иванов, и мъничкото генералче от едно разградско село. Двамата ги е страх. Страх ги е от върховенството на закона, но най-вече от това, че гуруто им, ръководителят и идеологът на цялата им подривна противодържавна дейност - Иво Прокопиев, ще влезе в затвора. Второто е розовият сън на синята приватизаторка Корнелия Нинова. Харесало й да управлява навремето \"Техноимпекс\" и сега иска да яхне държавата. Резултатът го знаем - фалит за шест месеца. Като част от целия този пъклен план са и Мая Манолова и Румен Радев. Тях не сте ги забравили, нали? Софиянката от Кюстендил трябваше да разклати управлението, като спечели изборите за кмет на София. Не успя, въпреки джендърската помощ, която получи на втория тур. Услугата за тази \"помощ\" трябваше да бъде върната. Тази услуга си има име - Иван Гешев. Радев беше активиран веднага след боя, който неговите социалисти изядоха на изборите - да върне тази услуга като не издаде указ за назначаването му. Изпълни възложената му задача с типичната си военна изпълнителност и раболепност, но с граничещи с абсурдното малоумие доводи. Някъде иззад тях наднича оръдието на бандата на Иво Прокопиев - Българския Хелзинкски комитет. Според Радев, недопустимо било органите на държавата да заявяват своята подкрепа за Иван Гешев. Виж, една неправителствена и открито работеща срещу България организация, дала най-меродавния съвет - да не се подкрепя Гешев. БСП, ДеБъ, Радев, Манолова, джендърите, гейовете и \"Америка за България\". Един отбор с една цел. В момента Гешев олицетворява държавата, законите, редът, възмездието. Олицетворява всичко, срещу което пасмината на Нинова и Иванов, на Радев и Манолова скача, грачи, вика и крещи. Една гнусна дъга на идиотията, която ежедневно ни залива. Която иска да залее България. Ще им позволим ли? От нас зависи това да не се случи. Сподели:", "date": "2019.11.09", "title": "БСП и ДеБъ в червена джендърска завера срещу Иван Гешев и държавата"}
{"url": "https://pik.bg/%D0%B1%D1%80%D0%B0%D0%B2%D0%BE-%D0%BC%D0%B0%D1%80%D0%B8%D1%8F-%D0%BE%D1%80%D1%8F%D1%88%D0%BA%D0%BE%D0%B2%D0%B0-%D1%81-%D0%BF%D0%B5%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D1%82%D0%B8%D1%82%D0%BB%D0%B0-%D0%B2-%D1%81%D0%B0%D0%BC%D0%B1%D0%BE%D1%82%D0%BE-news883144.html", "text": "Мария Оряшкова спечели пета световна титла в самбото, съобщи БТВ. На шампионата планетата в Чонгжу (Южна Корея) 31-годишната българка триумфира в категория до 80 килограма, след като се наложи с 2:1 точки във финала над японката Риу Такахаши. Оряшкова има и девет европейски титли в своята кариера. През лятото тя спечели златен медал и на Европейските игри в Минск. Медалът на Оряшкова пък е трети за България на световното първенство по самбо. Преди нея бронзови отличия заслужиха Анна-Мария Манушева в категория до 60 килограма и Ваня Иванова в категория до 64 килограма. Сподели:", "date": "2019.11.09", "title": "Браво! Мария Оряшкова с пета световна титла в самбото"}
{"url": "https://pik.bg/%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D0%B2%D0%B0%D0%B6%D0%B5%D0%BD-%D0%BC%D0%B0%D1%87-%D0%B7%D0%B0-%D0%BA%D0%BE%D0%B1%D1%80%D0%B0%D1%82%D0%B0-news883095.html", "text": "Българската боксова звезда Кубрат Пулев е изправен пред поредната голяма битка в своята професионална кариера. В 10-руднов мач, Кобрата ще премери сили с американеца Райдъл Букър. Преди броени дни софиянецът получи специална резолюция от Международния боксов съвет. С нея правото му на официален претендент за короната се потвърждава. С писмото Пулев получава гаранция, че шампионът на Международната боксова федерация трябва да се бие с него най-късно до 31 май. Всичко това задължава Кубрат да победи Букър във Фресно. Гореспоменатият му съперник се завърна между въжетата едва през миналата година след като престоя дълги години в затвора. Боксовите качества на Букър бяха забелязани от мениджърите на Антъни Джошуа, Александър Усик и Дионтей Уайлдър. Трите звезди поканиха предстоящия съперник на Пулев за спаринги. Двубоят е в неделя сутринта от около 5 часа българско време. Кобрата закова кантара на 112 кг, което е с 1 по-малко от теглото му при последното излизане на ринга през март срещу румънеца Богдан Дину. Букър показа същите килограми, като също е малко по-лек от последната си битка на ринга през юни в Детройт, акцентира \"Топспорт\". Сподели:", "date": "2019.11.09", "title": "Изключително важен мач за Кобрата"}
{"url": "https://pik.bg/%D0%BF%D0%BE%D0%BD%D0%B5-%D0%B5%D0%B4%D0%BD%D0%B0-%D0%B6%D0%B5%D1%80%D1%82%D0%B2%D0%B0-%D0%B8-%D0%B4%D0%B5%D1%81%D0%B5%D1%82%D0%BA%D0%B8-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-news883069.html", "text": "Един човек е загинал, двама са в неизвестност, а 35 са ранени при пожарите в засегнатата от суша източна част на Австралия, съобщават световните агенции, цитирани от БТВ. Повече от 100 къщи са разрушени от огъня. Около 90 пожара бушуват в най-многолюдния австралийски щат Нов Южен Уелс, като най-интензивни са в североизточната му част, където ситуацията се усложнява от силни ветрове. Пожарникарите са открили тялото на жертвата в изгоряла кола. От 35-те ранени 16 са пожарникари. Стотици хора са били евакуирани от домовете си заради пожарите. Мнозина са прекарали нощта в евакуационни центрове, а други са спали в автомобилите си. Ежегодният сезон на пожарите в Австралия, който достига връх през лятото в Южното полукълбо, тази година започна по-рано след необичайно топлата и суха зима. Около 1 200 пожарникари и 70 самолета се борят с огнената стихия. Сподели:", "date": "2019.11.09", "title": "Поне една жертва и десетки ранени при пожарите в Австралия"}
{"url": "https://pik.bg/%D0%BA%D0%B0%D0%BC%D0%B8%D0%BE%D0%BD-%D1%81-%D1%84%D1%83%D1%80%D0%B0%D0%B6-%D1%81%D0%B5-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0-%D0%B8-%D0%BE%D1%82%D0%BD%D0%B5%D1%81%D0%B5-%D1%81%D0%BF%D0%B8%D1%80%D0%BA%D0%B0-%D0%B2-%D1%81%D0%B5%D0%BB%D0%BE-%D0%B2-%D1%82%D1%8A%D1%80%D0%BD%D0%BE%D0%B2%D1%81%D0%BA%D0%BE-news883121.html", "text": "Камион с прикачена цистерна, пълна с фураж на гранули, се обърна тази сутрин и отнесе част от автобусната спирка във великотърновското село Хотница, съобщи БНР. Няма пострадали хора. Движението в района е затруднено. Инцидентът е станал на автобусната спирка, където е и младежкият клуб в Хотница. На мястото бързо е пристигнала полиция, ксато районът е обезопасен. При преобръщането на фуражовоза са разпилени около 100 кг от товара, обясни кметът на Хотница Десислав Йорданов. „Около 08:30 часа се е обърнал камионът, само една колона има съборена на автоспирката. За щастие, клубът не работи и хора на спирката е нямало. Няма пострадали. Няма опасност за хората“, каза Йорданов. Предстои да бъдат изяснени причините за катастрофата с фуражовоза и състоянието на водача на камиона. Сподели:", "date": "2019.11.09", "title": "Камион с фураж се преобърна и отнесе спирка в село в Търновско"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D0%BD%D0%BE%D0%BC%D0%B8%D0%BD%D0%B8%D1%80%D0%B0-%D0%BD%D0%B0%D1%84%D1%82%D0%B0%D0%BB%D0%B8-%D0%B1%D0%B5%D0%BD%D0%B5%D1%82-%D0%B7%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-news883066.html", "text": "Премиерът на Израел Бенямин Нетаняху номинира твърдолинейния политик Нафтали Бенет за министър на отбраната в своето временно правителство, предаде \"Асошиейтед Прес\", цитирана от БНР. Номинацията на Бенет трябва да бъде утвърдена от правителството, което се очаква да стане утре. Ходът на премиера изглежда цели да засили съпротивата срещу опитите на Бени Ганц, главния съперник на Нетаняху, да състави следващото правителство на Израел, коментира агенцията. След равностойните избори през септември Нетаняху не можа да събере парламентарно мнозинство за съставянето на правителство и сега Ганц опитва да направи същото. Сподели:", "date": "2019.11.09", "title": "Премиерът на Израел номинира Нафтали Бенет за министър на отбраната"}
{"url": "https://pik.bg/%D1%80%D0%B0%D0%B4%D0%B5%D0%B2-%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%88%D0%B0%D1%82%D0%B0-%D0%BE%D1%82%D0%B8%D0%B4%D0%BE%D1%85%D0%B0-%D0%BD%D0%B0-%D0%BA%D0%B8%D0%BD%D0%BE-%D1%81%D0%BB%D0%B5%D0%B4-%D0%B7%D0%B0%D0%B3%D1%83%D0%B1%D0%B0%D1%82%D0%B0-%D0%BD%D0%B0-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D1%81%D0%B5-%D1%81%D0%BB%D1%8F-%D1%81--news882680.html", "text": "С кожено якенце и рокля от трико се омеша из народа президентшата Десислава Радева, която държавният глава заведе на премиерата на филма на Стефан Командарев \"В кръг\". Държавният глава, който не пропуска да се отърка в именити фигури от изкуството и културата, дойде с костюм, но без вратовръзка. Двамата бяха част от 700-те гости на втория филм от трилогия на режисьора. Първата лента \"Посоки\" беше представена преди година и спечели международни отличия. „Това е едно малко чудо, да имаме премиера на кино в театър“. Така определи Галапремиерата на „В кръг“, Стефан Командарев. Прожекцията на лентата се проведе снощи в Музикален театър „Стефан Македонски“. Сред зрителите бяха режисьорите Петър Вълчанов, Виктор Божинов, Виктор Чучков – син и Яна Титова, Стефан Мавродиев, Севда Шишманова, Бедрос Халваджиян, Влади Априлов и много други. „В кръг“ разказва историите на три двойки патрулиращи полицаи в нощна София. В лентата ще видим Ирини Жамбонас, Павел Поппандов, Асен Блатечки, Иван Бърнев, Васил Василев–Зуека, Стефан Денолюбов, Стоян Дойчев, Герасим Георгиев–Геро, Николай Урумов, Анастасия Ингилизова, Ованес Торосян и др. Режисьор е Стефан Командарев, оператор Веселин Христов, сценаристи Симеон Венциславов и Стефан Командарев, продуценти Стефан Командарев и Катя Тричкова за „Арго Филм“. „В кръг“ тръгва по кината в България на 8 ноември. Сподели:", "date": "2019.11.09", "title": "Радев и президентшата отидоха на кино след загубата на Мая Манолова! Генерал Деси се сля с народа в кожено якенце и рокличка от трико (СНИМКИ)"}
{"url": "https://pik.bg/%D0%BF%D0%B8%D1%81%D0%B0%D1%82%D0%B5%D0%BB%D1%8F%D1%82-%D1%85%D1%80%D0%B8%D1%81%D1%82%D0%BE-%D1%81%D1%82%D0%BE%D1%8F%D0%BD%D0%BE%D0%B2-%D1%8F%D0%B4%D0%BE%D1%81%D0%B0%D0%BD%D0%BE-%D0%BF%D1%80%D0%B5%D0%B4-%D0%BF%D0%B8%D0%BA-%D0%B2%D1%80%D1%8A%D1%89%D0%B0%D0%B9%D0%BA%D0%B8-%D0%B8%D0%B7%D0%B1%D0%BE%D1%80%D0%B0-%D0%BD%D0%B0-%D0%B3%D0%B5%D1%88%D0%B5%D0%B2-%D1%80%D0%B0%D0%B4%D0%B5%D0%B2-%D0%B7%D0%B0%D1%89%D0%B8%D1%82%D0%B8-%D0%BB%D0%BE%D0%B1%D0%B8%D1%82%D0%BE-%D0%BD%D0%B0--news882924.html", "text": "- Първо, да заемеш такава позиция, това е да защитиш лобито на един криминален контингент. Защото тези, които защитават реално погледнато позицията Гешев да не е главен прокурор, са всъщност една мини партия, която е направена изрично за лоби на криминалния контингент около моя земляк Цветан Василев. Т.е. самият факт, че президентът защитава такава позиция, определяйки криминален контингент като лоби, т.е. като общество, защото той каза, че обществото не го е приело. Кое общество не го е приело Гешев?! Кое общество?! - Предимно криминалният контингент, защото той тръгна да ги лови. Друг е въпросът за принципа. Защото аз също не съм съгласен с някои от прийомите на Гешев. Но това съвсем не значи, че той не си гледа работата. Напротив - той си гледа работата, но той просто има друг модел на работа. А това, че има друг модел на работа, не значи, че той е лош професионалист. Това са различни неща. Аз виждам какво прави. И слава Богу, криминалният контингент в момента е настръхнал. От друга страна, другите, които не искат Гешев да е прокурор, са адвокатите. Но каква е целта на един адвокат? - Да печели дела. Колкото по-слаба прокуратура, толкова по-лесно се печелят дела. Което води от тук нататък авторитета на адвоката да се вдигне и той да бъде печеливш адвокат. И всъщност за какво става въпрос? Отново за пари става въпрос. И кой застава зад тази позиция?! - Президентът на република България, който не може да задели две книги да ги прати в родното си село, където библиотеката е изгоряла преди десет години. А кани през това време писатели да се снима с тях, да си прави селфи, а на някои от тия писатели със сигурност му е изгоряла книга в читалището на селото. Кани секретари на читалища да се снима с тях, без да се сети, че в неговото село няма читалище дори. Ето това са абсурдните неща. Аз си задавам оттук нататък въпроса - що за президент имаме? - Кукла на конци ли е той и кой управлява моя президент? Няма да говорим за русофилската или нерусофилската му страна. Защото аз самият съм русофил. Но въпреки всичко това не ми пречи да се съглася с това нещо президент на република България. Последните двама президенти на България са просто... кажи му \"здраве\". От една страна Плевнелиев, от друга страна това нещо Румен Радев. Ние затъваме по отношение на президентската институция. И й смъкваме авторитета. Защото какъв авторитет ще има този президент, примерно в Брюксел оттук нататък, в ЕС, след като защитава една такава противоконституционна позиция?! Защото има Закон за съдебната власт и там изрично е упоменат принципът и начинът за гласуване на главен прокурор. И няма нарушена точка или алинея. Това, че някой не е излъчил втора кандидатура - от ВСС примерно, да го бяха излъчили. Защо не го направиха? За да може да се бойкотира избора на Гешев?! Защото, в интерес на истината, прокуратурата по един или друг начин започва да добива някакъв авторитет в България. Вижте какво става. Справиха се с един куп неща - като започнем с \"Наглите\", с телефонните измамници, удариха и олигарсите. Какво искаме?! Искаме главният прокурор да бъде кукла на конци? Аз не искам да бъде кукла на конци. Аз искам да бъде Гешев! - За него, за нея... Аз съм го казал. Тази партия наистина я създаде Дядото, Бабите ще я съсипят. Защото Дядото е бил на 45 години тогава, сега те са на по 50. Те са бабите - Корнелия, Йончева, Дора Янкова. Те са по-възрастни от Дядото. - Забележете израза - \"че тя не се справяла с корупцията\". Какво иска да каже - че тя достатъчно голяма заплата получава и не й трябва корупция. Точно това не мога да разбера. Аз само питам, въпросът е такъв - Елена Йончева не се справя с корупцията, защото получава достатъчно голяма заплата, защото не взима подкупи ли? - Тя наистина носи името на мечтата на Румен Радев. - (къ)ДЕ СИ, СЛАВА. Той търси слава непрекъснато. Самата му професия е инстинкт за себеизява, за себедоказване, за мощ. Ако разгледаме Фройд, ще разберем много неща, но никой не разглежда летеца от фройдистка гледна точка. Но както и да е. Толкова може този народ, толкова прави. Плюс това, много ми е интересна тази симбиоза - секретарка на Слави Трифонов влиза в властта чрез президента тогава, когато Слави Трифонов прави партия. Аз не знам оттук нататък как ще се събират тези хора. Много ми е интересна тази симбиоза. Защото тя не е маловажна. На пръв поглед това е гледане отгоре на нещата, но не е така. Това е много сериозен проблем. - Кои всъщност влизат във властта вече? - Чалгата. Това ли ще бъде определящото оттук нататък? Начинът, по който процедира президентът, е чалга начин, популярен начин. Т.е. аз искам да се харесам на повече хора, а това е примитивно. Българинът тръгна от това да плюе Бойко, защото бил прочел една книга. Аз написах някъде - това е пълен абсурд. От една страна не му вярваме за всичко, което прави, а от друга страна му вярваме, че е прочел една книга. Дайте да се уточним - вярваме ли му или не му вярваме. Плюс това ме хващате в Кърджалийския регион. В Кърджали, благодарение на Хасан Азис, улиците са в дупки. Като излезеш от Кърджали - прекрасни пътища. И искам да ти кажа - по селата. Но никой не го вижда това нещо. \"Ама ние асфалт не ядем\". Не е вярно! Асфалтът ти кара хляба и ако го няма този асфалт, няма да ти дойде хлябът в къщата. Тези хора не могат да го разберат това. Сподели:", "date": "2019.11.09", "title": "Писателят Христо Стоянов ядосано пред ПИК: Връщайки избора на Гешев, Радев защити лобито на криминалния контингент около Цветан Василев! И това нещо е президент!"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B2%D1%81%D0%B5-%D0%BE%D1%89%D0%B5-%D0%BD%D0%BE%D1%81%D0%B8%D0%BC-%D0%B1%D0%B5%D0%BB%D0%B5%D0%B7%D0%B8%D1%82%D0%B5-%D0%BD%D0%B0-%D0%BA%D0%BE%D0%BC%D1%83%D0%BD%D0%B8%D0%B7%D0%BC%D0%B0-news883114.html", "text": "Комунизмът е оставил такава пропаст в Европа, че 30 години след историческото падане на Берлинската стена, източните държави и досега трудно догонваме западните. Това написа на страницата си във Фейсбук премиерът Бойко Борисов по повод историческата годишнина. \"Все още носим белезите му, все още имаме много работа, но посоката е вярна. България направи своя цивилизационен избор. Убеден съм, че трябва да отстояваме демокрацията и правото на свободен избор. Длъжни сме да не допускаме тоталитарните режими да ни разделят!\", подчерта Борисов. Сподели:", "date": "2019.11.09", "title": "ПЪРВО В ПИК! Борисов: Все още носим белезите на комунизма"}
{"url": "https://pik.bg/%D0%BF%D0%BE%D0%B6%D0%B0%D1%80-%D0%BF%D0%BB%D0%B0%D0%BC%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%B5%D0%BD-%D1%85%D0%BE%D1%81%D1%82%D0%B5%D0%BB-news883116.html", "text": "Сигнал за възникнал пожар в хостел на ул. „Княз Борис I” в София е получен днес към 10.35 часа. Веднага на място били насочени пожарни и полицейски екипи, които са евакуирали хората от сградата. Огънят е погасен. Според първоначалната информация късо съединение в електрическото табло е причината за възникналия инцидент. Продължава огледът на място. Сподели:", "date": "2019.11.09", "title": "ПОЖАР! Пламна столичен хостел"}
{"url": "https://pik.bg/%D0%B5%D0%BC%D0%B8%D0%BB-%D1%80%D0%B0%D0%B4%D0%B5%D0%B2-%D0%B5%D0%BD%D0%BF%D0%B3%D0%B5%D1%80%D0%B1-%D0%BF%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B0%D1%80%D0%B8-%D0%B5-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B5%D1%81-news883105.html", "text": "Коментарът на българския евродепутат от ЕНП/ГЕРБ бе направен в отговор на презентирания от представители на Европейската комисия пакет от мерки за борба с прането на пари. В качеството си на постоянен докладчик на ЕНП в комисията по граждански свободи относно темата с прането на пари Радев обърна специално внимание на звената за финансово разузнаване, които играят ключова роля за идентифициране на рисковете в страните-членки. Българският евродепутат отчете, че „заради различния си статут, правомощия и начин на организиране, някои звена за финансово разузнаване нямат достъп до съответната информация и не могат да я обменят”. Емил Радев не пропусна да коментира и последния доклад за анализа на евентуалните заплахи, който идентифицира нови примери за т.нар. рискови продукти. Сред тях попада и футболът. По този повод от Европейската комисия препоръчват на държавите-членки да решат кои участници ще бъдат обхванати от задължението за докладване на съмнителни сделки. „Не трябва ли да говорим за унифициран европейски подход по тази тема, като бъдат включени и други спортове, предвид инвеститорите в европейския спорт от трети страни?!”, попита Емил Радев своите колеги в ресорната комисия на ЕП и представителите на Европейската комисия. Пропуските в прилагането на съществуващата правна рамка за борба с прането на пари в много от държавите-членки позволяват на престъпници и терористи да финансират своята дейност и изправят Европейския съюз пред еални заплахи. Това заяви зам.-председателят на комисията по граждански свободи, правосъдие и вътрешни работи Емил Радев пред своите колеги от Европейския парламент в Брюксел. Сподели:", "date": "2019.11.09", "title": "Емил Радев, ЕНП/ГЕРБ: Прането на пари е заплаха за сигурността на ЕС"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D0%BC%D0%B5%D1%82%D0%BD%D0%B0-%D0%BD%D0%B0-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D0%B0-%D0%B8%D0%BD%D1%81%D0%BF%D0%B5%D0%BA%D1%82%D0%B8%D1%80%D0%B0-%D0%BE%D1%82-%D0%B2%D0%B8%D1%81%D0%BE%D0%BA%D0%BE-%D0%BD%D0%BE%D0%B2%D0%BE%D0%BF%D0%BE%D1%81%D1%82%D1%80%D0%BE%D0%B5%D0%BD%D0%B8%D1%8F-%D1%83%D1%87%D0%B0%D1%81%D1%82%D1%8A%D0%BA-news883133.html", "text": "Допреди един месец хората тук чакаха реколтата да се събере, а сега стотици работници работят в събота и на места новото трасе вече се асфалтира от валяците. Това заяви министър-председателят Бойко Борисов, който премина над АМ „Европа“ с хеликоптер на път за Сърбия, където днес заедно с президента Александър Вучич ще участва в официалната церемония по откриването на автомагистралния участък по Коридор №10 от българската граница до Ниш. От въздуха премиерът Борисов разгледа напредъка по строящата се АМ „Европа“, която е част от Трансевропейския коридор № 10, свързващ Лондон с Истанбул. Заедно с министъра на транспорта, информационните технологии и съобщенията Росен Желязков двамата огледаха участъка Сливница-Драгоман и посочиха, че догодина ще се реже лентата на това толкова важно трасе. „Това е от бюджета на българските данъкоплатци! И жп линията се изгражда на пълни обороти. Хората работят като пчелички“, изтъкна премиерът Борисов. Той отбеляза, че по част от трасето на АМ „Европа“ остават само по-лесните дейности. „Не е ли красота?! На места вече поставят маркировката, остава да сложат мантинели. По тези платна движението ще е със 120-130 км/ч, колкото и с хеликоптера. Правим така, че сърбите да имат пристанища във Варна и Бургас“, акцентира премиерът Борисов. \"Нека видят всички - строителите за няколко месеца какъв огромен труд са положили, какви съоръжения има\", заяви Борисов. С пускането днес на отсечката Сърбия завършва изграждането на сръбската част на Коридор номер 10. Сподели:", "date": "2019.11.09", "title": "ПЪРВО В ПИК TV! Борисов се метна на хеликоптера. Инспектира от високо новопостроения участък на магистралата към Ниш"}
{"url": "https://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B5%D0%BA%D0%B0%D1%82%D0%B5%D1%80%D0%B8%D0%BDa-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B5-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0-%D1%87%D0%B5%D1%81%D1%82%D0%B2%D0%B0%D0%BD%D0%B8%D1%8F%D1%82%D0%B0-%D0%BD%D0%B0-30-%D0%B3-%D0%BE%D1%82-%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%B5%D1%80%D0%BB%D0%B8-news883134.html", "text": "Вицепремиерът и министър на външните работи Екатерина Захариева пристигна на летище „Тегел” в Берлин, съобщиха от пресцентъра на Министерството на външните работи. В столицата на Федерална република Германия тя ще участва в тържеството по повод 30-ата годишнина от падането на Берлинската стена. Тържествената церемония ще се проведе на Бранденбургската врата, а неин домакин е управляващият кмет на Берлин Михаел Мюлер. Поканени са министрите на външните работи и министрите на културата на страните-членки на Европейския съюз (ЕС), върховният представител на ЕС по външните работи и политиката на сигурност, генералният секретар на НАТО, както и външните министри на САЩ, Канада, Русия, Коста Рика и министрите на културата от Швейцария, Русия, Грузия и Норвегия. Преди тържествената церемония германският министър на външните работи Хайко Маас ще даде прием за министрите на външните работи от ЕС, върховния представител на ЕС, генералния секретар на НАТО и министрите на културата. Сподели:", "date": "2019.11.09", "title": "Вицепремиерът Екатеринa Захариева е в Германия за честванията на 30 г. от падането на Берлинската стена"}
{"url": "https://pik.bg/%D0%B0%D0%B5%D1%86-%D0%BA%D0%BE%D0%B7%D0%BB%D0%BE%D0%B4%D1%83%D0%B9-%D0%BE%D1%82%D0%B2%D0%B0%D1%80%D1%8F-%D0%B2%D1%80%D0%B0%D1%82%D0%B8-%D0%B7%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D1%82%D0%B5-news883059.html", "text": "АЕЦ „Козлодуй” за пореден път ще отвори врати за хората, които искат да видят отблизо атомната централа днес, съобщи БТВ. Посетителите ще могат да разгледат Информационния център, командна и машинна зала на 5 или 6 блок с водачи от АЕЦ. Ще имат и възможността да проследят демонстрации на работа с противопожарна техника и измервания с мобилната лаборатория за мониторинг на околната среда. АЕЦ „Козлодуй” е единствената атомна централа в България и е най-големият производител на електрическа енергия в страната, като обезпечава повече от една трета от националното годишно електропроизводство. Сподели:", "date": "2019.11.09", "title": "АЕЦ \"Козлодуй\" отваря врати за гражданите"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B2%D1%83%D1%87%D0%B8%D1%87-%D0%BF%D0%BE%D1%81%D1%80%D0%B5%D1%89%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D0%BE%D1%82%D0%BA%D1%80%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0%D1%82%D0%B0-%D0%BA%D1%8A%D0%BC-%D0%BD%D0%B8%D1%88-news883142.html", "text": "Президентът на Сърбия Александър Вучич посрещна българския премиер Бойко Борисов, за да участват С пускането на новия участък приключва процесът по изграждането на автомагистралния път от Белград до българската граница. На територията на България Коридор №10 продължава чрез основната пътна артерия I-8, която включва изграждащите се участъци – от ГКПП „Калотина“ до Драгоман (14,5 км) и от Драгоман до Сливница (16,98 км). Предвижда се строителните дейности да завършат в края на 2021 г. Общоевропейският транспортен коридор №10 осигурява пътна, железопътна и дигитална свързаност между България и Сърбия. в официалната церемония по откриването на автомагистралния участък по Коридор №10 от българската граница до Ниш. Началото на официалната церемония ще бъде поставено с изказвания на премиера Бойко Борисов и сръбския президент Александър Вучич. На събитието ще присъстват също българският министър на транспорта, информационните технологии и съобщенията Росен Желязков, сръбският вицепремиер и министър на строителството, инфраструктурата и транспорта Зорана Михайлович, членът на Председателството на Босна и Херцеговина Милорад Додик, както и много представители на държавното и местно ръководство на Сърбия. Сподели:", "date": "2019.11.09", "title": "ПЪРВО В ПИК TV! Вучич посрещна Борисов за откриването на магистралата към Ниш"}
{"url": "https://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%BE%D0%B3%D0%BD%D0%B5%D0%BD-%D0%B7%D0%BD%D0%B0%D0%BA-%D0%BD%D0%BE%D1%81%D0%B8-%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B3%D0%BE%D1%82%D0%BE%D0%B2%D0%BE-%D0%B4%D0%B0-%D0%B8%D0%B7%D0%B1%D1%83%D1%85%D0%BD%D0%B5-%D0%BF%D1%80%D0%B8-%D0%B2%D1%81%D0%B5%D0%BA%D0%B8-%D0%BF%D0%BE%D0%B2%D0%BE%D0%B4-news883057.html", "text": "Луната е в огненият знак Овен до 01:19ч на 11 ноември – във въздуха витае емоционално напрежение, готово да избухне при всеки повод. Хората са по-сприхави, нетърпеливи и избухливи. Контролирайте емоциите и избягвайте да изяснявате отношенията си. Трудно се постигат компромиси. Този ден обещава да бъде доста активен, защото Луната ще е в огнен зодиакален знак. Но Сатурн може да възпрепятства успешното развитие на делата, които планирате за този ден, особено късният следобед и вечерта. По-добре е да не започвате дългосрочна работа, още повече, ако е свързана с някакъв финансов риск. Изберете нещата, които трябва бързо да завършите. Какво не трябва да се прави : сключване и подписване на договори, решаване на важни финансови въпроси. Като цяло бъдете внимателни с пазаруването в този ден, тъй като има голяма вероятност да пазарувате импулсивно. Зачестяват главоболията и мигренозните пристъпи. Пазете очите от натоварване с четене, пред компютър, силно осветление. Да не се вадят зъби, да не се правят манипулации по лицето. Продължава 13 лунен ден до 16:07ч на 9 ноември (от 15:44ч на 8 ноември) Космическите вибрации влияят благоприятно влияят върху творческата енергия. Вслушвайте се в съвети на хората, сега може да научите много. Добре е да се работи над грешките и да се поправят. Неблагоприятно време за сериозни дела и всякакви начинания, но подходящо време да завършвате започнатото. Препоръчително е да се въздържате от нови запознанства и контакти. Могат да се повторят ситуации, а хора и събития от миналото да се завърнат, може би в леко променена форма. Много е вероятно да срещнете хора, с които някога сте се разделили и то не по най-добрият начин. Ако имате във вашето обкръжение хора и след общуване с тях изпитвате лоши чувства - чувство на малоценност, главоболие, започвате да изпадате в депресия, това е идеалният момент да скъсате с тях отношения и да продължите напред. В този ден процесите на подмладяване на организма са особено активни. Лош знак в този период е да се появят болки в стомаха - те показват неправилността на вашите действия. Символ на деня е тръбата. Време за призив, получаване на знания при използване на източници на информация, усърдни молитви и работа със свещени текстове. В някои дела съдбата ще ни покровителства и ще ни предпазва от неприятности. Необходимо е да се прояви упоритост и настойчивост при достигане на целите. Енергията на деня може да повлияе върху настроението. Възможно е някои хора да изпитат тъга, меланхолия. Не трябва да оставяте на отрицателните чувства да ви завладяват. Най- доброто средство срещу тях са активността, действието и физическото натоварване. Добре е този ден да има изчистване на всичко, но най-вече на тялото. Да се употребяват малко течности, защото не благоприятстват обмяната на веществата и може да настъпи разстройство в жлъчно чревния тракт. Появявайки се стомашно-чревно заболяване в този ден, означава, че вървите по неверен път. Благоприятен ден за сексуални отношения при семейните двойки. Може да се изпробват нови техники. В съня си можете да откриете символични отговори на най-важните жизнени въпроси. Сега подсъзнанието се опитва да ви подскаже какво трябва да правите, за да постигнете успех. Доверете се на вътрешното си усещане и интуицията. Не трябва да включвате страничен човек в тълкуването на сънищата си. 24 слънчев ден – Денят може да донесе тежки изпитания за някои или да отнеме много усилия. Смята се за ден на разгула на тъмните сили, затова е необходимо да се прояви повече бдителност и предпазливост във всяко действие. За мнозина труден и критичен ден, в който ще бъдат подложени на проверка силата на собствената им вяра, на съвестта и жизнените принципи. Следва 14 лунен ден от 16:07ч на 9 ноември до 16:31ч на 10 ноември Сподели:", "date": "2019.11.09", "title": "АСТРОЛОГ: Огнен знак носи емоционално напрежение, готово да избухне при всеки повод"}
{"url": "https://pik.bg/%D0%B3%D1%80%D0%B8%D1%88%D0%BE-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%B5%D1%83%D1%84%D0%BE%D1%80%D0%B8%D1%8F-%D0%B2-%D1%85%D0%B0%D1%81%D0%BA%D0%BE%D0%B2%D0%BE-news883072.html", "text": "Григoр Димитрoв зaрaдвa Хacкoвo. Cтoтици нeгoви cъгрaждaни и хoрa oт oблacттa ce cтeкoхa нa кoртoвeтe нa Кeнaнa, зa дa ce дoкocнaт дo звeздaтa нa cвeтoвния тeниc. Григoр ce прибрa в Хасково, след като преди това дaдe прecкoнфeрeнция в Coфия cлeд крaя нa ceзoн 2019, в кoйтo зaвърши c клacирaнe нa пoлуфинaл нa много cилния турнир \"Мacтърc 1000\" в Пaриж. Димитрoв дaдe oткрит урoк нa тaлaнтливи дeцa в Хacкoвo. Дeceтки изпoлзвaхa възмoжнocттa дa ce cнимaт c Гришo, който с радост откликна. \"Радвам се да се прибера вкъщи, в родния ми град. Винаги, когато погледна, има деца с усмивка. Бях един от тях и всичко, което направи моето семейство за мен, го оценявам все повече с всяка изминала година. Ранните години са най-важното нещо. Много съм щастлив да имам правилните хора около себе си и да продължавам да изисквам повече от себе си през всяка една изминала година\", заяви Димитров след открития урок, цитиран от \"Гонг\". Сподели:", "date": "2019.11.09", "title": "Гришо предизвика еуфория в Хасково"}
{"url": "https://pik.bg/%D0%BF%D1%80%D0%B8%D1%81%D1%8A%D0%B4%D0%B8-%D0%B7%D0%B0-%D0%BC%D1%8A%D0%B6-%D0%B8-%D0%B6%D0%B5%D0%BD%D0%B0-%D0%BA%D1%83%D0%BF%D1%83%D0%B2%D0%B0%D0%BB%D0%B8-%D0%B3%D0%BB%D0%B0%D1%81%D0%BE%D0%B2%D0%B5-%D0%BD%D0%B0-%D0%BC%D0%B5%D1%81%D1%82%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D1%81%D0%BB%D0%B8%D0%B2%D0%B5%D0%BD-news883136.html", "text": "Първа ефективна присъда за купуване на гласове на местните избори. Мъж от Сливен получи пет месеца затвор, съобщава БТВ. Светлин Светланов и жена му са задържани по сигнал за купуване на гласове още преди първия тур на местния вот в сливенския квартал \"Дружба\". Според прокуратурата те договаряли по 30 лева на глас. \"В извършителя бяха намерени списък с 30 и няколко души с личните им карти - обясни наблюдаващият прокурор Васил Драганов. - При снети обяснения се доказа, че е предлагал имотна облага на няколко лица от този списък, за да гласуват на изборите за Йордан Лечков за кмет на общината. Те не са давали пари, а са договаряли, ако гласуват за съответния кандидат за кмет, че ще дадат по 30 лева”. Самият Йордан Лечков е извикан на разпит. Той е заявил, че няма връзка със случая. Няма и доказателства той да е замесен. На първият тур на изборите Йордан Лечков получи 2 130 гласа и остана трети с едва 5% от общия вот. Той отрича да има нещо общо със случая. \"Нито ги познавам тези хора, нито се занимавам с такива неща. По гласовете е видно. Някой може да им е дал 50 лева или 30 лева да го кажат това нещо”, каза Лечков. Съпругата на Светлин е с условна присъда. Двамата имат четири деца и живеят в крайна бедност. Сподели:", "date": "2019.11.09", "title": "Присъди за мъж и жена, купували гласове на местните избори в Сливен"}
{"url": "https://pik.bg/%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0%D1%85%D0%B0-%D1%82%D1%80%D1%8A%D0%BD%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-%D1%81%D0%B2-%D0%B0%D1%80%D1%85%D0%B0%D0%BD%D0%B3%D0%B5%D0%BB-%D0%BC%D0%B8%D1%85%D0%B0%D0%B8%D0%BB-news883011.html", "text": "Светата обител, строена по време на Второто българско царство, е обявена за паметник на културата. Манастирът е издигнат заедно с Погановския манастир в Сърбия, затова и църквите, намиращи се сега от двете страни на границата са идентични. Църквата \"Св. Архангел Михаил\" датира от 14 в., разказа отец Николай - игумен на Светата обител. В олтара е запазена голяма мраморна плоча с култово предназначение, чийто надпис сочи, че е от времето на Марк Аврелий Антоний /161 - 180г./ и е на латински. От стенописите в храма са оцелели само отделни фрагменти, като се различават два слоя рисунки. Първите се отнасят кък 14 в., а вторите са правени през 1643 г. и включват композициите \"Причастие на апостолите\", \"Поклонение на жертвата\", \"Христос в гроба\" и др. Със средства от дарения бе направен нов покрив на храма и дренаж на основите му. Трънският манастир \"Св. Архангел Михаил\" е строен по времето на Асеневци. В периода на османското владичество е бил важен културен център в Западните покрайнини, като в него е функционирало и килийно училище. Обителта е била свързана и с националноосвободителните борби на българския народ в Трънския край. Днес в манастира бе отслужен водосвет и раздаден курбан по случай храмовия му празник. Ремонтиран е Трънският манастир \"Св. Архангел Михаил\". Обновяването е направено по Програмата за развитие на селските райони и е на стойност 523 000 лв. Сподели:", "date": "2019.11.09", "title": "Ремонтираха Трънския манастир \"Св. Архангел Михаил\""}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%B2-%D1%81%D1%8A%D1%80%D0%B1%D0%B8%D1%8F-%D0%B1%D0%B5%D1%80%D0%BB%D0%B8%D0%BD%D1%81%D0%BA%D0%B0%D1%82%D0%B0-%D1%81%D1%82%D0%B5%D0%BD%D0%B0-%D0%BC%D0%B5%D0%B6%D0%B4%D1%83-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%B1%D0%B8%D0%B2%D1%88%D0%B0-%D1%8E%D0%B3%D0%BE%D1%81%D0%BB%D0%B0%D0%B2%D0%B8%D1%8F-%D0%BF-news883145.html", "text": "Министър-председателят Бойко Борисов пристигна в Сърбия, където ще участва в официалната церемония по откриването на автомагистралния участък по Коридор №10 от българската граница до Ниш. Дължината на трасето е 86,9 км като изграждането му започна през 2011 г. Началото на официалната церемония ще бъде поставено с изказвания на премиера Бойко Борисов и сръбския президент Александър Вучич. На събитието ще присъстват също българският министър на транспорта, информационните технологии и съобщенията Росен Желязков, сръбският вицепремиер и министър на строителството, инфраструктурата и транспорта Зорана Михайлович, членът на Председателството на Босна и Херцеговина Милорад Додик, както и много представители на държавното и местно ръководство на Сърбия. \"Уважаеми господин президент, уважаеми господин и госпожо премиер, господин Додик и всички останали тук - министри, приятели. Мисля, че и ние можем да кажем, че Берлинската стена между България и бивша Югославия днес пада. От днес Сърбия има пристанище Варна, пристанище Бургас и до центъра на Истанбул няма светофари. А цялата българска промишленост ще ползва този път за Западна Европа. Така че днес свързваме Азия и Европа през Българя и Сърбия. Да ни е честита! Да няма жертви, да сме живи и здрави\", заяви в словото си Борисов. Президентът Вучич изрази благодарността си към българската делегация и подчерта огромното значение на съвместната работа по този голям международен проект. \"Човек е роден да работи, да търпи и да се бори. Ако не го прави това, е осъден на погибел\", посочи той и отбеляза: \"Сърбия завърши изграждането на Коридор №10. От границата с Унгария до границата с България вече ще се стига за 5 часа\". Вучич призова сънародниците си, потърсили своето щастие в чужди страни, да се върнат в родината си - \"Това е вашата земя, тя ви чака\". \"Тук ще дойдат инвеститори, ще има нова работа. Ще ги посрещнем с нашата богата сръбска трапеза\", заяви още сръбският президент и отново подчерта приятелството си и доброто си сътрудничество с българската държава. \"Бойко Борисов и всички български приятели сте винаги добро дошли! Ще ви чакаме! Сърбия е и ваша земя! Сърбия е и земя на българите, които живеят в Димитровград, Босилеград и другаде\", заяви Александър Вучич. Накрая той прочете думи на благодарност на български като преди това посочи: \"Много се старах, Бойко, не ми се смей\". - \"Врло лепо\", му отговори Борисов. - \"А сега е време да видим кои кебапчета са по-добри - сръбските или българските\", пошегува се сръбският президент. Вучич завърши речта си с пламенен призив: \"Да живее сръбско-българското приятелство! Да живее Сърбия!\". Сподели:", "date": "2019.11.09", "title": "ЕКСКЛУЗИВНО В ПИК TV! Борисов в Сърбия: Берлинската стена между България и бивша Югославия падна! Вучич проговори на български (ОБНОВЕНА)"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BF%D0%BE%D0%B3%D0%B1%D0%B0-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B5-%D0%B2-%D1%8E%D0%B2%D0%B5-news883077.html", "text": "Италианският действащ шампион Ювентус възнамерява да си върне Пол Погба, визират медии на Апенините. Твърди се, че от Юве са готови да предложат 120 милиона евро за 26-годишния Погба. С визираната сума \"бианконерите\" имат сериозен шанс да привлекат отново френския национал в своя състав. В момента Пол се подвизава за Манчестър Юнайтед. Сподели:", "date": "2019.11.09", "title": "ГОРЕЩА ТЕМА: Звездата Погба може да се завърне в Юве?"}
{"url": "https://pik.bg/800-%D0%B0%D0%BA%D1%82%D0%B0-%D0%B8-%D0%BD%D0%B0%D0%B4-400-%D1%84%D0%B8%D1%88%D0%B0-%D0%B7%D0%B0-%D1%88%D0%BE%D1%84%D1%8C%D0%BE%D1%80%D0%B8-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D0%B7%D0%B0-%D0%BC%D0%B5%D1%81%D0%B5%D1%86-news883063.html", "text": "800 акта са били съставени от Пътна полиция във Враца през октомври.  Това съобщи началникът на институцията комисар Иван Коцев, цитиран от „Конкурент”. За миналия месец недобросъвестни шофьори са отнесли и 433 фиша. От началото на годината по пътищата във Врачанско са издадени 4 701 акта и 41 445 фиша, допълни комисар Коцев. Той предупреди водачите да карат внимателно, тъй като проверките от акция „Зима“ ще продължават. По време на кампанията и пешеходците не бива да са спокойни, тъй като от началото на месеца досега са глобени 32-ма заради нарушения основно при пресичане на улиците. Сподели:", "date": "2019.11.09", "title": "800 акта и над 400 фиша за шофьори във Врачанско за месец"}
{"url": "https://pik.bg/%D1%81%D0%BB%D0%B5%D0%B4-%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D1%87%D1%83%D0%BC%D0%B0-%D0%BA%D0%B0%D0%BA%D0%B2%D0%BE-%D1%81%D0%B2%D0%B8%D0%BD%D1%81%D0%BA%D0%BE-%D0%BC%D0%B5%D1%81%D0%BE-%D1%8F%D0%B4%D0%B5%D0%BC-news883101.html", "text": "130 000 унищожени животни и загуби за 170 милиона лева – такава е равносметката, няколко месеца след като епидемията от чума по свинете завладя България. Докато производители и преработватели все още опитват да се съвземат, те отправят и едно предупреждение - българското свинско е малко и затова ядем старите резерви на Европа. Невиждан от 20 години спад в производството на свинско месо очаква целия свят. Предупреждението е на ООН, а причината - чумата по свинете, която през лятото завладя и България. Докато усетим недостига обаче, твърдят родните свиневъди, ще компенсираме с дълбоко замразените резерви, които според тях, Европа ще разчиства. „Месото не е вредно, но не отговаря на прясното месо, на свежото месо. То завяхва, започва да се отделя една слуз. Прясното месо стои свежо, няма да тече вода, стои с блясък”, споделя директорът на свинекомплекса в Бръшлен Христо Стойков. Когато в разгара на лятото у нас избухва епидемията, в свинекомплекса в русенското село са евтаназирани 40 000 животни. В цялата страна унищожените свине са 135 000, използвани предимно за прясна консумация. „Преди африканската чума, българското производство се движеше в рамките на 30%-35%, като останалите проценти беше внос 65%-70%, сега е 80%”, разкрива още той. Когато в Западна Европа има свръхпроизводство, твърдят българските фермери, за да не паднат цените катастрофално и колегите им да са защитени, съответната държава изкупува излишните количества. Замразява ги като резерв, който после прочиства чрез износ към страни, поразени от чумата. „Всеки потребител има право да изиска документацията на всяка стока или храна. Търговецът е задължен да му я предостави. Част от месото действително пристига от други държави-членки. Голяма част от територията на България е обявена за надзорна зона и месото там е на по-засилен контрол, като се спазват всички ограничителни мерки”, обясни пред Нова телевизия д-р Кремена Стоева от дирекция „Контрол на храните” към БАБХ. „Ние алармирахме още преди две години, понеже следяхме ситуацията. Това, което стана, беше в следствие на абсолютното безхаберие, с което държавата погледна на африканската чума. Сега вече се опитва да се прави нещо, но то е вече следствие на загубите, които се получиха. В дивите прасета африканската чума ще продължи да циркулира, очакваме я догодина, май месец, юни да тръгне с пълна сила отново. Това, което е било преди африканската чума - като мениджмънт, като организация, като биосигурност, за мен трябва тотално да се промени и да тръгне по нов път”, категоричен е Христо Стойков. Свинефермата в Бръшлен ще отвори отново врати в края на януари, въпреки огромните загуби, част от които твърдят, че ще трябва да покрият сами. Докато големите свинеферми въведат и отгледат новите животни обаче, цените ще продължат да растат и заради недостига на свинско в целия свят. Според Комисията по стоковите борси и тържищата, само през септември свинското е поскъпнало с близо 45%. Това е най-високият ръст през последните 10 години. „Купувам си и консумирам свинско месо. Ясно е, че се внася, тъй като българското производство не може да задоволи родния пазар. Има повишаване на цената, но то идва от недостига в световен мащаб заради чумата. Тъй като преди да дойде в България, тя засегна много големи производители и доста по-големи пазари от българския. От години се влага замразено месо, най-вече в месопреработката, но то не касае прясното месо, което се предлага в магазините. Няма паника и не смятам, че има основания за тревоги”, смята бившият министър на земеделието и храните д-р Мирослав Найденов. „Българският потребител е обучен, особено по отношение на свинското месо, и трудно може да бъде заблуден. Консистенцията на размразеното месо е по-различна, по-мокро е, цветът му е не толкова розов и свеж. Самите търговци едва ли биха рискували. Няма да реализират чак такава печалба, най-много да загубят някой от клиентите си. Няма извънреден внос на трупно свинско месо, по-скоро нормалният внос на свински изрезки  и някакви други продукти, които са нискобюджетни и се влагат в месопреработката.  Това е традиция от години”, заяви още той. Според Найденов потребителите могат спокойно да купуват свежо месо, но то трябва да бъде от места, където се продава законно. „Имаме по-скоро запитвания от хора, които имат притеснения. Ние не можем да помогнем на тези хора, защото е много важно да има доверие. Да знаем, че този засилен режим, който в момента е обявен спрямо свинското месо, води до повече проверки и повече гаранции, че няма да има такива злоупотреби, за каквито се говори в репортажите. Доверието е най-важният фактор. Агенцията трябва да навакса с доверие, за да са по-спокойни хората”, заяви Богмил Николов от \"Активни потребители\". „Всяко едно съхранение означава разход. Дори и да има някакво старо месо, то може да дойде единствено по линия на някой държавен резерв, който като мине определен срок трябва да си подменя съдържанието”, смята той. Сподели:", "date": "2019.11.09", "title": "СЛЕД АФРИКАНСКАТА ЧУМА: Какво свинско месо ядем"}
{"url": "https://pik.bg/%D0%BA%D0%B0%D1%82%D1%80%D0%B8%D0%BD-%D0%B4%D0%B5%D0%BD%D1%8C%D0%BE%D0%B2-%D1%81%D0%B5-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0-%D1%81%D0%BB%D0%B5%D0%B4-%D0%B8%D0%BD%D1%81%D1%83%D0%BB%D1%82%D0%B0-news883163.html", "text": "Актрисата Катрин Деньов е съхранила моторните си функции и се възстановява след прекарания исхемичен инсулт, съобщи Франс прес. Агенцията изтъкна, че френската екранна прима си почива, докато е подложена на допълнителни изследвания. Деньов реагира добре на лечението, като инсултът й е с крайно ограничени последствия. На актрисата много помогнал фактът, че незабавно е получила медицинска помощ, предаде БТА. Иконата на френското кино се почувствала зле на снимачната площадка на филма \"De son vivant\". Снимачната площадка беше изградена в помещенията на действаща болница в град Гонес северно от Париж. По данни на телевизионния канал Би Еф Ем инсултът на Деньов може да е бил причинен от преумора. Сподели:", "date": "2019.11.09", "title": "Катрин Деньов се възстановява след инсулта"}
{"url": "https://pik.bg/%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2---%D0%BF%D1%80%D0%BE%D0%BA%D0%BB%D1%8F%D1%82%D0%B8%D0%B5%D1%82%D0%BE-%D0%BD%D0%B0-%D0%B3%D0%B5%D1%80%D0%B1-%D0%B2%D1%80%D0%B5%D0%BC%D0%B5-%D0%B5-%D0%B4%D0%B0-%D1%80%D0%B0%D0%B7%D0%B1%D0%B5%D1%80%D0%B5%D0%BC---%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B3%D0%B5%D1%88%D0%B5%D0%B2-%D0%BB%D0%B8-%D0%B5-%D0%B8%D0%BB%D0%B8-%D0%BD%D0%B5-%D1%81%D1%8A%D0%B2%D1%81%D0%B5%D0%BC-news883174.html", "text": "Този човек е далеч по-вреден за партията от Цветанов. Цветанов поне бачкаше, съзидаваше, мачкаше на избори, имаше авторитет сред актива и електората. А Плевнелиев е щета, консуматор. Най-проваленият и с най-нисък рейтинг президент в историята на България. Онзи ден седнал до Борисов на важното мероприятие с победилите кметове в кино \"Люмиер\". Победил - чушки. Хората не могат да го дишат. Обект е на откровени подигравки и снизхождение сред обществото. Анекдотичен герой, особено след като се загнезди с тв синоптичката и изпълзя в студиото на Гала в един семантичен порядък с Мондьо, Денди и Евгени Минчев. Плевнелиев държа \"програмна\" реч на съвещанието на ГЕРБ. Говори по-дълго и от Борисов. Обръщаха се към него с \"президент Плевнелиев\", което съвсем задълбочи бутафорията. Плевнелиев отправи послание към десните, тоест наруга ги заради сношението с Мая Манолова на местния вот. От неговата уста това прозвуча цинично. Кого всъщност ругае? Своите, себеподобията си. Само защото, говори се, нещо развалил достлука и търговията с прокопитата. Някой дължал някому едни милиони. Той е бизнес партньор и дълголетен ортак с Иво Прокопиев. Именно Прокопиев го пробута в първото правителство на ГЕРБ, после издигна кандидатурата му за президент. Чий държавен глава бе Плевнелиев? На кръга \"Капитал\", на умнокрасивите, на злокобната русофобия. Веднъж даже щеше да обяви война на Русия. на който уж размахвал плакати против Живков. Към края на мандата одобрението му се срина в критична граница. Неслучайно Борисов отказа да го номинира за втори път. Неслучайно и Румен Радев помете ГЕРБ. Най-сигурният начин да харесаш Радев е да ти сервират Чехлю за алтернатива. И сега Борисов съвсем насериозно решил да изтупа от пепелта на забравата тази одиозна персона. Да я позиционира като антитеза на психодясното. Като автентичното дясно, едва ли не. Е, няма да стане. По-омразен е дори, защото все пак е консумирал власт и привилегии цели пет години без никаква полза за държавата. Още по-неправи са в ГЕРБ да позволяват на Плевнелиев да злослови по телевизиите срещу избрания за главен прокурор Иван Гешев. \"Браво на Радев, че върна Гешев\", обяснил в \"Панорама\" Роско, който иначе не пропуска да жегне наследника си на поста. Казва онова, което Борисов не си позволява да каже. Народът почва да се чуди - какво всъщност мисли министър-председателят за Иван Гешев, да не би да е в \"уйдурма\" с Плевнелиев и Румен Радев по темата и тримата заедно да са решили да \"похарчат\" прокурора. Пак в името на ония прословути, но особено гръмогласни 3 процента от народонаселението, присвоили си правото да олицетворяват морала и свещената истина... Сигурно в крайна сметка ще ги спечелите, почитаеми господа от ГЕРБ, но дали покрай натрапчивата колаборация с тях няма да изгубите своите? Сподели:", "date": "2019.11.09", "title": "ПЛЕВНЕЛИЕВ - проклятието на ГЕРБ. Време е да разберем - Борисов с Гешев ли е или не съвсем"}
{"url": "https://pik.bg/%D0%B1%D0%B0%D0%B1%D0%B8%D0%BD%D0%B0-%D1%80%D0%B5%D1%86%D0%B5%D0%BF%D1%82%D0%B0-%D0%B7%D0%B0-%D0%BF%D0%BE-%D0%B4%D1%8A%D0%BB%D0%B3%D0%B0-%D0%B8-%D0%B1%D0%BB%D1%8F%D1%81%D0%BA%D0%B0%D0%B2%D0%B0-%D0%BA%D0%BE%D1%81%D0%B0-news883107.html", "text": "Отново ще си поговорим за едни симпатични, уж отминали времена, когато разнообразието в козметиката е било сравнително малко, а начините да бъдем красиви и забележими - страшно оригинални! Този път ще си говорим за един бабин трик. И по конкретно – един супер соц трик, защото в днешно време повечето момичета сякаш предпочитат да заложат на козметика, отколкото на бъркани отвари, но пък в книгата за красотата е прехвален, изпитан и наистина действащ. А именно трик, който прави косата ни здрава и лъскава - става дума за отвара от живовляк, за който ни разказва Наталия от Natali’s Beauty в новото си видео: Живовлякът е познат като ефективно средство срещу пърхот от незапомнени времена. Изплаквайте косата с отвара от живовляк, към която сте добавили ч.л. ябълков оцет. Антисептичните и антибактериални свойства на билката ще се справят с кожните проблеми на главата, се твърди в нея. Благодарение обаче на това, че живовлякът е огромен резервоар от витамините С, А и К, това прави косата супер бляскава и еластична. Как се прави отварата? Слагам 1 супена лъжица живовляк в 250 мл кипяща вода и оставям да поври 1-2 минути. След това изчаквам да изстине. С помощта на тампонче за грим втриваме в корените. Разресваме хубаво косата и изчакваме 1-2-3 часа. После отмиваме с щадящ косата шампоан. И така веднъж седмично, през уикенда. Сподели:", "date": "2019.11.09", "title": "Бабина рецепта за по-дълга и бляскава коса"}
{"url": "https://pik.bg/%D0%BC%D0%B0%D0%B9%D0%BA-%D0%BF%D0%BE%D0%BC%D0%BF%D0%B5%D0%BE-%D0%B8-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D0%B3%D0%BB%D0%BE%D0%B1%D0%B0%D0%BB%D0%BD%D0%B8%D1%82%D0%B5-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%82%D0%B5%D0%BB%D1%81%D1%82%D0%B2%D0%B0-%D0%BF%D1%80%D0%B5%D0%B4-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8-%D1%81%D0%B0%D1%89-news883073.html", "text": "По време на визитата си в Берлин американският държавен секретар Майк Помпео обсъди с германския канцлер Ангела Меркел сътрудничество в борбата с глобалните предизвикателства, предава TACC, цитирана от „Фокус” Агенцията се позовава на изявление, разпространено от ръководителя на пресслужбата на Държавния департамент на САЩ Морган Ортагус. \"Държавният секретар на САЩ и германският канцлер обсъдиха съвместните усилия на двете страни, обединяващи Германия и разпространяващи свободата в Европа - се казва в текста. - Майк Помпео и Ангела Меркел също разгледаха общите приоритети и важната роля на американско-германското партньорство в отговор на глобалните и новите предизвикателства“. Помпео обмени мнения по въпроси от взаимен интерес, включително „Иран, Китай, Русия, Сирия и Украйна“ по време на срещата с германския министър на отбраната Анегрет Крамп-Каренбауер. Освен това ръководителят на дипломатическата мисия се срещна с финансовия министър Олаф Шолц. Берлин и Вашингтон, както отбеляза Ортагус, обсъдиха необходимостта от разрешаването на безмитните бариери пред търговията, осигуряване на телекомуникационната сигурност и „подкрепа на Украйна срещу руската агресия“. Сподели:", "date": "2019.11.09", "title": "Майк Помпео и Ангела Меркел обсъдиха глобалните предизвикателства пред Германия и САЩ"}
{"url": "https://pik.bg/%D0%BE%D1%82-%D0%B1%D0%B0%D1%80%D1%81%D0%B0-%D0%B2%D0%B0%D0%B4%D1%8F%D1%82-%D0%BC%D0%B8%D0%BB%D0%B8%D0%BE%D0%BD%D0%B8-%D0%B7%D0%B0-%D0%B2%D1%83%D0%BD%D0%B4%D0%B5%D1%80%D0%BA%D0%B8%D0%BD%D0%B4-news883085.html", "text": "Барселона обмисля да отправи оферта към младия нападател на австрийския Залцбург Карим Адейеми, сочи любопитна информация. 17-годишният стрелец е роден в Мюнхен, но в момента се подвизава във втория отбор на \"биковете\". Адейеми е сочен като един от големите таланти в световен мащаб, но въпреки това все още не получава шансове за игра в първия тим на Залцбург. Предполага се, че предложението на каталунците ще варира около 15 милиона евро. Карим Адейеми има мачове за юношески национални гарнитури на Германия като се изявява много силно. Сподели:", "date": "2019.11.09", "title": "От Барса вадят милиони за вундеркинд?"}
{"url": "https://pik.bg/%D0%B7%D0%B0%D0%BF%D0%B0%D0%BB%D0%B8%D1%85%D0%B0-%D0%BA%D0%BE%D0%BB%D0%B0-%D0%B2-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8-%D0%B3%D1%80%D0%B0%D0%B4-%D1%82%D0%B0%D0%B7%D0%B8-%D0%BD%D0%BE%D1%89-%D1%81%D0%BD%D0%B8%D0%BC%D0%BA%D0%B0-news883132.html", "text": "Палеж на кола в \"Студентски град\" тази нощ. От пламъците е засегнат още един автомобил, съобщи БТВ. Престъплението е извършено малко след полунощ. Според записи от охранителни камери извършителите са поне двама. Колите са напълно унищожени. На блока, срещу който са паркирани, има и надпис със заплаха, в който се съдържа конкретна фамилия и напомняне за пари. Все още няма задържани. Снимка: бтв.бг Сподели:", "date": "2019.11.09", "title": "Запалиха кола в \"Студентски град\" тази нощ (СНИМКА)"}
{"url": "https://pik.bg/%D0%BE%D1%82-%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%B0-%D0%BE%D1%84%D0%B5%D1%80%D1%82%D0%B0-%D0%BA%D1%8A%D0%BC-%D0%BC%D0%B0%D0%BD-%D1%8E%D0%BD%D0%B0%D0%B9%D1%82%D0%B5%D0%B4-news883149.html", "text": "Реал Мадрид ще направи нов опит да привлече звездата на Манчестър Юнайтед - Пол Погба, като за целта смята да предложи бартерна сделка на \"червените дяволи\" и да прати към “Олд Трафорд” Хамес Родригес. Досега се твърдеше, че Зинедин Зидан (треньор на Реал) иска да включи в офертата за Погба Гарет Бейл, който не фигурира в неговите дългосрочни планове на \"Бернабеу\". Според любопитна информация \"кралете\" са готови да предложат Родригес и да доплатят не малка сума, за да парафират с Погба. Французинът Пол Погба и колумбиецът Хамес Родригес са сред най-звездните халфове в момента. Сподели:", "date": "2019.11.09", "title": "От Реал (Мадрид) подготвят любопитна оферта към Ман Юнайтед"}
{"url": "https://pik.bg/%D0%BD%D0%B5%D0%BB%D0%B5%D0%BF%D0%BE-%D0%BF%D0%B5%D1%80%D0%BD%D0%B8%D1%87%D0%B0%D0%BD%D0%B8%D0%BD-%D0%B7%D0%B0%D0%BF%D0%B0%D0%BB%D0%B8-%D1%81%D0%B5%D0%BB%D1%81%D0%BA%D0%BE%D1%81%D1%82%D0%BE%D0%BF%D0%B0%D0%BD%D1%81%D0%BA%D0%B0-%D0%BF%D0%BE%D1%81%D1%82%D1%80%D0%BE%D0%B9%D0%BA%D0%B0-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D0%B4%D0%BE%D0%BA%D0%B0%D1%82%D0%BE-%D1%80%D1%8F%D0%B7%D0%B0%D0%BB-%D0%B4%D1%8A%D1%80%D0%B2%D0%B0-news883106.html", "text": "Стопанин от романското село Долна Бешовица е подпалил по невнимание селскостопанска постройка, докато рязал дърва на циркуляра си, съобщават от полицията във Враца, цитирана от „Конкурент”. Нелепият инцидент се случил в ранните часове на 8 ноември (петък), като сигнал за него бил подаден в РУ – Роман към 08:40 часа. Вследствие на стихията са изгорели 15 кв.м покрив на селскостопанската постройка, монофазен циркуляр, 4 кубика дърва и покривът на къща в населеното място. Полицаите доказали, че пламъците лумнали от дървени изрезки, образувани след дейността на собственика С.Ш., който е от Перник, но има къща в Долна Бешовица. С.Ш. рязал дърва с необезопасен циркуляр. По случая е образувано досъдебно производство. Сподели:", "date": "2019.11.09", "title": "Нелепо: Перничанин запали селскостопанска постройка във Врачанско, докато рязал дърва"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D1%81-%D0%B2%D1%83%D1%87%D0%B8%D1%87-%D0%B4%D0%BD%D0%B5%D1%81-%D1%81%D0%B2%D1%8A%D1%80%D0%B7%D0%B2%D0%B0%D0%BC%D0%B5-%D0%B0%D0%B7%D0%B8%D1%8F-%D0%B8-%D0%B5%D0%B2%D1%80%D0%BE%D0%BF%D0%B0-%D0%BF%D1%80%D0%B5%D0%B7-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%81%D1%8A%D1%80%D0%B1-news883171.html", "text": "Александар Вучич И ние като германците можем да кажем, че Берлинската стена между България и бивша Югославия днес пада. Благодаря на президента за поканата заедно да открием новия магистрален участък от Ниш до българската граница\". Това написа премиерът Бойко Борисов във фейсбук след откриването на новия участък на магистралата от Ниш до границата. Борисов допълни, че от днес Сърбия има пристанища във Варна и Бургас, до центъра на Истанбул - няма светофар. Цялата българска промишленост ще ползва този път за Западна Европа. \"Днес свързваме Азия и Европа през България и Сърбия\", допълни още премиерът. Сподели:", "date": "2019.11.09", "title": "ПЪРВО В ПИК: Борисов след срещата с Вучич: Днес свързваме Азия и Европа през България и Сърбия (СНИМКИ)"}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B2%D1%80%D0%B0%D1%87%D0%B0%D0%BD%D0%B8%D0%BD-%D1%81-%E2%80%9E%D1%87%D0%B0%D0%B9-%D0%B7%D0%B0-%D0%BF%D1%83%D1%88%D0%B5%D0%BD%D0%B5%E2%80%9D-news883110.html", "text": "Врачанин е бил спипан с „чай за пушене“ при рутинна проверка от полицията, съобщават от ОД на МВР Враца, цитирани от „Конкурент”. Според данните, ченгетата спрели В.Г. към 17:00 часа на 8 ноември (петък), а в левия му джоб били открити сгъвка и 3 пликчета от типа „спейсбек“ със зелена листна маса. Врачанинът бил докаран в районното управление, където при беседа с полицейски инспектор признал, че веществото е „чай за пушене“ и му било за лична употреба. Вещите били предадени с протокол, а по случая е образувана преписка, допълват от полицията. Сподели:", "date": "2019.11.09", "title": "Задържаха врачанин с „чай за пушене”"}
{"url": "https://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2-%D1%87%D0%B8%D0%BB%D0%B8-%D0%B8-%D0%B1%D0%BE%D0%BB%D0%B8%D0%B2%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-news883112.html", "text": "Десетки хиляди чилийци отново изпълниха улиците на столицата Сантяго, за да протестират срещу социалното неравенство и поскъпването на живота, предаде ДПА, цитирана от БНР. Протестното шествие премина спокойно и приключи на площад \"Бакедано\" в центъра на града. Това беше втората подобна демонстрация от началото на протестите, които започнаха преди три седмици и са белязани от безредици и насилие. А в Боливия, където вече 17 дни продължават протестите срещу обявената изборна победа на президента Ево Моралес, изглежда недоволство е започнало да се разпространява и сред полицейски части. Министърът на отбраната Хавиер Савалета заяви, че \"полицейски бунт е бил регистриран в отделни региони\" на страната, но отхвърли идеята за намеса на армията \"засега\". По-рано в петък опозиционният лидер Луис Фернандо Камачо се зарече да не напуска столицата Ла Пас, докато Моралес лично не подпише писмото с оставката си, което е подготвено за него. На публично събитие самият Моралес каза, че няма да подаде оставка. Сподели:", "date": "2019.11.09", "title": "Протестите в Чили и Боливия продължават"}
{"url": "https://pik.bg/%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%BA%D0%B0-%D1%81%D1%82%D0%B0%D0%BD%D0%B0-%D0%BF%D0%B8%D1%81%D0%B0%D1%82%D0%B5%D0%BB%D0%BA%D0%B0-%D0%B7%D0%B0-%D0%B4%D0%B0-%D1%81%D0%BF%D0%B0%D1%81%D1%8F%D0%B2%D0%B0-%D0%B4%D0%B5%D1%82%D1%81%D0%BA%D0%B8-%D0%B6%D0%B8%D0%B2%D0%BE%D1%82%D0%B8-news883109.html", "text": "Пожарникарка стана писателка, за да спасява повече детски животи. Самата тя е млада майка, която преживява ужаса от преждевременното раждане и липсата на модерна апаратура за недоносените бебета. Тя разказва историята си в книга, за да събере пари за обновяване на неонаталогиите в страната. Детската мечта на Десислава Николова е била да бъде учител. Пред черната дъска обаче тя избира пагоните. И влиза в територия, запазена предимно за мъжете. „Абсолютно всеки ме посъветва, че това не е място за жени. Изборът беше предизвикателство. Аз обичам предизвикателствата, обичам интересните и различните неща.  Всъщност само 5 жени приемат пожарникарки от цялата страна. Конкуренцията е много голяма”, разказва пред Нова телевизия Десислава. Но нека крехката й физика не бива да ви подвежда. Десислава знае как да изгаси всеки пожар. „Бият звънците, спускаме се по пилона, обличаме се много бързо, за една минута трябва да сме напуснали обекта. Тази професия носи удовлетвореност и гордост. Когато спасяваш човешки животи и помагаш на хората да спасиш тяхното имущество, просто щастието е безгранично и неописуемо”, споделя тя. Щом прегръща първото си дете обаче Десислава разбира, че иска да спасява човешки животи и без да е нужно да гаси пламъци. „През моята бременност през 8-мия месец получих силни контракции и се наложи да вляза в болница за задържане. Тогава осъзнах, че е много важно децата да се родят на термина, а ако са преждемвременно родени - да има техника, в която да доразвият органчетата си, за да се развият като пълноценни личности. И че всъщност положението в болниците в страната е крайно критично”,разказва тя. Така младата пожарникарка поеме ново предизвикателство. А с  това и нова професия - на писател. Личните си трепети и страхове по време на бременността и майчинството Десислава споделя в книгата си \"Щастлива и красива бременност като моята\". „Реших, че мога да имам своя принос. Поне мъничко да подобря състоянието в болниците в страната. Книгата вдъхновява майките, успокоява ги, дава им идеи да опитат някакви нови неща, елементарни и съвсем простички”, разкрива писателката. А парите от всяка закупена книга отиват за каузата й -  \"Подари щастие\". „От момента, в който започна да се продава книгата, още на първата година, успях да закупя първия кувьоз за Червен бряг. След това дарих кислородни бутилки на разградската болница, защото те си имаха кувьоз, но без кислородни бутилки -  това е като кола без гуми.Даренията, които бяха за Горна Оряховица и за Гоце Делчев са два транспортни кувьоза”, споделя още Десислава. Следващата й спирка е болницата в Кюстендил. От днес там ще имат ново термо легло и две кислородни палатки. До момента дарената техника е на стойност над 150 000 лева. Съвсем скоро предстоят и дарения в още две болници - в Хасково и в Благоевград. С останалите последни бройки от книгата си Десислава се надява да успее да \"подари щастие\" на майките и в други болници в страната. Сподели:", "date": "2019.11.09", "title": "Пожарникарка стана писателка, за да спасява детски животи"}
{"url": "https://pik.bg/%D0%BF%D0%BE%D0%B6%D0%B0%D1%80-%D0%BF%D0%BB%D0%B0%D0%BC%D0%BD%D0%B0-%D0%BF%D0%BE%D0%BA%D1%80%D0%B8%D0%B2%D1%8A%D1%82-%D0%BD%D0%B0-%D0%B0%D1%80%D0%BC%D0%B5%D0%BD%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-news883195.html", "text": "Пожар избухна в административната сграда на Националното събрание на Армения, съобщават РИА Новости и БГНЕС. Пожарът е локализиран. Няма информация за пострадали. Сподели:", "date": "2019.11.09", "title": "ПОЖАР: Пламна покривът на арменския парламент"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%BF%D0%BE%D0%BA%D0%B0%D0%B7%D0%B0-%D0%B4%D0%B5%D1%86%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news882472.html", "text": "Сергей Станишев за пръв път показа публично наследниците си. Децата на бившия премиер с радост го придружиха до урната, за да упражни той гласа си за местните избори. Вече порасналите Георги и Дария отсега се учат да бъдат социално ангажирани граждани и с вълнение помогнаха на татко си да пусне бюлетината си. От умилителните снимки се вижда, че и двете деца имат изключителна визуална прилика с баща си. Освен това били наследили и някои от талантите му, особено в рисуването. Част от любимите семейни занимания на Станишеви, с които запълвали свободното си време, били нареждането на пъзели, писането на домашни и правенето на фигури от пластилин. Дария вече е ученичка, а по-малкото ѝ с 2 години братче Георги е в предучилищна група и другата есен ще бъде първолак. „Най-важното е, че заедно с Моника успяхме да създадем среда, в която всяко от децата – и големите, и малките – се чувства обичано и уважавано – със своите проблеми, надежди и амбиции. Имат с кого да ги споделят и къде да се чувстват сигурни и спокойни. Те са в различни възрасти, но това не им пречи да се обичат и да си помагат“, казва бившият министър-председател. Половинката му Моника има още две големи деца от предишния си брак с банкера Венцислав Йосифов – Венцислав и Моника. Макар да са вече студенти, те се разбирали отлично с по-малките си брат и сестра. В единствената си тв изява до момента и двамата споделиха, че се разбират прекрасно с пастрока си и истински го приемат за свой баща. Те признаха, че той ги научил да се гмуркат, редовно ги забавлявал и докато все още били ученици, винаги им удрял по едно рамо в домашните по история. Сподели:", "date": "2019.11.09", "title": "САМО В ПИК И \"РЕТРО\": Станишев показа децата (СНИМКИ)"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%BE-%D1%82%D0%BE%D1%80%D0%BD%D0%B0%D0%B4%D0%BE-%D0%B5%D1%82%D0%BE-%D0%BA%D0%BE%D0%B8-%D0%B8%D0%B3%D1%80%D0%B0%D1%87%D0%B8-%D1%81%D0%B0-%D0%BC%D0%BD%D0%BE%D0%B3%D0%BE-%D0%B1%D0%BB%D0%B8%D0%B7%D0%BE-%D0%B4%D0%BE-%D0%B8%D0%B7%D1%85%D0%BE%D0%B4%D0%B0-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-news883086.html", "text": "ЦСКА обмисля раздяла с бранителя Нуно Томаш през зимата. Визираният португалец вече близо 3 месеца не е сред основните футболисти на \"армейците\" 24-годишният Томаш стана собственост на ЦСКА през лятото, а през пролетния дял записа не малко срещи като преотстъпен от Беленензес. Към изхода на \"Българска армия\" през зимата гледат Стойчо Атанасов и Бодуров. Джеси също се очертава да напусне ЦСКА след неуспешен престой под наем в Далас. Преотстъпен до края на годината е и Чорбаджийски - в Стяуа. \"Армейците\" са готови да трансферират и Жеферсон, чийто договор така или иначе изтича в края на сезона, пише \"Тема Спорт\". Сподели:", "date": "2019.11.09", "title": "ФУТБОЛНО ТОРНАДО: Ето кои играчи са много близо до изхода на \"Армията\""}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%BC%D1%8A%D0%BB%D0%BD%D0%B8%D1%8F-%D0%B4%D0%B0-%D0%BC%D0%B5%D0%B6%D0%B4%D1%83-%D1%86%D1%81%D0%BA%D0%B0-%D0%B8-%D0%B0%D1%81-%D0%BD%D0%B0-%D0%B4%D1%80%D0%B0%D0%BA%D0%BE%D0%BD%D0%B8%D1%82%D0%B5-news883062.html", "text": "Първото зимно ново попълнение на ЦСКА ще бъде факт до дни и това е нападателят на Дунав Русе Ахмед Ахмедов. Роденият през 1995-а година юноша на Черноморец Бургас е имал предложения от още два български отбора, единият от които Левски, но е избрал \"армейците\" поради лични, а не финансови причини, информира БТА. Играчът ще изкара есенния дял при русенци и от новата 2020-а година ще облече червения екип. В момента той кара втория си сезон в елита. Ахмедов пристигна в Дунав (Русе) от Поморие. Ахмед Ахмедов е договорил личните си условия и му предстои да подпише личния си договор. Най-вероятно в Дунав ще влязат пари от трансфера, което ще бъде полезно за целия клуб предвид финансовата криза, в която се намират \"драконите\". Сподели:", "date": "2019.11.09", "title": "ФУТБОЛНА МЪЛНИЯ: \"ДА\" между ЦСКА и ас на \"драконите\"..."}
{"url": "https://pik.bg/%D1%81-%D0%BF%D0%B5%D1%82%D0%B8-%D0%BA%D0%BC%D0%B5%D1%82%D1%81%D0%BA%D0%B8-%D0%BC%D0%B0%D0%BD%D0%B4%D0%B0%D1%82-%D0%B7%D0%B0%D1%89%D0%BE-%D0%B0%D0%BB%D0%B5%D0%BA%D1%81%D0%B8-%D0%BA%D0%B5%D1%81%D1%8F%D0%BA%D0%BE%D0%B2-%D1%81%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B0-%D0%B2-%D0%BB%D1%8E%D0%B1%D0%B8%D0%BC%D0%B5%D1%86-%D0%B2-%D1%87%D0%B5%D0%BB%D0%BE%D0%BF%D0%B5%D1%87-news883100.html", "text": "93 процента на първи тур - това е резултатът на кмета на Челопеч Алекси Кесяков. Вчера  кметът, избран с най-голям процент на доверие, официално стъпи в петия си мандат. 16 години Кесяков е начело на село Челопеч. Казва, че всичко започнало случайно - просто искал да стане общински съветник. „Първият мандат бях избран случайно, поне за мен – признава Кесяков пред БТВ. Слушах хората на улицата и те ми казваха, че за да стана общински съветник, трябва да се кандидатирам за кмет. Сега звучи смешно, но тогава повярвах. 93  процента вот, направо като комунистически вот е”. Казва, че за него кметският пост е много работа. В първия мандат си поставил 78 задачи и споделя, че миналата година задраскал и последната от списъка. Алекси Кесяков е имал от кого да се учи. Баща му е дългогодишен кмет на Копривщица, откъдето е половината му семейство. Днешният градоначалник признава, че си е откраднал занаята. „През целия си живот се стремя да вървя по неговите стъпки. Когато ме избраха, ми каза, че съм щур човек и това е неблагодарна работа”, разказва още Кесяков. Конкретните съвети на баща му обаче довели до неочаквано добри резултати. За 16 години Алекси Кесяков е успял да спечели и сърцата на бабите в селото. По-младите също казват, че кметът трябва да остане на поста си. Активността на Алекси Кесяков включва десетки мероприятия - фестивали с международно участие, концерти и борби. А новият парк в Челопеч е гордостта на новия-стар градоначалник. Сподели:", "date": "2019.11.09", "title": "С пети кметски мандат: Защо Алекси Кесяков се превърна в любимец в Челопеч?"}
