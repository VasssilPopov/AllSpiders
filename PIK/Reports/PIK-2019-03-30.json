{"url": "https://pik.bg/%D0%BF%D1%80%D0%BE%D0%BA%D1%83%D1%80%D0%BE%D1%80%D0%B8%D1%82%D0%B5-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D0%BE%D0%B1%D1%80%D0%B0%D0%B7%D1%83%D0%B2%D0%B0%D0%BB%D0%B8-20-%D0%BF%D1%80%D0%B5%D0%BF%D0%B8%D1%81%D0%BA%D0%B8-%D1%81%D0%BB%D0%B5%D0%B4-%D1%81%D0%B0%D0%BC%D0%BE%D1%81%D0%B5%D0%B7%D0%B8%D1%80%D0%B0%D0%BD%D0%B5-%D0%BF%D1%80%D0%B5%D0%B7-%D0%BC%D0%B8%D0%BD%D0%B0%D0%BB%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-news830358.html", "text": "Прокурори от Враца са се самосезирали и са започнали преписки по 20 случая през изминалата 2018 година. Това става ясно от отчета на Апелативната прокуратура в София, публикуван на сайта на институцията, съобщи „Конкурент”. Това означава, че средно по 2 пъти в месеца държавните обвинители от Врачанско са образували проверки по своя анициатива, коментира административният ръководител на институцията Десислав Начков. Най-много подобни преписки в Апелативен район – София, който обхваща от Видин до Благоевград, са образували държавните обвинители от Кюстендил – 28, следват Враца с 20 и Благоевград с 19. В Софийска градска прокуратура пък са се самосезирали в 12 случая. Във Видинско не е образувана нито една преписка вследствие на самосезиране от страна на прокурор, а в Монтана – има два подобни случая. За целия район са образувани 91 преписки след самосезиране, показва още анализът на Апелативна прокуратура. Сподели:", "date": "2019.03.30", "title": "Прокурорите във Врачанско образували 20 преписки след самосезиране през миналата година"}
{"url": "https://pik.bg/%D0%B5%D0%BA%D1%81%D0%BF%D0%B5%D1%80%D1%82-%D1%88%D0%BE%D1%82%D0%BB%D0%B0%D0%BD%D0%B4%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-%D0%BE%D1%82-%D0%BB%D0%BE%D0%BD%D0%B4%D0%BE%D0%BD-%D0%BF%D1%80%D0%B8-%D0%B1%D1%80%D0%B5%D0%BA%D0%B7%D0%B8%D1%82-%D0%B1%D0%B5%D0%B7-%D1%81%D0%B4%D0%B5%D0%BB%D0%BA%D0%B0-news830423.html", "text": "„Независимост“ и „напускане на Обединеното кралство“ - тези две теми все по-често ще бъдат подлагани на обсъждане в Шотландия, след като най-големите ѝ опасения започват да се сбъдват. През 2014 г. на референдум гласоподавателите решиха да останат в пределите на Великобритания, но още тогава анализаторите предрекоха, че второто допитване сред шотландците ще се случи до десетилетие, макар и никой тогава да не очакваше Брекзит. Какви са прогнозите сега - ден, след като сделката за развод между Лондон и Брюксел, договорена от премиера Тереза Мей, за пореден път бе отхвърлена от британския парламент, коментират пред БНР експерти на противоположни мнения - проф. Ричард Кърли и Антъни Салъмън. „Ако Обединеното кралство напусне Европейския съюз без сделка, проучванията показват, че повечето хора ще подкрепят независимостта, но този вот ще е със съвсем лек превес -  отбеляза Антъни Салъмън от Шотландския център за европейски политики, който изучава промените на нагласите на гласоподавателите в Шотландия. - Ако обаче се намери начин да останем в Европейския съюз - било чрез отказ от член 50-и от Лисабонския договор, било чрез втори референдум в цяла Великобритания, тогава динамиката на мненията в Шотландия ще се промени“. Антъни Салъмън изрази мнение, че ако Обединеното кралство напусне Европейския съюз без сделка, проучванията показват, че повечето хора ще подкрепят независимостта, но този вот ще е със съвсем лек превес. На противоположното мнение е проф. Ричард Кърли - съпредседател на Центъра за шотландска публична политика. „Не изглежда сред хората да има огромен ентусиазъм за втори референдум – анализира проф. Кърли. - Съвсем малко са хората, които приветстват тази идея. Правителството в Шотландия обмисля подхода, който да използва при евентуален втори референдум. Няма и как да бъде по различен начин в ситуацията, при която никой не знае какво ще се случи с Брекзит. След като не знаем какво точно ще се случи, няма как да преценим какъв ще бъде ефектът върху Шотландия“. Според него все още не може да бъде направена оценка на ефекта от евентуален втори референдум в Шотландия. „От една страна хората могат да си кажат: „Щом Брекзит е толкова труден, по-лесно или по-трудно ще бъде да създадем независима Шотландия?\". Мисля, че през 2016 година вотът от референдума за оставане или напускане на Европейския съюз от Великобритания създаде многопластови притеснения сред хората. Това сега ще раздели обществото и по въпроса дали да има втори референдум изобщо и ако има, какъв избор да направят“, посочва проф. Кърли. Сподели:", "date": "2019.03.30", "title": "Експерт: Шотландия може да подкрепи независимост от Лондон при Брекзит без сделка"}
{"url": "https://pik.bg/%D0%BF%D0%B5%D1%82%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%B2%D1%8A%D0%B2-%D1%84%D0%B0%D0%B1%D1%80%D0%B8%D0%BA%D0%B0-%D0%B7%D0%B0-%D0%BF%D0%B5%D1%80%D0%BB%D0%B8%D1%82-%D0%B2-%D0%B8%D0%B7%D1%82%D0%BE%D1%87%D0%B5%D0%BD-%D0%BA%D0%B8%D1%82%D0%B0%D0%B9-news830356.html", "text": "Петима работници загинаха, а трима са ранени при експлозия във фабрика заради изтичане на газ в Източен Китай, съобщиха местните власти, цитирани от БГНЕС и БТВ. Според информацията, взривът се е случил вчера вечерта във фабрика за перлит в град Цинчжоу, провинция Шандонг. По време на експлозията петте жертви са били във фабриката. \"Според първоначалната версия, причината за инцидента е теч на втечнен природен газ, води се разследване\", се казва в съобщението на местните власти. Официален представител на компанията е задържан от местните власти. Инцидентът се случва едва една седмица след една от най-тежките промишлени катастрофи в Китай, когато експлозия в химически завод уби 78 души. Сподели:", "date": "2019.03.30", "title": "Петима загинали при експлозия във фабрика за перлит в Източен Китай"}
{"url": "https://pik.bg/%D0%BE%D1%82%D0%BD%D0%BE%D0%B2%D0%BE-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%B2-%D0%B3%D0%B0%D0%B7%D0%B0-%D0%B8%D0%BC%D0%B0-%D0%B4%D0%B5%D1%81%D0%B5%D1%82%D0%BA%D0%B8-%D1%80%D0%B0%D0%BD%D0%B5%D0%BD%D0%B8-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%86%D0%B8-news830491.html", "text": "в Ивицата Газа, съобщи АП. Съобщава се за пореден многохиляден протест по границата, по време на който израелски военни за били замеряни с камъни, на което са отговорили със стрелба. тълпите на протеста чрез десетки доброволци, отново има данни за поне 10 простреляни от военните. Припомняме, че премиерът на Израел Бенямин Нетаняху обяви по-рано тазиседмица, че е в Ивицата Газа преди големи сблъсъци, очаквани през уикенда. Затягаме , каза Нетаняху на събитие в Северен Израел след посещение на войници на границата с Газа. Европейският съюз незабавно да спрат ракетните атаки, насилствените действия и провокациите. Това посочи в изявление на представителя на външната служба на ЕС Мая Косянчич. Това се случва на фона на опитите на радикалното палестинско движение Хамас и Израел да постигнат примирие. Десетки палестинци са били ранени при нови сблъсъци Въпреки опитите на властите да контролират инструктирал армията да бъде подготвена за \"мащабна кампания\" обръча около Ивицата Газа призова по-рано палестинците в Ивицата Газа Сподели:", "date": "2019.03.30", "title": "Отново сблъсъци в Газа, има десетки ранени палестинци"}
{"url": "https://pik.bg/%D0%BB%D0%B8%D0%BE%D0%BD%D0%B5%D0%BB-%D0%BC%D0%B5%D1%81%D0%B8-%D0%B2%D0%BA%D0%BB%D1%8E%D1%87%D0%B8-%D1%81%D0%B5%D0%B1%D0%B5-%D1%81%D0%B8-%D0%B8-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D1%80%D0%BE%D0%BD%D0%B0%D0%BB%D0%B4%D0%BE-%D0%B2-%D1%81%D0%BF%D0%B8%D1%81%D1%8A%D0%BA%D0%B0-%D1%81%D0%B8-%D0%BD%D0%B0-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%82%D0%B5-%D0%B2-%D1%81%D0%B2%D0%B5%D1%82%D0%B0-news830442.html", "text": "Аржентинският нападател на Барселона Лионел Меси обяви кои, според него, са най-добрите футболисти в света в момента. Пред аржентинската радиостанция FM Club 947 Меси специално отдели себе си и португалският нападател на Ювентус Кристиано Роналдо. В списъка на Меси влизат още: Неймар (Бразилия и Пари Сен Жермен), Килиан Мбапе (Франция и Пари Сен Жермен), Серхио Агуеро (Аржентина и Манчестър Сити), Луис Суарес (Уругвай и Барселона) и белгийският полузащитник Еден Азар (Челси). Сподели:", "date": "2019.03.30", "title": "Лионел Меси включи себе си и Кристиано Роналдо в списъка си на най-добрите в света"}
{"url": "https://pik.bg/%D0%BF%D0%B5%D1%82-%D0%BD%D0%B5%D1%89%D0%B0-%D0%BF%D0%BE-%D0%BA%D1%80%D0%B0%D1%82%D0%BA%D0%B8-%D0%BE%D1%82-%D0%B1%D1%80%D0%B5%D0%BA%D0%B7%D0%B8%D1%82-news830357.html", "text": "Изглежда, сякаш обсъждането около оттеглянето на Великобритания от Европейския съюз ще се проточи безкрайно. Тъй като британските депутати нанесоха поредния си удар, отхвърляйки за трети път сделката на британския премиер по Брекзит, бъдещето на отношенията между Великобритания и Европейския съюз остава неясно. Все още съществува сериозен риск от „излизане-без-сделка“ за Обединеното кралство след тригодишни преговори между Лондон и Брюксел. За тези, които са нетърпеливи да дочакат развръзката на изпитанието Брекзит, ето някои събития, които са продължили по-малко: 1. Пътуването на Христофор Колумб до Америка е отнело десет пъти-по малко време; 2. Девет пъти по-малко е живял човекът с първото трансплантирано сърце; 3. Бракът на Ким Кардашиян с Крис Хъмфрис е 14 пъти по кратък; 4. 17 пъти по-малко часове са траяли бомбардировките над Лондон по време на Втората световна война; 5. 11 пъти по-кратък е бил полетът на първия изкуствен спътник около земята; Сподели:", "date": "2019.03.30", "title": "Пет неща по-кратки от Брекзит"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D1%83%D0%BA%D1%80%D0%B0%D0%B9%D0%BD%D0%B0-%D0%B2-%D0%BD%D0%B0%D0%B2%D0%B5%D1%87%D0%B5%D1%80%D0%B8%D0%B5%D1%82%D0%BE-%D0%BD%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-news830495.html", "text": "В навечерието на президентските избори в Украйна (в неделя – бел. ред.) оперативно-тактическата групировка на украинските силовици „Изток“ (ОТГ „Изток“) е приведена в най-висока степен на бойна готовност. За това съобщава в събота Даниил Безсонов, началник на пресслужбата на Народната милиция в Донецката народна република, предава ТАСС. Командващият ОТГ \"Изток\" генерал-лейтенант Юрий Содол се е разпоредил \"всички резерви и дежурни средства да се поддържат във висока степен на бойна готовност \" и \"да се засилят всички видове разузнаване \". Украинските военни се опасяват от разгласяване на сведения за провеждане на скрита агитация в подразделенията в полза на сега действащия президент Петро Порошенко, затова им е забранен всеки контакт с медиите. Безсонов е призовал украинците да проявят здрав разум при гласуването в неделя за държавен глава на страната, за да се прекрати кръвопролитието в югоизточната част на Украйна. В настоящите президентски избори участват рекорден брой кандидати за най-високия пост в държавата – 39 души. По последни социологически данни списъкът им се оглавява от Владимир Зеленски - над 30% от анкетираните, Петро Порошенко и лидерът на партия \"Отечество\" Юлия Тимошенко се борят за второто място. Сподели:", "date": "2019.03.30", "title": "Напрежение в Украйна в навечерието на изборите"}
{"url": "https://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BF%D1%8A%D1%82%D1%8F-%D1%80%D1%83%D1%81%D0%B5-%D0%B1%D1%8F%D0%BB%D0%B0-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news830497.html", "text": "между две коли на пътя Русе-Бяла. Инцидентът е станал малко преди 20:00 часа вечерта. Пострадалите са настанени в болница в Русе. На място за да помогнат при изваждането на хората от колите. В автомобилите, с русенска и силистренска регистрация, са пътували четирима души. Една от колите рязко е навлязла в насрещното платно, съобщава Нова телевезия. Екипи на КАТ изясняват Катастрофата причини голямо задръстването на 17 километра преди Русе и в двете посоки. Движението се пропускаше, но само в една лента, тъй като другата бе затворена заради множеството разпилени части от катастрофиралите коли. Трима души са били ранени след челен удар са пристигнали и екипи на пожарната, причините за инцидента. Сподели:", "date": "2019.03.30", "title": "Катастрофа на пътя Русе-Бяла, има ранени"}
{"url": "https://pik.bg/29-%D0%B2%D0%BB%D0%B0%D0%BA%D0%B0-%D1%81-%D0%B2%D0%B8%D1%80%D1%82%D1%83%D0%B0%D0%BB%D0%BD%D0%BE-%D0%B7%D0%B0%D0%BA%D1%8A%D1%81%D0%BD%D0%B5%D0%BD%D0%B8%D0%B5-%D0%B7%D0%B0%D1%80%D0%B0%D0%B4%D0%B8-%D1%81%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D1%87%D0%B0%D1%81%D0%B0-news830359.html", "text": "Преминаването от зимно към лятно часово време ще засегне разписанията на 29 влака в нощта срещу неделя, съобщиха от БДЖ. Всички композиции, които се движат след 03:00 часа, ще имат 60 минути “виртуално” закъснение. Сред тях са 11 бързи, един международен, 9 пътнически и 8 крайградски влака. Те ще се движат с коригирани разписания, тъй като при разминаването с други влакове в еднопътни участъци, се предизвикват промени от около 10-15 минути и в техните разписания. Поради тази причина няма да бъдат осъществени връзките на общо 8 влака, основно на пътуващите с нощните композиции, във възелни гари с влакове по други направления, които се движат в сутрешните часове в интервала между 05 и 07:00 часа. Влаковете, които ще се движат с коригирани разписания, пътуват по направленията основно на нощните влакове: София-Варна /през Горна Оряховица и Карлово/, Пловдив-Варна, София-Пловдив-Бургас, Повеляново-Добрич-Кардам, както и единични влакове Мездра-Видин, Самуил-Силистра, Самуил-Русе. Сподели:", "date": "2019.03.30", "title": "29 влака с виртуално закъснение заради смяната на часа"}
{"url": "https://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%BD%D0%B5%D0%B3%D1%80%D0%B0%D0%BC%D0%BE%D1%82%D0%B5%D0%BD-%D0%B8%D0%B7%D1%82%D0%BE%D1%87%D0%B8%D0%BB-%D0%B1%D0%BB%D0%B8%D0%B7%D0%BE-3700-%D0%BB%D0%B5%D0%B2%D0%B0-%D0%BE%D1%82-%D0%B4%D0%B5%D0%B1%D0%B8%D1%82%D0%BD%D0%B0-%D0%BA%D0%B0%D1%80%D1%82%D0%B0-news830431.html", "text": "Мъж е осъден за източване на близо 3700 лева от дебитна карта. Той е получил условна присъда от 1 година и 6 месеца с изпитателен срок от 3 години, както и глоба в размер на 500 лева. Престъплението е извършено на 15 март 2018 година, става ясно от съдебното решение на Окръжния съд в Хасково. Неграмотният мъж изтеглил сумата в рамките на около час и половина от различни банкомати в Хасково, без съгласието на титуляра. Осъденият трябва да възстанови сумата на потърпевшия човек заедно с лихвите, представляващи обезщетение на нанесени имуществени вреди. Също така трябва да покрие разноските по делото в общ размер на близо 700 лева. Присъдата подлежи на обжалване пред Апелативния съд в Пловдив. Сподели:", "date": "2019.03.30", "title": "Осъдиха неграмотен, източил близо 3700 лева от дебитна карта"}
{"url": "https://pik.bg/%D1%82%D1%80%D1%8A%D0%BC%D0%BF-%D0%B7%D0%B0%D0%BF%D0%BB%D0%B0%D1%88%D0%B8-%D0%B4%D0%B0-%D0%B7%D0%B0%D1%82%D0%B2%D0%BE%D1%80%D0%B8-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%BC%D0%B5%D0%BA%D1%81%D0%B8%D0%BA%D0%BE-news830425.html", "text": "Доналд Тръмп заплаши да затвори границата с Мексико следващата седмица, ако страната не спре веднага незаконната имиграция към Съединените щати. В отговор мексиканските власти обявиха, че страната им не се поддава на заплахи. Изказването си американският президент направи на фона на информациите за нов керван от мигранти, който се движи от Централна Америка към Съединените щати. Повечето от тях не са мексиканци, но преминават транзитно през Мексико. Сподели:", "date": "2019.03.30", "title": "Тръмп заплаши да затвори границата с Мексико"}
{"url": "https://pik.bg/%D1%82%D1%8A%D0%BD%D0%BA%D0%B8-%D1%81%D0%BC%D0%B5%D1%82%D0%BA%D0%B8-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%B2%D0%B5%D1%87%D0%B5-%D0%BD%D0%B5-%D0%B5-%D0%B3%D0%BE%D1%81%D0%BF%D0%BE%D0%B4%D0%B0%D1%80%D0%BA%D0%B0%D1%82%D0%B0-%D0%BD%D0%B0-%D0%BF%D0%BB%D0%B0%D1%82%D0%B5%D0%BD%D0%BE%D1%82%D0%BE-%D0%BF%D0%BE%D0%B7%D0%B8%D1%86%D0%B8%D0%BE%D0%BD%D0%B8%D1%80%D0%B0%D0%BD%D0%B5---%D1%81%D0%B0%D0%BC%D0%BE-%D0%B2%D0%B8%D0%B6%D1%82%D0%B5-%D1%82%D0%B0%D1%80%D0%B8%D1%84-news830237.html", "text": "Тв водещата и риалити героиня Мира Добрева обяви, че не става от леглото си за по-малко от 10 бона. . Позитивната миловидна блондинка, която разпръсна своята смиреност и доброжелателност в ефира на последния сезон на \"Биг Брадър\", има и друго лице. То е много повече бизнес ориентирано в сравнение с духовния имидж, който много държи да поддържа. А ангелската му маска рязко пада, стане ли въпрос за пари. \"10 бона\", отговаря със строг делови глас съпругата на Жоро Торнев на всяка покана, която получава за участие в официално събитие, твърди седмичник. За по-малка от тази сума Мира Добрева не удостоява с присъствието си дори за час нито едно светско парти, кампания, дори благотворителни кауза, разкриват добре запознати с тарифата на блондинката. С тази цена водещата на БНТ надминава дори господарката на платеното позициониране по светски срещи Николета Лозанова. Тарифата на далеч по-младата плеймейтка е поне 3 пъти по-ниска от тази на 46-годишната БНТ дама, тюхкат се от обкръжението на бившата Божинова. Може би именно заради тази леко самозавишена стойност в последно време Мира Добрева е изчезнала от светския живот на страната. Сподели:", "date": "2019.03.30", "title": "ТЪНКИ СМЕТКИ: Николета вече не е господарката на платеното позициониране - само вижте тарифата на Мира Добрева..."}
{"url": "https://pik.bg/%D0%B4%D0%BE%D0%B0%D0%B9%D0%B5%D0%BD-%D0%B2-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BD%D0%B0%D0%B9-%D0%B2%D0%B5%D1%80%D0%BE%D1%8F%D1%82%D0%BD%D0%B8%D1%8F%D1%82-%D1%81%D0%BB%D0%B5%D0%B4%D0%B2%D0%B0%D1%89-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B5--news830363.html", "text": "Борис Джонсън е вероятният следващ министър-председател на Великобритания. За това намекна пред БНР доайенът в Европейския парламент Елмар Брок, водил преговорите за Брекзит в екипа на Мишел Барние. След като снощи британската Камара на общините отхвърли за трети път споразумението за излизане от ЕС, в политическите среди в Лондон все по-често се чуват гласове за необходимостта премиерът Тереза Мей да се оттегли от поста. „С Борис Джонсън се познаваме лично от над 30 години – заяви Брок. - Човек никога не знае, какво може да очаква от него. Той обаче е много интелигентен мъж и мисля, че след като Брекзит се изясни, той ще бъде така умен и мъдър да постигне разумно търговско споразумение с ЕС. Това е във взаимен интерес, независимо, кой ще бъде следващият премиер. Ние от ЕС ще работим за бъдещо тясно търговско сътрудничество, за да ограничим максимално щетите от Брекзит“. Той не се нае да прогнозира кога и как Великобритания ще напусне Евросъюза. „Трудно е да се каже. Ако през следващите дни и седмици всичко пропадне, ще имаме още по-дълго отлагане на Брекзит, а това означава, че британците трябва да участват в европейските избори. А ако в Обединеното кралство се стигне до предсрочни избори и втори референдум, наистина не мога да направя никаква прогноза. Включително и за това, дали изобщо ще има Брекзит“, добави той. Сподели:", "date": "2019.03.30", "title": "Доайен в Европейския парламент: Най-вероятният следващ премиер на Великобритания е ..."}
{"url": "https://pik.bg/%D0%B4%D0%BE%D1%81%D1%82%D1%8A%D0%BF%D1%8A%D1%82-%D0%B4%D0%BE-%D0%BD%D0%BE%D0%B2%D0%B8-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D0%B7%D0%B0%D0%BF%D0%BB%D0%B0%D1%89%D0%B0%D0%BD%D0%B8-%D0%BE%D1%82-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D0%BA%D0%B0%D1%81%D0%B0-%D1%81%D0%B5-%D0%B1%D0%B0%D0%B2%D0%B8-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%BD%D0%B0%D1%80%D0%B5%D0%B4%D0%B1%D0%B0-news830432.html", "text": "Достъпът до нови лекарства, заплащани от Здравната каса, ще бъде забавен с промените в Наредбата за цените на медикаментите, която влиза в сила от 1 април. Това обяви пред БНР Деян Денев, председател на Асоциацията на производителите на оригинални лекарства. Според промените в наредбата, ново лекарство ще се заплаща от Здравната каса само ако в 5 от 17 държави то е заплатено от обществен здравен фонд и ако има поне една положителна оценка на здравните технологии от 4 държави от Европейския съюз. Освен това, кандидатстващите нови лекарства трябва да получат одобрение до 30 септември на предходната година, за да влязат в сила от следващата. Също компаниите ще трябва да връщат отстъпки на Здравната каса, ако се докаже преразход за тези лекарства в Касата, разясни още Денев. „Иновацията стана по-рестриктивна, отколкото беше до момента – допълни Деян Денев. - .Изискват се доказателство от други държави… До 30 септември тази година, за разлика от предходната година, продуктите трябва да бъдат оценени и разгледани, което може да доведе до сериозно забавяне и да забави реимбурсацията до 2021-ва, вместо 2020-а, и не на последно място новият механизъм за заплащане на отстъпки. Това означава, че компаниите трябва да върнат всички средства, които Касата е платила за тези нови продукти до нула, без да имат никаква сигурност за следващите години, което може да ги обезкуражи да доставят нови лекарства за България изобщо“. През 2019 година новите лекарства, които се заплащат от Здравната каса са 21, а за 2020 година реимбурсация чакат около 15 нови терапии. Сподели:", "date": "2019.03.30", "title": "Достъпът до нови лекарства, заплащани от Здравната каса, се бави заради промени в наредба"}
{"url": "https://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BF%D1%80%D0%BE%D1%84%D0%B5%D1%81%D0%BE%D1%80-%D0%BF%D0%BE-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%BD%D0%B0%D1%83%D0%BA%D0%B8-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%BF%D1%80%D0%BE%D0%B1%D0%BB%D0%B5%D0%BC-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%B5-news830409.html", "text": "Професор Дънкан Мороу, преподавател по политически науки в Ълстърския университет в Белфаст, разясни пред БНР защо Северна Ирландия се превръща в основен проблем за Брекзит. „От самото начало Северна Ирландия е исторически спор между Обединеното кралство и Ирландия - заяви професор Мороу. - Северна Ирландия бе създадена през 1920 година и ирландското правителство, Република Ирландия, така и не можа да приеме този факт. Северна Ирландия винаги е била различна от останалата част на Обединеното кралство, защото е оспорвана територия“,. Професор Дънкан Мороу каза, че през 1998 година, в резултат на мирния процес, Великобритания и Ирландия се съгласиха на нови правила за управление на Северна Ирландия. Специални разпоредби, известни като „Споразумението от Разпети петък“, които включват по-активна роля на равни начала на Великобритания и Ирландия. Северна Ирландия остава част от Обединеното кралство, но Ирландия получава специална роля във вътрешните дела на Северна Ирландия. Освен това бяха постигнати специални договорености за подялбата на властта между различните групи и цялата конституционна рамка, в които отворената граница бе специален елемент от пакета. „През последните две години се оказва невъзможно в Северна Ирландия да имаме функциониращо правителство – анализира проф. Мороу. - Ние прекарахме последните две години в сянката на Брекзит. Брекзит е най-големият проблем, а Северна Ирландия е най-големият проблем за Брекзит“. Сподели:", "date": "2019.03.30", "title": "Британски професор по политически науки: Най-големият проблем за Брекзит е..."}
{"url": "https://pik.bg/%D0%B1%D0%BE%D0%B9%D0%BA%D0%BE%D1%82-%D0%B4%D0%B6%D0%BE%D1%80%D0%B4%D0%B6-%D0%BA%D0%BB%D1%83%D0%BD%D0%B8-%D1%81%D0%B0%D0%B1%D0%BE%D1%82%D0%B8%D1%80%D0%B0-%D1%85%D0%BE%D1%82%D0%B5%D0%BB%D0%B8%D0%B5%D1%80%D1%81%D0%BA%D0%B8%D1%8F-%D0%B1%D0%B8%D0%B7%D0%BD%D0%B5%D1%81-%D0%BD%D0%B0-%D1%81%D1%83%D0%BB%D1%82%D0%B0%D0%BD%D0%B0-%D0%BD%D0%B0-%D0%B1%D1%80%D1%83%D0%BD%D0%B5%D0%B9-news830283.html", "text": "Откакто Джордж Клуни е с адвокатката по човешките права Амал, се превърна в активист, който не е безразличен към големи проблеми по света. Сега той обяви бойкот на всички хотели, собственост на главата на султанство Бруней. Султанът е приел шериатското право, което позволява убийството на хомосексуални хора и прелюбодейци в страната. През януари 2018 г. протестите, ставащи около хотела \"The Beverly Hills\", собственост на султана, просто заглъхнаха и изчезнаха, а продължаваха около три години. Джордж е категоричен, че това съвсем не е случайно и че най-лошото тепърва предстои. \"На трети април в Бруней граждани, които са хомосексуални, ще започнат да бъдат избивани. Това трябва да бъде ясно. Светът не трябва да остане безразличен към този авторитаризъм\", казва Клуни. Само преди две години два от хотелите от веригата на султана (\"The Bel-Air\" и \"The Beverly Hills Hotel\") биват бойкотирани от известни личности, заради отношението на управника към гей обществото, напомня \"Ева\". Това обаче е ефективно само до един момент, а сега виждаме как тези хотели отново се връщат към обичайния си бизнес успех. Затова Джордж Клуни апелира хората да отсядат в други хотели и да не дават парите си в никой от тези, които са държани от брунейския султан - Хасанал Болкиах. \"Той притежава девет от най-ексклузивните хотели в света. Самият аз съм отсядал в тях и то съвсем наскоро, тъй като не си бях направил труда да проверя кой стои зад тях. Няма да повторя тази грешка. Похарчете парите си на друго място. Проблемът не е в самите хотели - те са хубави. Но всеки, който отседне в тях, слага пари директно в джоба на човек, който нарежда убийствата на невинни граждани. Наистина ли ще позволим това?\", негодува Клуни. Сподели:", "date": "2019.03.30", "title": "БОЙКОТ: Джордж Клуни саботира хотелиерския бизнес на султана на Бруней"}
{"url": "https://pik.bg/%D1%81%D0%B0%D1%89-%D0%B8-%D0%BA%D0%B8%D1%82%D0%B0%D0%B9-%D0%BF%D1%80%D0%B5%D0%B4-%D0%BF%D1%80%D0%BE%D0%B1%D0%B8%D0%B2-%D0%B2-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8%D1%82%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-news830350.html", "text": "Американските участници в търговските преговори с Пекин постигат „голям напредък“. Това заяви висш съветник на президента Доналд Тръмп след поредния кръг на разговори за уреждане на митническата битка между двете водещи икономики, предава „Франс Прес”, цитирана от „Фокус” \"Продължаваме да напредваме успешно, включително и с последните преговори“, е казал за американската телевизионна мрежа CNBC Лари Кудлоу, икономически съветник на Белия дом, след като финансовият министър Стивън Мнучин и търговският представител на САЩ Робърт Лайтицър са отпътували от Пекин. „Последното тяхно съобщение е, че са напреднали много“, е казал Кудлоу. Двете икономически суперсили работят по въпроса как да постигнат сделка, която да е изгодна и за двете страни, и да удовлетвори дългогодишните оплаквания на Доналд Тръмп за нечестно отношение от Китай спрямо американските компании. Преговарящите трябва да намалят митата, тъй като те са една от бариерите пред самите бизнеси. Сподели:", "date": "2019.03.30", "title": "САЩ и Китай пред пробив в търговските преговори"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B0%D0%B2%D1%82%D0%BE%D0%B1%D1%83%D1%81-%D0%B5%D0%B4%D0%B2%D0%B0-%D0%BD%D0%B5-%D0%BF%D0%BE%D0%BC%D0%B5%D1%82%D0%B5-%D1%81%D0%BF%D0%B8%D1%80%D0%BA%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%B8%D0%B7%D0%B4%D1%8A%D1%85%D0%BD%D0%B0%D0%BB-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news830475.html", "text": "Около 17:20 часа днес на спешния телефон 112 е получен сигнал за тежко пътно-транспортно произшествие с автобус в Пловдив. При ляв завой по булевард \"Цар Борис lll Обединител\", идвайки от Сточна гара, автобус без пътници преминал в насрещната лента и се блъснал край спирката пред Пловдивския университет. От полицията под тепетата уточняват, че няма пострадали хора. Екипи на \"Спешна помощ\" и \"Пътна полиция\" са констатирали смъртта на 57-годишния водач, на когото най-вероятно е прилошало поради здравословен проблем. Местопроизшествието е запазено, а от полицията призовават водачите да преминават с повишено внимание. Сподели:", "date": "2019.03.30", "title": "ТРАГЕДИЯ: Автобус едва не помете спирка в Пловдив, шофьорът издъхнал зад волана (СНИМКА)"}
{"url": "https://pik.bg/%D0%BE%D0%B3%D1%80%D0%BE%D0%BC%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%BA%D0%BE%D0%B1%D1%80%D0%B0%D1%82%D0%B0-%D1%81-%D0%BC%D0%BE%D1%89%D0%B5%D0%BD-%D1%88%D0%B0%D0%BC%D0%B0%D1%80-%D0%BF%D0%BE-%D0%BA%D1%80%D0%B0%D0%BB%D0%B8%D1%86%D0%B0%D1%82%D0%B0-%D0%BD%D0%B0-%D0%B3%D0%BE%D0%BB%D0%BE%D1%82%D0%BE-%D1%81%D1%83%D1%88%D0%B8-news830493.html", "text": "Скандалът около Кубрат Пулев и целунатата от него репортерка Дженифър Равало (известна и като Кралицата на голото суши) става все по-голям. Боксовият лиценз на Кобрата за Калифорния е замразен. Глория Олред, която е обиграна в подобни казуси, ще защитава правата на Равало в ключово изслушване в средата на май. Равало пък заяви, че освен целувката, Кубрат си е позволил да я докосне по интимни части. В последствие пък излезе видео, от което се вижда, че Джен не се чувства неловко в компанията на хората на Кобрата. А ето какво казва Пулев пред германското издание \"Билд\": \"Нямам вина, през кариерата си съм дал хиляди интервюта. Всеки ме познава като любезен и вежлив човек. Тя дойде при мен при тегленето на кантара и каза: \"След мача ще вдигнем купон\", споделя Кубрат Пулев. А контрата му относно думите на Джен става изключително сериозна: \" . А и не е мой тип жена. Не се страхувам. Имам видео, ако се наложи\", категоричен е Кубрат, нанасяйки сериозен словесен шамар по Дженифър Равало. Ули Вегнер, треньор на българина, и емблематично име в професионалния бокс, също се изказа по случая. \"Бях точно до тях. Беше след мача. Кубрат даде интервю на красивата и любезна дама и после я целуна. Това бе израз на емоция\", каза Вегнер, цитиран от Би Ти Ви. Ули и Кубрат са се устремили към огромна цел, а именно Кобрата Пулев да стане световен шампион при свръхтежките в бокса. Успехът на Кубрат над румънеца Дину, дошъл по драматичен начин, е поредно доказателство за силата и борбения, непримирим спортен дух на Пулев. Сподели:", "date": "2019.03.30", "title": "ОГРОМЕН СКАНДАЛ: Кобрата с мощен \"шамар\" по Кралицата на голото суши"}
{"url": "https://pik.bg/%D0%B0%D0%B4%D0%B2%D0%BE%D0%BA%D0%B0%D1%82%D0%B8%D1%82%D0%B5-%D0%BD%D0%B0-%D1%80%D0%B0%D0%B4%D0%BE%D0%B2%D0%B0%D0%BD-%D0%BA%D0%B0%D1%80%D0%B0%D0%B4%D0%B6%D0%B8%D1%87-%D1%89%D0%B5-%D0%B8%D1%81%D0%BA%D0%B0%D1%82-%D0%BD%D0%BE%D0%B2-%D0%BF%D1%80%D0%BE%D1%86%D0%B5%D1%81-news830412.html", "text": "Защитата на бившия босненски сръбски лидер Радован Караджич се подготвя за повторно разглеждане на делото му заради нови доказателства в края на тази година или началото на 2020 г.. Това съобщи скопското електронно издание “Локално“, цитирано от „Фокус”. Изданието се позовава на едино от адвокатите на Караджич Горан Петрониевич. „Подготвяме искане за повторно разглеждане – каза Петрониевич. - Такова е възможно, ако защитата или прокурорите намерят нови доказателства или факти, които не са известни към момента на постановяване на присъдата на първа или втора инстанция, което може сериозно да засегне решението на съда”. Адвокатът каза още, че защитата има \"сериозен набор от документи, получени от прокурорите в момент, в който вече е било късно да се използва\", и добави, че \"95 процента от всички доказателства са били в прокуратурата\". Съдът в Хага осъди Караджич на 40 години затвор, главно заради клането в Сребреница, а след жалбата на защитата, на 20 март тази година, присъдата беше увеличена на доживотен затвор. Сподели:", "date": "2019.03.30", "title": "Адвокатите на Радован Караджич ще искат нов процес"}
{"url": "https://pik.bg/%D0%BA%D0%B0%D1%80%D0%B4%D0%B8%D0%BE%D0%BB%D0%BE%D0%B3-%D0%B2%D1%80%D0%B5%D0%B4%D0%B8%D1%82%D0%B5-%D0%BE%D1%82-%D1%81%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D1%81%D0%B0-%D0%BC%D0%BD%D0%BE%D0%B3%D0%BE%D0%BA%D1%80%D0%B0%D1%82%D0%BD%D0%BE-%D0%BF%D0%BE%D0%B2%D0%B5%D1%87%D0%B5-%D0%BE%D1%82%D0%BA%D0%BE%D0%BB%D0%BA%D0%BE%D1%82%D0%BE-%D0%BF%D0%BE%D0%BB%D0%B7%D0%B8%D1%82%D0%B5-news830427.html", "text": "Вредите от смяната на времето са многократно повече, отколкото ползите. Това заяви пред „Фокус” кардиологът проф. Младен Григоров. Както е известно, тази нощ въртим стрелките на часовниците с час напред. Специалистът отбеляза, че смяната на времето причинява стрес на организма, като се нарушава циркадния ритъм, а адаптацията към промяната отнема около 10 дни. „Циркадният ритъм е свързан със сърдечната дейност, пулса и кръвното налягане – лазясни проф. Григоров. - .При смяната на времето се нарушава адаптацията на организма, което е неприятно като усещане. Променя се времето за сън - не можем да заспим, защото е светло, будим се по тъмно“. По думите му през времето на адаптация е възможно хората да бъдат по-нервни, по-напрегнати, да имат сърцебиене или необичайни промени в кръвното налягане. Според проф. Григоров най-уязвими от смяната на времето са невротиците, които имат изострени проблеми с нервната система, както и сърдечно болните, докато младите хора понасят ситуацията по-лесно. За да се избегне дискомфорта, трябва постепенно приспособяване към новото време, каза още кардиологът. „Наблюдава се и пролетната умора, тъй като до голяма степен резервите на организма през зимата се изчерпват. Това е характерно и за целия животински свят“, добави проф. Младен Григоров. Според него, смяната на времето се отразява също на работоспособността и активността на хората. „Вредите са многократно повече, отколкото ползите. Абсолютно смяната на времето не си заслужава, доколкото знам и пестенето на енергия също е съвсем скромно“, отбеляза проф. Младен Григоров. Сподели:", "date": "2019.03.30", "title": "Кардиолог:  Вредите от смяната на времето са многократно повече, отколкото ползите"}
{"url": "https://pik.bg/%D0%BF%D0%B0%D1%80%D0%B8-%D0%B8-%D1%81%D0%BB%D0%B0%D0%B2%D0%B0-%D0%B7%D0%B0-%D0%B5%D0%BA%D0%B8%D0%BF%D0%B0-%D0%BD%D0%B0-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8%D1%8F-%D0%B0%D0%BF%D0%B0%D1%80%D0%B0%D1%82-%E2%80%9E%D0%B1%D0%B5%D1%80%D0%B5%D1%88%D0%B8%D1%82%E2%80%9C-%D0%B0%D0%BA%D0%BE-%D0%BA%D0%B0%D1%86%D0%BD%D0%B5-%D0%BD%D0%B0-%D0%BB%D1%83%D0%BD%D0%B0%D1%82%D0%B0-news830413.html", "text": "Израелският екип, устремил се към Луната с космическия си апарат \"Берешит\", може да очаква нещо повече от слава при успешно кацане на повърхността - парична награда, предаде АП. От фондацията \"Екс Прайз\" съобщават, че предлагат сумата от 1 милион долара, ако екипът осъществи успешно кацане на лунната повърхност. Космическият апарат \"Берешит\" (\"Генезис\" на иврит) на частната израелска компания \"Спейс Ай Ел\" беше изстрелян от космодрума Кейп Канаверал във Флорида миналия месец. По план сондата трябва да кацне на Луната на 11 април. При успех Израел ще стане едва четвъртата нация с подобно постижение след Съветския съюз, САЩ и Китай. Сподели:", "date": "2019.03.30", "title": "Пари и слава за екипа на израелския апарат „Берешит“, ако кацне на Луната"}
{"url": "https://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%81%D0%B5-%D0%BC%D0%B0%D1%81%D0%BE%D0%B2%D0%BE-%D0%BD%D0%B0%D1%88%D0%B5%D1%81%D1%82%D0%B2%D0%B8%D0%B5-%D0%BD%D0%B0-%D0%BA%D1%8A%D1%80%D0%BB%D0%B5%D0%B6%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news830439.html", "text": "27 души са ухапани от кърлежи във Варна за последната седмица, съобщиха от Регионалната здравна инспекция във Варна. Данните показват, че за периода от 22 до 28 март са били ухапани 27 души, като не е имало подобни случаи преди последния отчетен период. 24 от случаите са във Варна, а 3 са от малките общини в областта. За сравнение, пострадалите от кърлежи за същия период на 2018 година, са били 7 души. В тази връзка от общината съобщиха, че от понеделник започва първата за годината обработка против кърлежи на терени с обществено значение на територията на община Варна. Според д-р Антоанета Тончева, директор на ОП „Дезинфекция, дезинсекция и дератизация“, пръскането в парковете ще се извършват в късните вечерни или ранните утринни часове, когато посещаемостта е слаба. Всички третирания ще бъдат съобразени с подходящи климатични условия - температура, влажност, вятър, валежи, порастнала растителност. Дворовете на учебните заведения пък ще се обработват по време на пролетната ваканция на учениците, като екипите ще уведомяват дежурните отговорни лица преди началото на  предстоящото третиране. Използваните биоциди са предназначени за битова употреба, микрокапсулирани, с ниска токсичност, обясни Тончева. Третираните площи ще се обозначават с предупредителни табели. Сподели:", "date": "2019.03.30", "title": "Започна се: Масово нашествие на кърлежи във Варна"}
{"url": "https://pik.bg/%D1%81%D0%BB%D0%B5%D0%B4-4-%D0%B3%D0%BE%D0%B4%D0%B8%D0%BD%D0%B8-%D0%B8%D0%B7-%D1%81%D1%8A%D0%B4%D0%B8%D0%BB%D0%B8%D1%89%D0%B0%D1%82%D0%B0-%D0%BC%D0%BE%D0%B4%D0%B5%D0%BB%D0%BA%D0%B8-%D0%BF%D1%80%D0%B8%D0%B7%D0%BD%D0%B0%D1%85%D0%B0-%D1%87%D0%B5-%D0%B1%D0%B8%D0%BB%D0%B8-%D1%81%D1%83%D1%82%D0%B5%D0%BD%D1%8C%D0%BE%D1%80%D0%BA%D0%B8-%D0%B2-%D0%B1%D0%B0%D1%80%D0%B4%D0%B0%D0%BA%D0%B0-%D0%BD%D0%B0-%D1%87%D0%BE%D0%BB%D0%B0%D1%82%D0%B0---%D0%B2%D0%B8%D0%B6%D1%82-news830176.html", "text": "4 години от началото на процеса, моделките Ралица Любенова и Дияна Петрова, подсъдими със сочения за сводник Росен Чолов-Чолата, се признаха за негови помощнички и се разминаха с условни присъди. На двете им писнало да се размотават из съдилищата, затова са сключили сделка със спецпрокуратурата. Ралица е получила 3 години условно с петгодишен изпитателен срок, а Дияна - две години с 4-годишен изпитателен срок. Споразумението е одобрено този вторник от съдия Цветан Колев и вече е влязло в сила, пише столичен ежедневник. Любенова и Петрова отговаряха за участничките в престъпната банда на Чолата за трафик на хора, какъвто е правният термин за сводничество. Обвинени са като членове на групата, действала от януари 2008 до ноември 2012 г. Любенова, която е родом от Русе, започнала като модел, но по-късно Чолата я повишил до управителка на модната му акенция - FH1. Манекенката Даяна пък е обвинена в склоняване на 5 жрици. Поръчването на манекенки ставало със специални пароли. \"Да играем един мач довечера\", \"Искам да вкарам 2-3 гола\" - това били част от кодовете. Сподели:", "date": "2019.03.30", "title": "СЛЕД 4 ГОДИНИ ИЗ СЪДИЛИЩАТА! Моделки признаха, че били сутеньорки в бардака на Чолата - вижте с каква парола баровците поръчвали жрици от Росен Чолов"}
{"url": "https://pik.bg/%D0%B2-%D0%B0%D0%BB%D1%8F%D1%81%D0%BA%D0%B0-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D1%85%D0%B0-%D1%80%D0%B5%D0%BA%D0%BE%D1%80%D0%B4%D0%BD%D0%B8-%D0%B3%D0%BE%D1%80%D0%B5%D1%89%D0%B8%D0%BD%D0%B8-news830438.html", "text": "От няколко седмици в Аляска времето е необичайно топло. На места температурите надхвърлят с над 15 градуса нормалните за сезона стойности, съобщават севтовните агенции, цитирани от БТА и БТВ. \"През февруари и март климатът бе изключително мек – разяснява необичйната ситуация климатологът Рик Тоумън. - На много места е възможно да бъдат подобрени рекордите за горещина през март. В редица градове температурите могат да надхвърлят с 14 до 22 градуса нормалните за сезона стойности. В Бароу през пет дни този месец бяха регистрирани рекордно високи температури. На 28 март новият рекорд бе минус 1,1 градуса, след като обичайната за сезона температура там е минус 19,4 градуса. Сега още през март времето е като това през април и май\". В Арктика климатичното затопляне е два пъти по-бързо в сравнение със средните показатели за планетата. Аляска е засегната от този феномен, който има значимо въздействие върху населението, фауната и икономиката, отбелязва климатологът. През 2017 - 2018 година бе регистрирано най-малкото количество лед в Берингово море през зимата, откакто се събират данни от 1850 година. \"Най-големите ми страхове са свързани със скоростта на климатичните промени. Никога досега те не са били с толкова бързи темпове”, поясни Тоумън. Сподели:", "date": "2019.03.30", "title": "В Аляска регистрираха рекордни горещини"}
{"url": "https://pik.bg/%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D1%80%D0%B0%D0%B7%D0%B1%D0%B8%D0%B2%D0%B0%D1%87-%D0%BD%D0%B0-%D0%B0%D0%B2%D1%82%D0%BE%D0%BC%D0%B0%D1%82%D0%B8-%D0%B7%D0%B0-%D0%BA%D0%B0%D1%84%D0%B5-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news830414.html", "text": "Органите на реда заловиха разбивач на автомати за кафе във Враца, съобщава „Конкурент”, като се позовава на данни от ОД на МВР – Враца. Според информацията, в районно управление е подадена жалба от жителка на града. Тя заявила, че за времето от 16.03.2019 г. до 22.03.2019 г. неизвестен извършител е разбил автомат за кафе и задигнал 60 лв. От проведените оперативно – издирвателни мероприятия се установи, че съпричастен към деянието е криминално проявен и непълнолетен от Враца. Проявеният е задържан за срок до 24 часа. Сподели:", "date": "2019.03.30", "title": "Заловиха разбивач на автомати за кафе във Враца"}
{"url": "https://pik.bg/%D0%B2-%D0%B1%D1%83%D1%80%D0%B3%D0%B0%D1%81-%D1%81%D0%BF%D0%B8%D0%BF%D0%B0%D1%85%D0%B0-%D1%82%D1%83%D1%80%D1%87%D0%B8%D0%BD-%D1%81-15-%D0%BA%D0%B3-%D1%85%D0%B0%D1%88%D0%B8%D1%88-news830306.html", "text": "Бургаската окръжна прокуратура задържа за срок до 72 часа турски гражданин, който се опитал да изнесе от страната ни 15 килограма хашиш. Чужденецът е пътувал с автомобил от България към Турция през граничния пункт Малко Търново, съобщиха от прокуратурата. От прокуратурата посочват, че стойността на наркотичното вещество е 73 хиляди и 550 лева. Предстои утре Окръжна прокуратура - Бургас да внесе в съда искане за налагане на мярка за неотклонение \"задържане под стража\" на обвиняемия. Сподели:", "date": "2019.03.30", "title": "В Бургас спипаха турчин с 15 кг хашиш"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D0%BB%D0%B8%D0%BB%D0%B8-%D0%B2%D0%B4%D0%B8%D0%B3%D0%BD%D0%B0-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D1%81%D1%8A%D0%B4%D0%B0-news828620.html", "text": "По-голямата сестра на Лили Иванова се оказа по-люта и от самата нея. Каката на примата – Магда, вдигнала във въздуха съдебната зала при последното заседание, което се провело във връзка с делото, което тя от няколко години води срещу застрахователна фирма. Магда, макар трудно подвижна, повишила тон и изпаднала в истерия, когато научила, че от компанията се опитвали да минат тънко, като ѝ предлагали споразумение. Тя обаче била твърдо решена да ги съди до дупка и вярвала, че ще получи справедливост, а преклонната ѝ възраст и многото заболявания, които я мъчели, не я спирали да води битката си. Припомняме, че през пролетта на 2016 г. сестрата на естрадната легенда бе пометена от лекотоварен автомобил в близост до столичния блок, в който от дълги години обитава просторен апартамент. След катастрофата единият ѝ крак беше потрошен на няколко места и това довело до тежка операция. Тя била прикована към леглото и се придвижвала само с помощта на бастун. Месеци след инцидента старицата чакала обезщетение за причинени неимуществени вреди от шофьора, но пари те така и не идвали. Затова тя завела дело на 24 ноември 2017 г. След ходене по мъките все пак получила поисканите от нея 5500 лева, но пък от застрахователната компания, която всъщност имала ангажимента да покрие щетите, не си платили нито лихвата от 122 лева, нито държавната такса, нито разходите по адвокати и други разноски. Магда решила да им заведе второ дело, за да си получи и въпросните 122 лева, които ѝ се полагат по закон. Темида решила делото в нейна полза, но застрахователите не закъснели и нанесли ответен удар. От фирмата внесли възражение в съда, а крайното решение по случая на каката на Лили Иванова все още не било огласено. Съседи на роднината на естрадната звезда обаче споделят, че обезщетението, което получила, изобщо не могло да покрие разходите по лечението ѝ. Тя все още не се чувствала добре, понякога се придвижвала с инвалидна количка или проходилка, а множеството интервенции и изследвания, през които преминала, били покрити частично от нейните две дъщери, както и от самата Лили, която противно на твърденията, че не поглежда кака си, гледала да ѝ помага с каквото може. Сподели:", "date": "2019.03.30", "title": "САМО В ПИК И \"РЕТРО\": Сестрата на Лили вдигна скандал в съда"}
{"url": "https://pik.bg/%D0%B8%D0%BA%D0%BE%D0%BD%D0%B0%D1%82%D0%B0-%D1%81-%D0%BC%D0%BE%D1%89%D0%B8%D1%82%D0%B5-%D0%BD%D0%B0-%D0%B5%D1%84%D1%80%D0%B5%D0%BC-%D0%BD%D0%BE%D0%B2%D0%B8-%D1%87%D1%83%D0%B4%D0%BE%D1%82%D0%B2%D0%BE%D1%80%D0%B5%D1%86-%D0%B8%D0%B4%D0%B2%D0%B0-%D0%B2-%D0%B1%D0%BE%D1%82%D0%B5%D0%B2%D0%B3%D1%80%D0%B0%D0%B4-%D1%81%D0%BB%D0%B5%D0%B4-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-news830375.html", "text": "Молебен за здраве, душевно спасение и вразумление ще бъде отслужен на 31 март, неделя от 17.30 часа пред иконата на свети Ефрем Нови Чудотворец. Идването на иконата е във връзка с всичката нетърпимост, зло и агресия, които виждаме, че се случват в цяла България и около нас. \"...Особено примерът с 4-те самоубийства само за 2 седмици в Ботевград и ужасната трагедия от 19 март, когато заради ревност мъж уби съпругата си е показателен, че имаме нужда да се опомним, да се вразумим, да погледнем ближния с очите на сърцето си. Тази агресия трябва да спре веднага, защото ако продължим нищо добро не ни очаква и ни е нужен скоропослушник като свети Ефрем Нови, защото той е наречен светеца светкавица, заради бързите му чудесата, дори светкавични\", каза предстоятелят на храм \"Възнесение Господне\", отец Борис, който инициира идването на чудотворната икона на свети Ефрем Нови в Ботевград на 31 март. Припомняме, че иконата със светите мощи на Ефрем Нови Чудотворец ще бъде посрещната в 9 часа в църквата \"Възнесение Господне\" на 31 март и ще остане за поклонение през целия ден. Сподели:", "date": "2019.03.30", "title": "Иконата с мощите на Ефрем Нови Чудотворец идва в Ботевград след трагедията"}
{"url": "https://pik.bg/%D1%84%D0%B5%D1%80%D0%BC%D0%B5%D1%80-%D0%B8%D0%B7%D0%B1%D1%8F%D0%B3%D0%B0-%D0%BE%D1%82-%D0%BF%D0%BE%D0%BB%D0%B8%D1%86%D0%B0%D0%B8-%D0%BD%D0%B5-%D0%B8%D1%81%D0%BA%D0%B0%D0%BB-%D0%B4%D0%B0-%D0%B4%D1%83%D1%85%D0%B0%E2%80%9D-news830400.html", "text": "Земеделски производител от Кърджали отнесе глоба от 1000 лева заради „добра спортна форма” на пътя. Мъжът сключи споразумение с прокуратурата, с което се призна за виновен в осуетяване на полицейска проверка. Кърджалиецът бил зад волана на лек автомобил в областния център. Той бил спрян за проверка за алкохол. За да не духа в дрегера обаче, мъжът просто… побягнал. В крайна сметка действията му го отведоха в съда в Кърджали. Магистратите му наложиха глоба от 1000 лева. Сподели:", "date": "2019.03.30", "title": "Фермер избяга от полицаи, не искал да \"духа”"}
{"url": "https://pik.bg/%D0%BC%D0%B0%D1%80%D0%B5%D1%88%D0%BA%D0%B8-%D0%BF%D0%BE%D0%B4%D0%BF%D0%B8%D1%81%D0%B2%D0%B0-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81-%D1%82%D1%80%D0%B8-%D0%BF%D0%B0%D1%80%D1%82%D0%B8%D0%B8-news830471.html", "text": "Четирите формации ще се явят с обща листа за евроизборите, като всяка от тях ще разчита на преференциалния вот. Това обяви икономистът Кольо Парамов, който ще е кандидатът на Обединените социалдемократи за Европейския парламент, предава БНТ. Новото обединение ще търси контакти и с други формации от демократичното пространство, както и с многобройните организации на запасните офицери в България. Целта е да се възроди социалдемократичната идея и тя да бъде представена с нов подход на изборите. През идната седмица ще се подпише коалиционното споразумение за общо явяване на европейските избори на 26 май между политическа партия \"Воля\", партия \"Обединена социалдемокрация\", Българската социалдемократическа партия и БЗНС \"Александър Стамболийски\". Според Обединените социалдемократи в страната липсват справедливост и солидарност, за сметка на огромното забогатяване на група олигарси и техните близки. Сподели:", "date": "2019.03.30", "title": "Марешки подписва предизборно споразумение с три партии"}
{"url": "https://pik.bg/%D0%BD%D0%B5-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D0%B0-%D0%BC%D1%80%D1%8A%D0%BD%D0%BA%D0%B0%D0%BB%D0%BD%D0%B8%D1%86%D0%B8-news830443.html", "text": "Часове наред скандално, махленско мрънкане от страна на не малка част от българските журналисти. Как пък не ги хвана срам да мрънкат, докато Борисов се пържи на бавен огън да брани интересите на България... Първо се възмутиха, че ПИК предава на живо. От какво - че сме първи ли? Нямали сме право да ги снимаме по не знам си кой закон - драги, това е публично място, зала за брифинги. Що пък турците, румънците или сърбите не се възмутиха. Или гърците - по-малко европейци от нас ли са, че да не знаят законите... Нищо подобно. И гръцки колеги, и турски се възхитиха на отразяването на ПИК и издръжливостта, с която 4 часа изцяло на живо без прекъсване с колегите Любен Младенов на камерата, Ивелина Минчева - на пулта, Асен Рашков, Албена Борисова, Гергана Ингилизова - на пост в , Ива Николова в постоянна връзка с екипа ни в Румъния, предавахме за публиката. Получихме адмирации от всички тях и искрени поздравления за модерния начин, по който правим медия, след като от любопитство се запознаха със сайта на информационната агенция и започнаха да следят на мобилните си устройва - телефони, таблети и лаптопи излъчването ни на живо и да си превеждат през Гугъл публикациите в ПИК. Сайтът ни е иновационен и интерактивен, достъпен на всякакви устройва, публикациите се обновяват в реално време, най-важните събития вървят на живо - без редакция, без монтаж, без манипулации! Това получи адмирации от колегите от чужбина. И охулване от българите. Изводите всеки си прави сам. Докато течеше този политически трилър и нито един министър не чухме да се е оплакал, че е нямало вода, храна или разни други битовизми, родните медии не престанаха да се оплакват на кой му се спи, кой е жаден, кой каква работа имал да си върши в София. Разпънаха протокола на премиера Борисов, но - о, изненада! Пиарките никак не се възмутиха от това, че докато мрънкат нашенците, Борисов се бори и не мрънка. Напротив, всячески се опитваха да ги успокояват, подгласяха им във възмущението, че излъчваме това на живо... До такава степен се възмутиха, защото ползвам лека дума в случая, че почти прекъснаха комуникация с екипа ни, гледаха ни от високо, а накрая някои направиха и извода, че повече нямало да \"ни взимат\" при пътуванията на правителствената делегация. Че кои сте вие да ни взимате, бе?! Премиери ли станахте, що ли? Да не би вие да определяте кой да влиза в делегациите? Хайде малко по-скромно да го давате, че скоро се вижда краят на чиновничеството ви в медиите, няма да можете да чакате до другия ден да си \"пуснете\" кореспонденциите, да се уговаряте кой какво точно да пусне, че да не се дублирате и какво ли още не. В това отношение чест прави поне на репортерката на Нова телевизия, чието име - съжалявам, не знам, но е младо момиче и съвестно си вършеше работата, че не влезе в този хор от мрънкане. Достойно се държа и колегата от \"Труд\". То всъщност само тези две медии си направиха труда почти веднага след срещата, когато им стана възможно да се доберат до техниката си, да отразят изказването на Борисов след срещата. А останалите 30? Те за какво бяха там... За да мрънкат от битовите неуредици и да пустосват ПИК ли? Недоумявам наистина как не им стана неудобно в толкова напрегната ситуация да мислят за себе си. Пак повтарям - докато на карта е достойнството на България, за което се бореше в много по-тежки условия Борисов. Не е прието сигурно това, което правя в момента - да издавам публично неща от кухнята. Наясно съм, че вече няма да мога да разчитам на \"колегиално\" отношение от страна на \"колегите\" на следващи подобни визити или каквито и да било събития. Но нямам претенции да ме харесват или обичат, още по-малко да ме канят на разходките из кръчмите на Букурещ. Ние с колегата прекарахме цялата вечер в хотела в настройване на техниката и подготовка за решаващия ден, а как сме се справили видяха стотиците хиляди ежедневни читатели и зрители на ПИК. Изводите - за \"колегите\". И накрая. Работата на журналистите е да отразяват и предават на обществото събитията. И Стайнбек така смята, ако някой има съмнения. Да, и той пречупва през субективността. Обективен човек не се е родил още на планетата. Това го казвам за протокола и пиарите, от които не очаквах подобна проява на прикрита неприязън. На какво е основана тя, след като ние 14 часа просто си вършехме работата? В това ли е проблемът - че си вършим работата. Това ли ви дразни? Покрай нас и вие няма как да лентяйствате. Били сме като на амбразура, били сме като луди, фиксирани да предаваме, да сме първи. Така е. И сме първи. А какво е отношението на кабинета по този въпрос, ще стане ясно при следващо подобно пътуване. Тогава ще видим кой кого \"взима\" и от кого зависи. Дишайте спокойно - следващия път ще си купонясвате на воля, без да се тресете от нерви, че ПИК предава на живо. Много ви бъркаме в очите...Пречим ви на картелчето, което иначе наричате с гръмката дума \"конкуренция\". Сподели:", "date": "2019.03.30", "title": "Не журналисти, а мрънкалници"}
{"url": "https://pik.bg/%D0%B7%D0%B0%D1%89%D0%BE-%D1%81%D1%87%D1%83%D0%BF%D0%B5%D0%BD%D0%BE%D1%82%D0%BE-%D0%BE%D0%B3%D0%BB%D0%B5%D0%B4%D0%B0%D0%BB%D0%BE-%D0%BD%D0%BE%D1%81%D0%B8-7-%D0%B3%D0%BE%D0%B4%D0%B8%D0%BD%D0%B8-%D0%BD%D0%B5%D1%89%D0%B0%D1%81%D1%82%D0%BD%D0%B0-%D0%BB%D1%8E%D0%B1%D0%BE%D0%B2-news830133.html", "text": "Ако счупеното носи щастие, то защо счупеното огледало носи седем години нещастна любов? Всъщност в счупеното няма нищо хубаво. То означава, че е нарушена целостта на нещо, което преди това си ви е служило добре. Дали ще потрошите чаша или iPhone, усещането не е на велико щастие. Древните хора са го знаели много добре. Те не обичали да чупят неща повече от нас, напротив, много по-внимателни са били. И когато нещо се е счупвало, никак не са били щастливи, понеже днес отивате и си купувате ново, но някога не е било толкова просто. Това ги принудило да гледат философски на нещастието. С други думи - всяко зло за добро. По този начин малкото нещастие от счупването на предмет замества по-голямото. Суеверията се основават на идеята, че в света действа компенсаторна сила. Ето затова много хубаво, не е на хубаво. Но стане ли нещо лошо, то най-вероятно намалява процента на лошите неща, които ще последват. Счупването на предмет всъщност има за цел да отвлече вниманието на злите сили, да прекъсне потока на лошия късмет, да го неутрализира. Все едно да се бориш срещу огъня с огън. Ако сравненията и метафорите стават много, дайте ни знак, че се увличаме понякога wink Има серия от ритуали на различни места. Един от най-характерните е чупенето на чаша при еврейския сватбен ритуал. Тук са замесени римляните. На тях дължим първите огледала и първите суеверия, свързани с тях. Само нека уточним - суеверието е за седем години лош късмет, не точно нещастна любов. Това последното е подменено за хора, които виждат късмета единствено в любовта. Счупеното огледало си е лош късмет в доста по-широки граници. Обяснението уж е, че римляните, както и много други култури, са виждали в огледалото отражение на душата. Така че счупи ли се, все едно и тя се счупва. 7-годишният срок е заради вярването им, че на живота са нужни 7 години, за да се възобнови. Тоест 7 години ще си ни жив, ни умрял, ако строшиш огледало. Само че има и един проблем. Защо произвеждаш огледала, щом са толкова опасни? Изобщо няма да повдигаме въпроса дали майсторите на огледала са имали някога щастлив ден, след като те най-много чупят. Вижте каква е работата. Ранните огледала, преди да бъдат страшни предмети за оглеждане на душата, са били просто много скъпи предмети. Не всеки е имал възможност да си позволи огледало, така че като го счупиш, то наистина си е за съжаление. А как да не бъде чупено? Като предупредиш всички, че е супер опасно. Кажи на суеверните, че като ти счупят огледалото, ги чака мизерия и те ще внимават много повече. Ето как суеверието за огледалото е практическо. Колкото и от девет кладенеца вода да вадим - как душата, пък късчетата, нещастието и седем години, и прочее. Не, всичко опира до опазването на огледалата, чиято цена е била - тука ли си, там стой. И ето как едното съчинено суеверие всъщност противоречи на другото, съчинено по-рано. И обърква хората до наши дни. Сподели:", "date": "2019.03.30", "title": "Защо счупеното огледало носи 7 години нещастна любов?"}
{"url": "https://pik.bg/%D0%BF%D0%B5%D1%82-%D0%B4%D0%B8%D0%B5%D1%82%D0%B8-%D1%81-%D0%BA%D0%BE%D0%B8%D1%82%D0%BE-%D0%B2%D0%B8%D0%B4%D0%B8%D0%BC%D0%BE-%D1%89%D0%B5-%D1%81%D1%82%D0%BE%D0%BF%D0%B8%D1%82%D0%B5-%D0%BA%D0%B8%D0%BB%D0%B0-%D0%B7%D0%B0-%D0%BC%D0%B5%D1%81%D0%B5%D1%86-news830088.html", "text": "Колкото повече наближава лятото, толкова повече осъзнаваме, че е време да отслабнем. Пролетта е най-подходящият сезон, когато можем да се заемем с премахването на килцата, които натрупахме през зимата. Ето няколко диети, с които ще имате видим резултат за по-малко от месец: Тук няма онези рестрикции, както при другите диети. 5-6 дни от седмицата ви е разрешена само нисковъглехидратна храна. Останалите дни от седмицата се храните само с високовъглехидратна храна. Освен това трябва да намалите калорийния прием с 30-40%. Най-добрата диета за 2019 г. При тази диета ядете големи количества риба, протеини, плодове и зеленчуци. Трябва да изключите сосовете, алкохола и тестото. Първо обаче ядете протеина, след това зеленчуците, накрая - плодовете. Според нея хората трябва да се хранят както нашите праисторически деди. Тоест хапвате необработени меса, зеленчуци, плодове, ядки, мед, риба и гъби. Без млечни продукти, без сол, захар и бобови култури. Тук се избягват бързите въглехидрати - хляб, ориз, картофи. Храните се с протеини, бобови и зеленчуци. Забранено е да се пият газирани напитки, алкохол, чай и кафе. Един път седмично може да хапнете нещо любимо и забранено. диета Това си е класическа диета на високи протеини и мазнини и ниски въглехидрати. Забранени са всякакви плодове, захар, ядки, тесто, бобови култури. За сметка на това може да хапвате пилешкото с кожата, по-мазни риби и високомаслени млечни продукти. Сподели:", "date": "2019.03.30", "title": "Пет диети, с които видимо ще стопите кила за месец"}
{"url": "https://pik.bg/%D1%89%D0%B5-%D0%BA%D1%83%D0%BF%D1%83%D0%B2%D0%B0%D0%BC%D0%B5-%D0%BB%D0%B8-%D0%BF%D1%80%D0%BE%D0%B4%D1%83%D0%BA%D1%82%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%B8-%D0%BD%D0%B0-%D0%BA%D0%B0%D0%BA%D0%B2%D0%B8-%D1%86%D0%B5%D0%BD%D0%B8-news830364.html", "text": "Ще купуваме ли продукти българско производство и на какви цени? Според много публикации българската продукция намалява – и площите, и количествата, а сушата не носи добри новини за местното производство. Вносът на плодове и зеленчуци обаче расте и за последната година е с 15% повече. Варивата, олиото, захарта и млечните продукти са на по-ниски цени, както на борсата, така и на трапезата.  Проверка на NOVA установи, че в момента на пазара цената на 2 кг ябълки е колкото за килограм свинско месо. 40 години проблемите в земеделието на гърба си изпитва Костадин Стаменов от санданското село Лебница. Стопанинът е хвърлил стотици хиляди левове, за да изгради няколко оранжерии, но от година на година пласирането на продукцията става все по-трудно, а печалба често липсва. В Гърция производителите получават сериозни субсидии за зеленчукопроизводство и така разчитат по-малко на приходи от продажби. Затова и могат да си позволят да продават продукцията си на по-ниски цени. „Минават през гръцката борса двама колеги от Перник и си коментират: „Аз взех 100 кг български и 500 кг гръцки и нали знаеш?”. Предлага гръцкия домат за български. Всеки отива да купи по-евтино, и отива купува гръцки, турско, македонско и го предлага за българско. 70 процента от народа не знае какво консумира, той разчита на търговеца, на продавача. Купува си човекът български домат и казва: „Нашият домат не е хубав!”.  Няма да е хубав, да, защото не е наш”, заяви пред Нова телевизия Костадин Стаменов. Когато печалба няма, производителите са принудени да намаляват инвестициите си. И с всяка изминала година земеделците засаждат все по-малки количества плодове и зеленчуци. Част от земеделските производители в региона вече са напуснали родните си места, за да търсят препитание в чужбина. Сподели:", "date": "2019.03.30", "title": "Ще купуваме ли продукти българско производство и на какви цени"}
{"url": "https://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BE%D1%82%D0%BA%D1%80%D0%B8-%D0%BC%D0%BE%D1%82%D0%BE%D1%81%D0%B5%D0%B7%D0%BE%D0%BD%D0%B0-%D1%81-%D1%80%D0%BE%D0%BA%D0%B5%D1%80%D0%B8%D1%82%D0%B5-%D1%81-%D1%82%D1%8F%D1%85-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B8-%D0%B7%D0%BB%D0%B0%D1%82%D0%BA%D0%BE-%D0%B1%D0%B0%D1%80%D0%B5%D1%82%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news830426.html", "text": "Хиляди моторджии откриха днес сезон 2019. Сборният им пункт по традиция е на пл. \"Св. Александър Невски\". Столичният кмет Йорданка Фандъкова дойде на площада, за да поздрави мотористите и да ги призове към безопасност на пътя, съобщава Булфото. Бившият командос Златомир Иванов - Златко Баретата също бе забелязан на откриването на мотосезон 2019 в София. Той бе облечен с черно кожено яке на мотоклуб \"Джентълмен\" и бе в отлично настроение. Баретата, който през март миналата година бе оправдан от Върховния съд по обвинение в наркотрафик, дори си направи няколко селфита за спомен от събитието на площада пред храма \"Св. Александър Невски\", откъдето тръгна многолюдното шествие от центъра към пътен възел Бояна. Сподели:", "date": "2019.03.30", "title": "Фандъкова откри мотосезона с рокерите, с тях пристигна и Златко Баретата (СНИМКИ)"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BB%D0%B0-%D0%B4%D0%B5%D1%81%D0%B5%D1%82-%D0%B4%D1%83%D1%88%D0%B8-%D0%BF%D0%BE-%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8%D0%B5-%D0%B2-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D0%BA%D1%82-news830436.html", "text": "Сътрудници на правоохранителните органи в Германия са задържали десет души по подозрение в подготовка на терористичен акт, съобщава „Билд”, позовавайки се на информация от прокуратурата в Дюселдорф. Уточнява се, че арестите са били извършени в хода на антитерористични операции във федералните райони Северен Рейн-Вестфалия и Баден-Вюртенберг. По данни на изданието, в една от операцията са участвали и експерти по взривните вещества. Добавя се, че операциите са стартирали в ранните часове на 29 март и са приключили 24 часа по-късно. Сподели:", "date": "2019.03.30", "title": "Полицията в Германия е задържала десет души по подозрение в подготовка на терористичен акт"}
{"url": "https://pik.bg/%E2%80%9E%D0%BF%D0%BE%D0%B4%D0%BA%D1%80%D0%B5%D0%BF%D0%B0%E2%80%9C-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B7%D0%B0-%D0%BD%D0%BE%D1%89%D0%BD%D0%B8%D1%8F-%D1%82%D1%80%D1%83%D0%B4-news830228.html", "text": "КТ \"Подкрепа\" планира да пристъпи към организирани протестни действия по темата за промяна на заплащането на нощния труд. Това съобщи лидерът на КТ \"Подкрепа\" Димитър Манолов на пресконференция днес след заседание на конфедеративния съвет. Той припомни кампанията на синдиката за увеличаване на доплащането за час на нощния труд и отбеляза, че сегашната ставка от 25 стотинки за час е от 2006 г., когато и размерът на минималната работна заплата е бил много по-нисък. Другата основна тема на конфедеративния съвет са били изборите за европейски парламент. Преценено е, че най-добре е синдикатът да се обърне към гражданите да участват масово в евроизборите. Пред нас има три варианта - да подкрепим нечия партийна листа и това е най-невъзможното, вторият - да потърсим начин да издигнем собствена кандидатура, и третата - да се обърнем към българските граждани да участват масово в тези избори, обясни Манолов. Преценихме, че във връзка с политическото ожесточение не е добре и ние да се включваме и да създаваме допълнителен хаос и напрежение, коментира той. Сподели:", "date": "2019.03.30", "title": "„Подкрепа“ организира протести за нощния труд"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81-%D0%BF%D1%8A%D1%80%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B5%D0%B2%D1%80%D0%BE%D0%BB%D0%B8%D1%81%D1%82%D0%B0%D1%82%D0%B0-%D0%BD%D0%B0-%D0%B3%D0%B5%D1%80%D0%B1-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D0%BD%D0%B8%D1%82%D0%BE-%D0%B5%D0%B4%D0%B8%D0%BD--news830421.html", "text": "\"Винаги два месеца преди изборите започва тежката компроматна война срещу мен. Спомням си 2010-та – 2011-та година, когато имахме местни и президентски избори. Тогава също бях атакуван. През 2013-та беше внесен анонимен сигнал от БСП срещу мен и като капак направиха и Костинброд, който беше в самия ден за размисъл. Това, което ни очаква в тази кампания, е да има много мръсотия. Това, което ни очаква като кампания и във връзка с предстоящите местни избори, е да има изключително голяма компроматна война, която ще водят нашите политически опоненти\". Това заяви заместник-председателят на ГЕРБ Цветан Цветанов, който днес откри форум на партията в Поморие. „В нашата евролиста няма нито един кандидат, който да има обвинения за пране на пари и нито един кандидат, който да има повдигнато някакво обвинение”, заяви още Цветанов. Цветан Цветанов е в Поморие с актива на ГЕРБ в Бургаска област. На срещата присъстват кметовете на Бургас Димитър Николов, който е и зам.-председател на партията, на Камено Жельо Вардунски, на Средец Иван Жабов, на Созопол Панайот Рейзи, на Царево Георги Лапчев, на Айтос Васил Едрев, като своеобразен домакин е градоначалникът на Поморие Иван Алексиев. В залата са и бургаските депутати от ГЕРБ, председатели на общински съвети, както и общински съветници. „Утре в 12 часа ще обявим листата за евродепутати официално. Подписали сме споразумение със СДС. Те ще имат свои представители на 6-та и 17-та позиция. За нас е важно да имаме най-много гласове, които да бъдат към Европейската народна партия, защото за нас е важно да имаме най-много европедутати, които да представляват страната ни в ЕНП и да бъде чут силният глас на България. Ние ще настояваме в платформата, която ще представим след 2 седмици, да покажем какви са общите ни цели, които си поставяме в тази кампания съвместно с ЕНП и ГЕРБ, за да можем да покажем това, което се припокрива, и ни прави много по-силни. Искаме да обединим демократично мислещите хора и да обединим гласове, които отиват в една посока”, заяви Цветанов. Сподели:", "date": "2019.03.30", "title": "ЕКСКЛУЗИВНО В ПИК: Цветанов с първи разкрития за евролистата на ГЕРБ: Няма да има нито един кандидат обвинен за пране на пари"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D1%80%D0%B8%D0%BB%D1%8A%D1%80-%D0%B2-%D0%BF%D1%8A%D1%80%D0%B2%D0%B0-%D0%BB%D0%B8%D0%B3%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D0%B0%D1%82%D1%8A%D1%82-%D1%81%D0%B5-%D0%B7%D0%B0%D0%B2%D1%8A%D1%80%D0%B7%D0%B0---%D0%BE%D1%80%D0%BB%D0%B8%D1%82%D0%B5-news830490.html", "text": "Лудогорец и Берое завършиха при резултат 0:0 в мач от 27-ия кръг на Първа лига. Срещата се игра в Разград. \"Орлите\" са лидери в шампионата с 63 пункта. Заралии са с 43 точки и са на петата позиция във временното класиране. Равенството дойде след не малко пропуснати голови ситуации за домакините. ЦСКА пък получава шанс да намали пасива си от Лудогорец до само 3 пункта, ако победи по-късно тази вечер на \"Армията\" Черно море. Любопитно е, че в следващия кръг на първенството разградчани ще са домакини на \"червените\". Преди това двата тима ще спорят на \"Лудогорец Арена\" и в двубой за Купата на България. Левски е на трето място в таблицата към момента с 54 точки и мач по-малко спрямо \"орлите\". Сподели:", "date": "2019.03.30", "title": "ИЗВЪНРЕДНО: Трилър в Първа лига, шампионатът се завърза - \"орлите\"..."}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B5%D0%BB%D0%BA%D0%BE-%D0%BA%D1%8A%D0%BD%D0%B5%D0%B2-%D0%B3%D1%80%D0%B5%D0%B9%D0%BD%D0%B0-%D1%81-%D0%B2%D0%B8%D1%81%D0%BE%D1%87%D0%B8%D0%BD%D0%B0-220-%D0%BC-%D0%B2-%D0%B5%D0%BB%D1%85%D0%BE%D0%B2%D0%BE-%D0%B2-%D0%B4%D0%B5%D0%BD%D1%8F-%D0%BD%D0%B0-%D0%B3%D1%80%D0%B0%D0%B4%D0%B0-news830415.html", "text": "Паметник на обичнания от поколения българи актьор Велко Кънев бе открит пред читалище \"Развитие\", откъдето е започнала бляскавата му артистична кариера в деня на град Елхово. Паметникът е с височина 2.20 метра. Постаментът бе открит от кмета на града Петър Киров, който управлява трети мандат като представител на ГЕРБ, и от вдовицата на актьора Дора Кънева. Приветствие бе поднесено и от личния приятел на Велко Кънев и председател на парламентарната Комисия по Култура Вежди Рашидов, както и от неговия близък комшия проф. д-р Стоян Денчев, който поднесе и поздравленията на шефа на Народния театър Мариус Донкин. Проф. Денчев дари за музея в града и костюма на Велко Кънев, с който е играл в прочутата постановка на Народния театър \"Великденско вино\". Сподели:", "date": "2019.03.30", "title": "САМО В ПИК! Велко Кънев грейна с височина 2.20 м в Елхово в деня на града"}
{"url": "https://pik.bg/%D0%BF%D1%80%D0%BE%D0%BF%D1%83%D1%81%D0%BA-%D0%B2-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B0%D1%82%D0%B0-%D1%80%D0%B5%D0%B3%D0%B8%D1%81%D1%82%D1%80%D0%B0%D1%86%D0%B8%D1%8F-%D0%B2%D0%BE%D0%B4%D0%B8-%D0%B4%D0%BE-%D0%B7%D0%B0%D0%B4%D1%8A%D0%BD%D0%B5%D0%BD%D0%B0-%D1%83%D0%BB%D0%B8%D1%86%D0%B0-%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D0%B8-%D0%BD%D0%B5%D0%B9%D0%BD%D0%BE%D1%82%D0%BE-%D0%B4-news830369.html", "text": "Въпреки промените в Закона за гражданската регистрация, той все още създава проблеми. Пропуск в Закона води до задънена улица в живота на една жена и нейното дете. Съпругът на Цветелина я напуска преди половин година. Оттогава тя се бори да започне дело за попечителство на детето им, но засега без успех. Преди две години тя заживява заедно с приятеля си в апартамент в София - нейна собственост. На бял свят се появява детето им. Няколко седмици след напускането тя разбира, че той е изнесъл целия си багаж предварително. Завежда дело, което не може да стартира. Призовките не стигат до него. Пристигат в дома ѝ. Цветелина отива в Общината с желанието да заличи адресната регистрация на бащата на детето и се оказва, че е невъзможно. Случаят е от район \"Студентски\". След като заявлението бъде подадено, се сформира комисия, в която участват представители на няколко институции. Тази комисия прави проверки, излиза със становище и го изпраща до кмета. На базата на това становище кметът взема решение дали някой, който вече не живее в дома им, може да бъде отрегистриран оттам. След ремонта на Закона за гражданска регистрация преди 4 години се въведе задължително писмено съгласие от собственика на жилището, за да бъде направена адресна регистрация, съобщава Нова телевизия. Въпреки този ремонт, се оказва, че все още законът създава проблеми. За две години в район \"Студентски\" са постъпили 11 заявления за отмяна на адресна регистрация. Само едно от тях е одобрено, защото администрацията е с вързани ръце. Сподели:", "date": "2019.03.30", "title": "Пропуск в Закона за гражданската регистрация води до задънена улица млада жена и нейното дете"}
{"url": "https://pik.bg/%D0%BF%D1%80%D0%B5%D0%B4%D0%B8-%D1%81%D1%82%D0%B0%D1%80%D1%82%D0%B0-%D0%BD%D0%B0-%D0%BB%D0%B5%D1%82%D0%BD%D0%B8%D1%8F-%D1%81%D0%B5%D0%B7%D0%BE%D0%BD-%D0%BF%D1%80%D0%B5%D0%BE%D1%82%D0%BA%D1%80%D0%B8%D0%B2%D0%B0%D1%82-%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%80%D0%BE%D0%B4%D0%BD%D0%BE%D1%82%D0%BE-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5-%D0%B8-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BD%D0%B8-news830374.html", "text": "Румен Драганов от Института за оценка и анализ на туризма коментира пред сутрешния блок на БТВ преоткриват ли българите родното Черноморие и какви са тенденциите в туризма. „Тенденцията е българите да пътуват уикендово и с все по-кратък престой – разясни Руме Драганов. - Тенденциите са за доста интензивни пътувания. През последната година данните сочат, че българите предпочитат да си стоят повече в България. Имаме около 5,5 млн. интензивно пътуващи българи. В това число и техните семейства. Интензивните пътувания показват, че повечето хора пътуват над 5,5 пъти годишно от пътуващите. Тенденциите са най-много бългри да отиват на посещение при близки, познати и приятели. Интересното е, че в последните години има голям интерес към културния туризъм. Става дума за семейства, които искат да покажат на децата си страната и забележителностите й. Фестивалният туризъм също бележи възход. Имаше миналата година доста фестивали – Пловдив, Рожен, Банско, Копривщица. Хората пътуват. Като предпочитан избор реално за чужбина Гърция и Турция са почти еднакъв избор за българина. Хората пътуват интензивно и по двете дестинации – по около 650 -  700 000 души  годишно. В Германия, например, имаме голяма българска диаспора, и е нормално да има и натам пътувания. Семействата предпочитат да наемат квартири а не хотели по родното Черноморие, защото им излиза доста по-евтино. Факт е, че толкова евтино в България може да се изкара като никъде другаде”. Сподели:", "date": "2019.03.30", "title": "Преди старта на летния сезон: Преоткриват ли българите родното Черноморие и страната ни"}
{"url": "https://pik.bg/%D1%82%D1%8A%D1%80%D0%BF%D0%B5%D0%BD%D0%B8%D0%B5-%D0%BD%D0%B0-%D1%80%D1%8A%D0%B1%D0%B0-%D0%B3%D0%B8%D0%BD%D0%B5%D0%BA%D0%BE%D0%BB%D0%BE%D0%B3-%D0%BE%D0%B1%D1%8F%D0%B2%D0%B8-%D0%B3%D0%BB%D0%B0%D0%B4%D0%BD%D0%B0-%D1%81%D1%82%D0%B0%D1%87%D0%BA%D0%B0-news830370.html", "text": "След поредната седмица на протести заради проблемите в здравеопазването, един лекар от Казанлък предприе крайното действие, за да бъде чут. Акушер-гинекологът от болницата в местната болница обяви гладна стачка. „Искам да ме чуят управляващите и всички политици. Медицината  в България сега е на дъното”. Това казва д-р Захари Стойчев. Стачката му продължи три дни и е готов на нов протест. \"Здравеопазването достигна дъното си. Не вярвам да дълбаем под това ниво, на което сме\", заяви той пред Нова телевизия. Д-р Захари Стойчев е на 73 години. Все още работи, защото, както той обяснява, в по-малките населени места гладът за лекари е голям. Разказахме ви за него, когато, солидарен с протеста на медицинските сестри, медикът започна гладна стачка. Д-р Стойчев е акушер - гинеколог от  47 години. Помогнал е на стотици родилки, изродил е стотици бебета. Гладната му стачка продължи три дни. През последния от тях 73-годишният лекар е колабирал. Мизерното заплащане на санитари, сестри и до лекарите  и отношението към здравето бяха причината д-р Стойчев да обяви стачката. „Здравеопазване в България могат да получат предимно хората, които имат пари. До там докарахме нещата”, смята той. Самият той присъства и на всички протести на медицинските сестри през последните седмици. „Искам да сезирам всички институции. Искам да сезирам на първо място управляващите. На второ място всички партии. Парламентарни и извънпарламентарни, управляващи и опозиционни”, съобщи лекарят. След три дни гладна стачка , акушер-гинкологът все още не е разговарял с никой от управляващите. Колегите на Стойчев подкрепят неговия протест. А Д-р Стойчев е готов да продължи за по – дълго време гладната стачка. Ако не бъде чут тя ще е през  май, месецът, когато ще се проведат евроизборите. Сподели:", "date": "2019.03.30", "title": "ТЪРПЕНИЕ НА РЪБА: Гинеколог обяви гладна стачка"}
{"url": "https://pik.bg/%D0%BF%D0%B5%D1%82-%D0%B4%D0%B5%D0%BB%D0%B0-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F-%D1%81%D0%B0-%D0%B3%D0%BB%D0%B5%D0%B4%D0%B0%D0%BD%D0%B8-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%BF%D1%80%D0%B5%D0%B7-%D0%BC%D0%B8%D0%BD%D0%B0%D0%BB%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-news830378.html", "text": "Пет дела за корупция са били разгледани от Врачанския окръжен съд през миналата 2018  година, съобщава „Конкурент”. Според говорителя на институцията Снежана Наумова, всички те са завършили с осъдителна присъда. На прокуратурата през 2018 г. са били върнати 6 дела, като те са били с 2 повече през 2017 година. Влезлите в сила присъди през миналата са били 53, като окръжните съдии не са прочели нито една присъда срещу непълнолетен. Сподели:", "date": "2019.03.30", "title": "Пет дела за корупция са гледани във Враца през миналата година"}
{"url": "https://pik.bg/%D0%BD%D0%BE%D0%B2%D0%BE-%D0%BD%D0%B0%D1%87%D0%B0%D0%BB%D0%BE-%D0%BE%D0%B1%D1%83%D1%87%D0%B0%D0%B2%D0%B0%D1%82-190-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%BD%D0%B8-%D0%BE%D1%82-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D0%B7%D0%B0-8-%D0%BF%D1%80%D0%BE%D1%84%D0%B5%D1%81%D0%B8%D0%B8-news830381.html", "text": "190 безработни от Велико Търново, Елена и Златарица започват обучения по осем професии, сред които за охранители, озеленители и продавачи, съобщава БНР. В региона безработните са по-малко от работодателите, коментираха от Бюрото по труда в старата столица. Половината от безработните, които успешно завършат обученията, ще бъдат назначени на работа, посочи Бойка Ганева от Бюрото по труда във Велико Търново. „Стартираха два курса за работник в озеленяването. Те са в групи от по 20 лица. Обучението е 300 учебни часа“, разясни Ганева. Обученията са по проекти на КНСБ, КТ „Подкрепа“, Българска стопанска камара, Съюз за стопанска инициатива и Българска търговско-промишлена палата. На 3 процента е паднала безработицата във Велико Търново. Търсят се основно общи работници. На 17 април във Велико Търново Бюрото по труда организира трудова борса с участие на работодатели от региона. Сподели:", "date": "2019.03.30", "title": "Ново начало: Обучават 190 безработни от Велико Търново за 8 професии"}
{"url": "https://pik.bg/%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80%D0%BA%D0%B0-%D1%81%D1%80%D0%B0%D0%B2%D0%BD%D0%B8-%D0%B3%D1%83%D0%B3%D1%8A%D0%BB-%D0%B0%D0%BC%D0%B0%D0%B7%D0%BE%D0%BD-%D1%84%D0%B5%D0%B9%D1%81%D0%B1%D1%83%D0%BA-%D0%B8-%D0%B5%D0%BF%D1%8A%D0%BB-%D1%81-%D0%BB%D0%B5%D1%80%D0%BD%D0%B5%D0%B9%D1%81%D0%BA%D0%B0%D1%82%D0%B0-%D1%85%D0%B8%D0%B4%D1%80%D0%B0-news830383.html", "text": "Раздробяването на технологичните гиганти не е най-добрият начин да се преборим с тяхната мощ, каза вчера във Вашингтон еврокомисарката по конкуренцията Маргрете Вестагер и добави, че това би могло да стане \"чак в краен случай\", предаде Франс прес. \"Дори да раздробим тези компании, има опасност те да възстановят бързо големината си\", обясни датската комисарка на пресконференция. Тя даде за пример Лернейската хидра, чудовище от древногръцката митология, \"на което като му отрежеш главата, на нейно място изникват четири\", съобщава БТА. Вестагер добави, че ЕС опитва да използва инструментите, които познава добре, в борбата с монополната позиция на Гугъл, Амазон, Фейсбук и Епъл. Сподели:", "date": "2019.03.30", "title": "Еврокомисарка сравни Гугъл, Амазон, Фейсбук и Епъл с Лернейската хидра"}
{"url": "https://pik.bg/%D1%81%D0%B0%D1%89-%D0%B3%D0%BE%D1%82%D0%BE%D0%B2%D0%B8-%D0%B4%D0%B0-%D0%B8%D0%B7%D0%BF%D1%80%D0%B0%D1%82%D1%8F%D1%82-%D0%BF%D0%BE%D0%BC%D0%BE%D1%89-%D0%BD%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D1%81-%D1%87%D0%B5%D1%80%D0%B2%D0%B5%D0%BD%D0%B8%D1%8F-%D0%BA%D1%80%D1%8A%D1%81%D1%82-news830344.html", "text": "Властите в САЩ обявиха, че са доволни от съобщението на Червения кръст за помощта, която ще предоставят на Венецуела, съобщи „Франс Прес”, цитирана от „Фокус”. Те са готови да подкрепят мисията на международната организация, след като собствените им усилия се провалиха. Червеният кръст и Червеният полумесец обявиха, че заедно ще предоставят нужната подкрепа на съсипаната икономически латиноамериканска държава в следващите две седмици, която по предварителни изчисления трябва да стигне до 650 000 венецуелци. Елиът Ейбрамс, специалният пратеник на САЩ за Венецуела, приветства инициативата на двете хуманитарни организации. „Това е реална възможност и ние смятаме, че е отговор на усилията на президента Гуайдо“, е казал той на репортерите, като е изразил надежда, че „този път нещата ще тръгнат, а САЩ ще са доволни да използват посредничеството на международните организации, за да предоставят част от помощта на венецуелския народ“. САЩ се опитаха заедно с Гуайдо още на 23 февруари да предоставят хуманитарна помощ през колумбийската граница, но венецуелските сили за сигурност не допуснаха това. Мадуро предупреди, че операцията е предвестник на американска инвазия в страната. САЩ обвиняват Мадуро, че раздава помощите само на хора, които подкрепят режима му, а не на онези, които най-много се нуждаят от тях. Ейбрамс изтъква, че американската подкрепа за мисията на Червения кръст не цели смъкването на Мадуро. \"Помощта, която трябва да се окаже, за да се възстанови икономиката на страната изцяло, не може да се окаже, докато този режим не бъде заменен от демократично правителство“, предупреди той. Сподели:", "date": "2019.03.30", "title": "САЩ готови да изпратят помощ на Венецуела с Червения кръст"}
{"url": "https://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D0%BB%D0%B0%D0%BC%D0%BD%D0%B0-%D0%BF%D0%BE%D0%B6%D0%B0%D1%80%D0%B8-%D0%BD%D0%B0-12-%D0%BC%D0%B5%D1%81%D1%82%D0%B0-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news830453.html", "text": "Пожари горят на 12 места в Македония, информира македонският телевизионен канал „Нова ТВ“. В района на Скопие гори местност „Люботенски бачила“, където горят сухи треви и дъбова гора на голяма площ, а огънят се насочва към местността „Башинец“, като теренът е непристъпен и се гаси със самолети. В Битолско огънят е обхванал около 50 хектара сухи треви и ниска растителност в близост до селата Прелюбие и Покървеник, съобщава \"Фокус\". Сложна е обстановката в Национален парк „Галичица“ в района на Преспанското езеро, като горят около 70 хектара гори и сухи треви. В тетовския регион пожари са прекъснали електроснабдяването на няколко села. В охридския район пожар гори в близост до село Рамне, в стружкото село Октиси са изгорели две къщи. Пожари горят и в общините Македонски брод, Велес, Щип, Македонска Каменица и Делчево, както и в района на Куманово. Издадена е заповед, с която се забранява навлизането на автомобили на териториите на горските стопанства извън установените пътища и населени места и курортни местности до второ нареждане. Сподели:", "date": "2019.03.30", "title": "Македония пламна, пожари на 12 места в страната"}
{"url": "https://pik.bg/%D0%BD%D0%B0%D0%B3%D0%BB%D0%BE%D1%81%D1%82-%D0%BD%D0%B0%D0%B4%D1%80%D1%83%D1%81%D0%B0%D0%BD%D0%B8%D1%8F%D1%82-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8-%D1%82%D0%B8%D1%80%D0%B0%D0%B4%D0%B6%D0%B8%D1%8F-%D1%83%D0%B1%D0%B8%D0%BB-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D1%81%D0%B5%D0%B2%D0%B5%D1%80%D0%B8%D0%BD%D0%B0-%D0%B8-%D0%B8%D0%B2%D0%B0%D0%B9%D0%BB%D0%BE-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-%D0%B8%D1%81%D0%BA%D0%B0-news830455.html", "text": "Украинецът Станислав Пислар, който надрусан през май миналата година блъсна с тира си и уби бременната Северина и приятелят й Ивайло, обжалва присъдата си. Той получи 9 години затвор от Окръжния съд в Пловдив. Още след прочитането на присъдата обаче защитничката на Пислар - адвокат Нели Маркова, заяви, че ще обжалва. Делото е насрочено за 1 април пред Апелативния съд в Пловдив, информира \"Пловдив24\". На 28 май 2018 година Пислар с камиона си блъсна автомобила на бременната Северина и приятеля й Ивайло. Катастрофата е причинена след употреба на наркотични вещества. По време на целия процес украинецът повтаряше, че съжалява за случилото се и дори би заменил своя живот за този на пострадалите. Защитата му пък се опита да докаже, че установеното вещество в организма на Пислар не е било активно и не е повлияло на реакциите му при ПТП-то. На първа инстанция Станислав получи 9 години лишаване от свобода и лишаване от право за управление на МПС за срок от 10 години. Сподели:", "date": "2019.03.30", "title": "НАГЛОСТ: Надрусаният украински тираджия, убил бременната Северина и Ивайло край Пловдив, иска по-лека присъда"}
{"url": "https://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%82%D1%8A%D1%80%D1%81%D0%B8-%D0%BD%D0%B0%D1%87%D0%B8%D0%BD%D0%B8-%D0%B7%D0%B0-%D0%BD%D0%BE%D0%B2-%D0%B2%D0%BE%D1%82-%D0%BF%D0%BE-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news830386.html", "text": "Тереза Мей и кабинетът й търсят начини за ново гласуване по споразумението й за Брекзит в Камарата на общините в опит за четвърти пореден път да спечели подкрепата на депутатите, съобщава Би Би Си. Британските законодатели вече заявиха, че Великобритания ще има нужда от „алтернативен път напред“, след като сделката за развода с Брюксел беше отхвърлена с 58 гласа разлика - 344 гласа \"против\" и 286 гласа \"за\", при вота в петък. Сега депутатите от всички партии ще тестват подкрепата за други варианти по време на втори кръг от „явно гласуване“ в понеделник. Правителствени източници не отхвърлиха идеята за вот по най-популярния алтернативен план и сделката на премиера за Брекзит. Лидерът на лейбъристите Джереми Корбин призова Тереза Мей да внесе промени в споразумението с ЕС или да подаде незабавно оставка, докато северноирландската Демократична юнионистка партия - на чиято подкрепа всъщност разчита правителството на малцинството на консерваторите, също продължава да се противопоставя на споразумението. От „Даунинг стрийт“ 10 обаче заявиха, че ще продължават да търсят подкрепа в Камарата на общините за одобрението на сделката по развода между Лондон и Брюксел. Сподели:", "date": "2019.03.30", "title": "Тереза Мей търси начини за нов вот по сделката за Брекзит"}
{"url": "https://pik.bg/%D1%81%D1%82%D0%B5%D1%84%D0%B0%D0%BD-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BD%D0%B5-%D1%81%D1%8A%D0%BC-%D0%BF%D1%80%D0%B0%D0%B2%D0%B8%D0%BB-%D0%BA%D0%BE%D0%BC%D0%BF%D1%80%D0%BE%D0%BC%D0%B8%D1%81-%D1%81-%D0%BC%D1%83%D0%B7%D0%B8%D0%BA%D0%B0%D1%82%D0%B0-%D0%BF%D0%BE-%D0%BD%D0%B8%D0%BA%D0%B0%D0%BA%D1%8A%D0%B2-%D0%BD%D0%B0%D1%87%D0%B8%D0%BD-news830398.html", "text": "Напоследък все повече си правя равносметки. Това каза композиторът Стефан Димитров в ефира на „Събуди се” две седмици преди големия му концерт по повод 70-тия му юбилей. Концертът \"Моята музика\" ще се проведе в Зала 1 на НДК на 10 април. „Мисля, че правя музика, която на мен ми харесва, имам поне 10-15 песни, които ги знае цяла България. Не съм правил компромис с музиката по никакъв начин. Вече след 70 години си мисля, че музиката трябва да бъде по-лека, но пет години писах едно нещо, което ми отне много енергия  - „Сънят на Пилат Понтийски” по „Майстора и Маргарита” на Булгаков. Слава Богу, че се изсвири в зала „България” и оттам нататък аз съм много щастлив заради това”, обясни пред Нова телевизия Стефан Димитров. Сподели:", "date": "2019.03.30", "title": "Стефан Димитров: Не съм правил компромис с музиката по никакъв начин"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D1%83%D0%B2%D0%B5%D1%80%D0%B8-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D1%80%D1%8A%D0%B1%D1%81%D0%BA%D0%B8%D1%8F-%D1%83%D1%87%D0%B0%D1%81%D1%82%D1%8A%D0%BA-%D0%BE%D1%82-%E2%80%9E%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82%D0%BE%D0%BA%E2%80%9C-%D0%B7%D0%B0%D0%BF%D0%BE%D1%87%D0%B2%D0%B0-%D0%B4-news830348.html", "text": "Строителството на сръбския участък от „Турски поток“ ще започне до дни, твърди сръбският президент Александър  Вучич, цитиран от ТАСС и ТАНЮГ, съобщи „Фокус”. Според сръбския лидер, техниката вече е на обектите. Вучич е обявил новината в Букурещ на срещата с лидерите от балканските държави. „Ние участваме в този проект, няма никакво съмнение – категоричен е Вучич. - Започваме работа до няколко дни, техниката вече е по места“. По думите на държавния глава на Сърбия, страната развива промишлеността си и в скоро време ще има нужда от повече газ. “А там, където има газ, има и възможност да се развива икономиката“, отбелязва Вучич и добавя, че газопроводът „ще промени енергийната карта на Балканите“. Агенцията за енергетика на Сърбия още на 5 март одобри изграждането на сръбския участък от „Турски поток“.  Планира се то да започне в началото на април. Проекта в Сърбия от границата с България до границата с Унгария ще се изпълнява съвместно от \"Газпром\" и \"Сърбиягаз\". Вучич заяви по-рано, че страната му е независима и няма да въвежда санкции срещу Русия, ще строи участък от „Турски поток“ на своята територия. Генералният директор на компания „Сърбиягаз“ Душан Баятович също е отбелязал, че сръбската страна е готова да започне изграждането на участъка. Строителството трябва да бъде завършено на 15 декември. Газ ще започне да се доставя най-рано в края на април 2020 година. Въпросът за възможността газопроводът да стигне до Сърбия беше сред ключовите при преговорите между президентите на Русия Владимир Путин и на Сърбия Александър Вучич на 17 януари. Руският лидер отбеляза, че Москва има готовност и може да инвестира около 1,4 млрд. щатски долара за развитие на сръбската инфраструктура. По проект сръбският участък трябва да започне от Зайчар на границата с България и да прекоси границата с Унгария близо до Хоргош. Мощността при входа се очаква да е 13,88 млн. куб. м газ в денонощие, а на изхода на участъка - около 10 млн. куб. м. Проектът \"Турски поток\" предвижда тръбата да мине по дъното на Черно море до европейската част на Турция, а после към границата с Гърция. Първата връзка ще е за доставка на газ за турския пазар, втората – за снабдяване на държавите от Южна и Югоизточна Европа. Като потенциални пазари „Газпром“ предвижда Гърция, Италия, България, Сърбия и Унгария. Сподели:", "date": "2019.03.30", "title": "Президентът на Сърбия увери: Строителството на сръбския участък от „Турски поток“ започва до дни"}
{"url": "https://pik.bg/20-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D1%81%D1%82%D0%B0%D0%B2%D0%B0%D1%82-%D0%B1%D0%B5%D0%B7-%D0%B4%D0%BE%D0%BC---%D0%B1%D1%83%D1%82%D0%B0%D1%82-%D0%B8%D0%BC-%D0%BA%D1%8A%D1%89%D0%B8%D1%82%D0%B5-news830457.html", "text": "20 семейства от Пловдив съвсем скоро ще останат без дом, след като къщите, в които живеят от години, ще бъдат съборени. Хората протестират и недоволстват, че не са били предупредени навреме. Собствениците на терена обаче твърдят, че опити да бъдат изведени оттам се правят още от миналата година. Семействата на бившите работници от старата Тухларна фабрика \"Тракия\" отказват да напуснат постройките с мотива, че не им е предоставено достатъчно време за това. По вратите им са разлепени предупредителни бележки, че до седмица трябва да се изнесат. \"Никой не ни е предупредил. Налепиха се едни бележки. Дойдоха, събориха бараките и казаха, че ще се бутат само бараките. За къщите никой нищо не ни е казал\", разказа пред БНТ една от потърпевшите Петра Русева. \"Знаят, че тука има хора, които са възрастни, хора сами. Няма кой да им помогне, даже били наели, как се казват тея, носачи-хамали\", твърди от своя страна Елена Дерменджиева. След реституцията на имота, хората сключили договори с наследниците и за кратко плащали наеми. Според адвоката на собствениците обаче, още през ноември е постигната устна договорка с обитателите да се изнесат през март. \"Стигнахме до компромисно решение да не бутаме през зимния период, за да имат достатъчно време малко повече от 4 месеца да организират своя личен живот. Документите за събарянето са издадени от районното кметство без да е ясно още какво ще се строи на атрактивния парцел от близо 13 декара\", заяви юристът. \"Всичко е било наред документално, дадено им е разрешение, платили са си таксите. И сега могат да събарят сградите\", твърдят от районната оадминистрация в \"Южен\". Малцина от обитателите опитали да кандидатстват за общинско жилище, но им било отказано, защото притежавали имоти, макар и извън Пловдив. Сега хората са наели адвокат, който е подал жалба в прокуратурата. Собствениците също обмислят и да заведат насрещно съдебно дело. Сподели:", "date": "2019.03.30", "title": "20 семейства от Пловдив остават без дом - бутат им къщите"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%80%D0%B5%D0%B2%D0%B8%D0%B7%D0%BE%D1%80%D0%BE-%D0%B7%D0%B0-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%B3%D0%B5%D0%B9%D1%82---%D0%B4%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%B8-%D0%BB%D0%BE%D0%B7%D0%B0%D0%BD-%D0%BF%D0%B0%D0%BD%D0%BE%D0%B2-%D0%B1%D0%B5%D0%B7%D0%BF%D1%80%D0%B8%D1%81%D1%82%D1%80%D0%B0%D1%81%D1%82%D0%BD%D0%BE-%D0%B8-%D0%B1%D0%B5%D0%B7-news830401.html", "text": "В скандала с апартаментите има една жена с излъчване слон в стъкларски магазин. Една жена, на която амбициите й не са например да прави хубави проекти, да има успешни проекти в \"Артекс\". Говоря за една жена, за някаква жена. Нейните амбиции се простират в друга посока - ненавист и омраза, отмъщения. Целият този скандал се оказа битов проблем. Това заяви пред БНТ депутатът Емил Димитров-Ревизоро. \"Косвено тя нанася на най-близките си хора щети. Що се отнася до господин Лозан Панов..., ние искаме съдът да е безпристрастен, съдиите да не носят емоции... А Вежди. Вежди ми е приятел и аз ще го защитя, защото съм убеден в правотата си. Той загуби всичките си пари в една фалирала банка. Е, приемете, че сега не знае коя следваща банка ще фалира, за да си хвърли там парите, а е предпочел вместо да ги вложи в банка с неясно какво бъдеще, да си купи нещо, за да се осигури. Не е ли на години, на които вече трябва да помисли за бъдещето си, за пенсионирането си. Същото важи и за Цецка Цачева. Десет-единадесет години е в София. Трябва вече да помисли, за да се установи трайно, а не да бъде в апартамент под наем. Утре ще престане да бъде министър, трябва да напусне апартамента. На палатка ли да излезе или на фургон?! За цените обаче не коментирам. Там вие сте в правотата си да питате. Но нека не издаваме присъди, без са сме видели един документ\", заяви още Ревизоро. \"За да говоря за другите, трябва да започна със себе си. Не съм купувал апартамент от 89-та година. Което не е добре, не е хубаво. Но така се е случил животът ми, живея в апартемента на родителите си. Но пък всичките пари, които изкарвам, давам за една къща на село, за да може децата ми да живеят добре. Но тези проблеми са еднакви за всички\", коментира депутатът. Той коментира и оставките на Цецка Цачева и Цветан Цветанов: \"Цветанов, вече казах мнението си, когато е в парламента, има огромно значение за разговорите с парламентарните групи. Когато Цветанов води разговора, зад него е ГЕРБ. Той като говори, говори от името на ГЕРБ. Сега на госпожа Дариткова ще й е малко по-трудно. Ще трябва да съобщи на лидера Борисов какво точно е преговаряла. Но ние всички ще й помагаме, с нея се разбираме прекрасно. Но аз не би трябвало да коментирам други политически сили, защото самата парламентарна група го е направила\". Сподели:", "date": "2019.03.30", "title": "ГОРЕЩА ТЕМА: Ревизоро за \"апартамент гейт\" - да разследват и Лозан Панов, безпристрастно и без емоции"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-tv-%D1%81%D0%BB%D0%B5%D0%B4-%D1%80%D0%B0%D0%B7%D0%B4%D1%8F%D0%BB%D0%B0%D1%82%D0%B0-%D1%81-%D0%BC%D0%B0%D1%80%D0%B8%D1%8F-%D1%80%D0%B0%D1%87%D0%BA%D0%BE%D0%B2-%D1%82%D1%80%D1%8A%D0%B3%D0%BD%D0%B0-%D1%81%D1%8A%D1%81-%D1%81%D0%B5%D0%BA%D1%81%D0%B1%D0%BE%D0%BC%D0%B1%D0%B0-%D0%B0%D0%B4%D0%B0%D1%88%D0%BA%D0%B0-%D0%BD%D0%B0-%D0%B8%D0%B3%D0%BD%D0%B0%D1%82%D0%BE%D0%B2%D0%B0-%D0%B0%D0%BB%D0%B5%D0%BA-news830220.html", "text": "Едва ли за някого е тайна, че Мария Игнатова и Алекс Раева са тандем не само на сцената на временно замразения формат \"Х Фактор\", но и в живота. Двете красавици са близки приятелки, но в последно време, докато едната е на гребена на любовта и щастието, животът на другата търпи пълно крушение и в личен, и в професионален план. Бившата певица на Слави Трифонов очаква първото си дете, като според наши източници преди дни е навлязла в осмия месец. Бъдещата майка наскоро е била зад кулисите на \"Като две капки вода\". Понеже в този етап на бременността й, Раева вече не успява да крие корема си, новината за чакането бебе не останала скрита за всеки, зърнал я из хангарите на Горубляне, в които се снима имитаторското шоу. Чаровната брюнетка споделила, че си чувства изключително щастлива и няма търпение да прегърне първата си рожба, разкрива в новия си брой светското предаване на ПИК TV. В същото време най-близката й приятелка е в дупка. Раздялата й с Димитър Рачков вече е факт - на сватбата на Софи Маринова миналата неделя, Зуека и братя Халваджиян пристигниха с половинките си, а Рачков си кукуваше сам, без половинка. Водещият на \"Капките\" посещава и семейните сбирки на арменските продуценти без Игнатова. Коя е сексапилната брюнетка и адашка на Мария, с която зевзекът се е сближил, както и още звездните клюки, гледайте сега в \"Жълтите новини\": Сподели:", "date": "2019.03.30", "title": "ГОРЕЩО В ПИК TV: След раздялата с Мария, Рачков тръгна със сексбомба, адашка на Игнатова! Алекс Раева призна, че чака дете - само в \"Жълтите новини\""}
{"url": "https://pik.bg/%D1%84%D1%80%D0%B0%D0%BD%D1%86%D0%B8%D1%8F-%D1%80%D0%B8%D1%81%D0%BA%D1%8A%D1%82-%D0%BE%D1%82-%D0%B1%D1%80%D0%B5%D0%BA%D0%B7%D0%B8%D1%82-%D0%B1%D0%B5%D0%B7-%D1%81%D0%B4%D0%B5%D0%BB%D0%BA%D0%B0-%D1%81%D0%B5-%D0%B5-%D1%83%D0%B2%D0%B5%D0%BB%D0%B8%D1%87%D0%B8%D0%BB-%D0%BC%D0%BD%D0%BE%D0%B3%D0%BE-%D1%80%D1%8F%D0%B7%D0%BA%D0%BE-news830311.html", "text": "AFP, цитирана от \"Фокус\". Френското президентство съобщи, че гласуването на британските законодатели за отхвърляне на споразумението за развод на премиера Тереза Мей за трети път „много силно увеличи шансовете за излизане без споразумение“, предава „Обединеното кралство трябва спешно да представи алтернативен план през следващите няколко дни. Ако не го постигнем и се превърне в най-вероятния резултат, ще видим Обединеното кралство да напуска Европейския съюз без сделка“, се казва в изявление от президентския дворец. Сподели:", "date": "2019.03.30", "title": "Франция: Рискът от Брекзит \"без сделка\" се е увеличил много рязко"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D0%B8%D0%B2%D1%88%D0%B0%D1%82%D0%B0-%D0%BD%D0%B0-%D1%80%D0%B0%D0%B4%D0%B5%D0%B2-%D1%81%D0%B5-%D0%BE%D0%BF%D1%8A%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news829605.html", "text": "Първата съпруга на президента Румен Радев се е подложила на козметични интервенции, за да освежи външния си вид. Банкерката Гинка Кесякова е изгладила до съвършенство бръчките по челото си – ефект, който е невъзможно да бъде постигнат само с помощта на луксозна козметика и здравословен начин на живот. Покрай новата си тръпка с неизвестен и по-млад от нея господин, с когото Кесякова е засичана в последно време, тя прибягнала до изключително нашумелите в момента филъри, с които освежила кожата на лицето си. Само с няколко инжекции ботокс тя е успяла да постигне поразителен ефект и в момента изглежда поне 10 години по-младолика. Макар да е привърженичка на естествената красота, бившата жена на Радев движи в компанията предимно на фризьорки и гримьорки, които са нейни дългогодишни приятелки. Именно те я открехнали за иновациите в козметичния бранш и я навили да се подложи на така модерната процедура. Ефектът при нея щял да е забележим в следващата 1 година, защото тя не била пушачка, за разлика от съперницата си Десислава Радева, което гарантирало по-дългото задържане на ботокса под кожата. До по-големи крайности обаче Кесякова нямала намерение да стига, защото поддържала отлична форма с редовен спорт и природосъобразно хранене. Банкерката е почитателка на екстремното колоездене и заради хобито си се е обзавела с велосипед за професионалисти и специализирана екипировка. В момента климатичните условия не са подходящи за това, но Гинка не е преустановила физическата си активност и се възползвала от последните дни на ски сезона, за да се спуска по пистите на Витоша. В любов към спорта тя възпитава и децата си от Румен Радев. Известно е, че синът му Георги е сред младите футболни надежди с амбиции за кариера извън България. Дъщеря му Дарина пък практикувала гмуркане, но напоследък то отстъпило пред другата ѝ страст – театъра. Тя е част от училищна трупа, с която непрекъснато обикалят света, за да участват във фестивали и конкурси. Последните изяви на президентската щерка бяха в Москва. Сподели:", "date": "2019.03.30", "title": "САМО В ПИК И \"РЕТРО\": Бившата на Радев се опъна (СНИМКА)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D1%81%D0%B8-%D1%86%D0%BE%D0%BD%D0%B5%D0%B2%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8---%D0%BD%D0%B0%D0%BF%D1%80%D0%B0%D0%B2%D0%B8-%D0%BB%D0%B8-%D0%B2%D1%82%D0%BE%D1%80%D0%B8-%D0%BE%D0%BF%D0%B8%D1%82--news830434.html", "text": "\"Какво самоубийство? Не беше точно така... Леля ми изпадна в лека депресия, защото е спряла да си взима лекарствата. Видяла е някакво лекарство по телевизията и се казала \"Защо да взимам тези силни лекарства, я да пробвам това?\", но в случая е подействало много зле. Тя не е виновна, тя просто е болна - никой не си избира от какво да се разболее, дали ще е артрит или бронхопневмония... Тя има психиеска болест, която ако не лекува и не си взима лекарствата, става проблем. Бях на Малдивите, когато ми се обадиха и ми казаха, че Теодора не е добре\", коментира инцидента Деси. Тя опроверга и спекулациите, че семейството й иска да вкара сестрата на баща й Митко Цонев в лудница. Точно обратното - всички полагат грижи за Теодора, и най-вече самата Деси. \"Щом се върнах в София, взех нещата в свои ръце - организирала съм й лечение, терапия, разговори с психиатъра й...\", добави тя. В състояние ли е Теодора да се грижи за сина си Дейвид, кой придружи Деси Цонева на Малдивите, сгодена ли е за издателя Явор Стефанов, ще раздаде ли Фондация \"Димитър Цонев\" за втора поредна година награди на млади журналисти - гледайте сега в \"Жълтите новини\": Теодора, дъщерята на тв легендата Анахид Тачева и актьора Коста Цонев, не е правила втори опит за самоубийство, какъвто слух бе тиражиран наскоро. Това разкри ексклузивно пред ПИК TV нейната племенничка Деси Цонева, която е взела присърце съдбата на леля си и полага ежедневни грижи за роднината си. Сподели:", "date": "2019.03.30", "title": "САМО В ПИК TV! Деси Цонева с ексклузивни разкрития пред медията ни - направи ли втори опит за самоубийство леля й Теодора Цонева?"}
{"url": "https://pik.bg/%D0%B5%D0%B2%D0%BD-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BF%D0%BE-%D0%B2%D0%B8%D1%81%D0%BE%D0%BA%D0%B8-%D1%86%D0%B5%D0%BD%D0%B8-%D0%BD%D0%B0-%D1%82%D0%BE%D0%BA%D0%B0-%D0%BE%D1%82-%D0%BC%D0%B5%D1%81%D0%B5%D1%86-%D1%8E%D0%BB%D0%B8-news830312.html", "text": "промяна на дневната тарифа с 4% от сегашните 0,17997 лв./кВтч. (без ДДС) на 0,18719 лв./кВтч. (без ДДС) промяна на нощната тарифа със 7,1% от сегашните 0,10226 лв./кВтч (без ДДС) на 0,10948 лв./кВтч. (без ДДС) Дружествата от групата на EVN България внесоха заявления за цени на електро- и топлоенергията за своите клиенти през следващия ценови период- от юли 2019 г. до юни 2020 година. В случай че КЕВР одобри заявленията за цени на електроенергия, то дневната и нощна тарифи за битовите клиенти на регулиран пазар в Югоизточна България биха се променили както следва: Съотнесено към месечната консумация на едно средно домакинство в Югоизточна България от 200 кВтч. дневна енергия и 70 кВтч. нощна енергия, стойността на месечната фактура на това домакинство би се променила с 2,34 лв. с включен 20% ДДС , т.е. от 51,78 лв. на 54,12 лв. Заявлението на мрежовата компания “Електроразпределение Юг” следва параметрите, заложени в Решение № Ц-11 от 01.07.2018 г. на КЕВР, което постави началото на текущия тригодишен регулаторен период, изтичащ през  2021 г. Заявлението отразява и процента на инфлацията. Одобрението на заявените цени от страна на КЕВР ще осигури на компанията краен снабдител EVN България Електроснабдяване разходите, с които да изпълнява лицензионните си задължения за обслужването на над 1,5 милиона клиенти в Югоизточна България. Сподели:", "date": "2019.03.30", "title": "ЕВН предлага по-високи цени на тока от месец юли"}
{"url": "https://pik.bg/%D1%84%D0%BE%D1%82%D0%BE%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B8%D0%B2%D0%B0%D0%BD-%D1%85%D1%80%D0%B8%D1%81%D1%82%D0%BE%D0%B2-%D1%8F%D1%85%D0%BD%D0%B0-%D0%BA%D0%BE%D0%BB%D0%B0%D1%82%D0%B0-%D0%BD%D0%B0-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news827247.html", "text": "Продуцентът Иван Христов е подкарал мегалуксозен електромобил „Тесла”, видяха фотографите на „Ретро“. Ултрамодерната кола, произведена в Калифорния от компанията на американския магнат Илън Мъск, е от най-високия клас и цената ѝ е около 250 хиляди лева. Суперавтомобилът е регистриран отскоро в КАТ и вече привлича погледите на ценителите в София, тъй като нашенците, които притежават подобни автобижута, се броят на пръсти. Христов обаче, волно или неволно, откакто се е замогнал, все се стреми да прилича на топполитиците. Доскоро тв продуцентът караше джип с марка „Тойота“ – същия като любимия служебен автомобил на премиера Бойко Борисов, с който често министър-председателят обикаля из страната. В стремежа си да подражава на първенците в държавата навремето Иван също си купи такава машина, а по-късно взе една и за жена си Ирина Тенчева като подарък за раждането на общия им син Самуил през 2015 г. Наскоро самата Ирина пусна обява в сайт за автомобили, както и в социалните мрежи за продажбата на въпросната кола. Очевидно парите, които са изкарали от нея, с мъжа ѝ са инвестирали в новата си „Тесла“ с над 400 коня мощност. Сподели:", "date": "2019.03.30", "title": "ФОТОБОМБА В ПИК И \"РЕТРО\": Иван Христов яхна колата на Владимир Путин (ПАПАРАШКИ СНИМКИ)"}
{"url": "https://pik.bg/%D0%BA%D0%BC%D0%B5%D1%82-%D0%BD%D0%B0%D1%80%D0%B5%D0%B4%D0%B8-%D1%87%D0%B8%D0%BD%D0%BE%D0%B2%D0%BD%D0%B8%D1%86%D0%B8%D1%82%D0%B5-%D0%B4%D0%B0-%D1%8F%D0%B4%D0%B0%D1%82-%D1%85%D1%80%D0%B0%D0%BD%D0%B0%D1%82%D0%B0-%D0%BA%D0%BE%D1%8F%D1%82%D0%BE-%D1%81%D0%B5%D1%80%D0%B2%D0%B8%D1%80%D0%B0%D1%82-%D0%B2-%D1%83%D1%87%D0%B5%D0%BD%D0%B8%D1%87%D0%B5%D1%81%D0%BA%D0%B8%D1%82%D0%B5-%D1%81%D1%82%D0%BE%D0%BB%D0%BE%D0%B2%D0%B5-news830360.html", "text": "Кметът на руския град Сургут нареди чиновниците в общинската администрация да ядат храната, която се сервира в ученическите столове. В експеримента ще се включи и самият градоначалник Вадим Шувалов. По думите му, така чиновниците ще могат всеки ден да контролират качеството на ученическите обеди. \"Аз самият редовно се храня в столовата на общината, затова ще знам какво ядат нашите ученици. Уверен съм, че подобна инициатива ще е от полза за всички\", заявява Шувало. Освен това от 1 април всички училища са задължени да публикуват на страниците си в социалните мрежи храната от столовата - от борша до компота. \"Така родителите като посетят сайта на училището ще виждат всеки ден с какво се хранят децата им. Инициативата \"Голямото семейство\" се породи след поредния скандал с Комбината за училищно хранене, който се оказа, че раздава различна по качество и количество храна за столовите в общинските учреждения и училищата. Сподели:", "date": "2019.03.30", "title": "Кмет нареди чиновниците да ядат храната, която сервират в ученическите столове"}
{"url": "https://pik.bg/%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D1%81%D0%B5-%D0%BF%D1%80%D0%BE%D0%BC%D0%B5%D0%BD%D1%8F-%D0%B7%D0%B0%D1%80%D0%B0%D0%B4%D0%B8-%D1%84%D1%83%D1%82%D0%B1%D0%BE%D0%BB%D0%B5%D0%BD-%D0%BC%D0%B0%D1%87-news830316.html", "text": "От 08.00 до приключване на футболната среща на 1 април 2019 г. се забранява престоят и паркирането на пътни превозни средства по алеите на сектор Г на националния стадион „Васил Левски“. От 13.00 до 20.00 часа на 1 април 2019 г. се забранява престоят и паркирането на пътни превозни средства, с изключение на автомобилите на участниците в мероприятието на моста пред Национален стадион „Васил Левски”. От 16.30 часа на 1.04.2019 г. до приключване на футболната среща, само при необходимост и по преценка на ръководството на СДВР се забранява влизането на пътни превозни средства в двете посоки, с изключение на автобусите на масовия градски транспорт по: - ул. „Ген. Гурко” между бул. „Васил Левски” и бул. „Евлоги и Христо Георгиеви”; - бул. „Евлоги и Христо Георгиеви” между пл. „Орлов мост” и бул. „Черни връх”; - бул. „Драган Цанков” между бул. „Евлоги и Христо Георгиеви” и бул. „Пейо К. Яворов”. Въвежда се временна организация на движението за провеждане на футболна среща на 1 април 2019 г. на Национален стадион „Васил Левски” в София. Това съобщиха от пресцентъра на Столична община. Сподели:", "date": "2019.03.30", "title": "Движението в столицата се променя заради футболен мач"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B8%D0%B7%D0%BB%D0%B5%D0%B7%D0%B5-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B7%D0%B0-%D0%B4%D0%B6%D0%B5%D0%BD%D0%B8-%D1%81%D1%83%D1%88%D0%B8-%D0%B8-%D0%BF%D0%BE%D0%B2%D0%B5%D0%B4%D0%B5%D0%BD%D0%B8%D0%B5%D1%82%D0%BE-%D0%B9-%D0%BD%D0%B0-%D0%B0%D0%B2%D1%82%D1%8A%D1%80%D0%BF%D0%B0%D1%80%D1%82%D0%B8%D1%82%D0%BE-%D1%81%D0%BB%D0%B5%D0%B4-%D0%BC%D0%B0%D1%87%D0%B0-%D0%BD%D0%B0-%D0%BA%D0%BE%D0%B1%D1%80%D0%B0-news830390.html", "text": "Истината за \"насилената\" репортерка Джени Суши, която обвини Кубрат Пулев започва да излиза на яве. Видео разпространено от Тервел Пулев ясно показва какво е правила \"наранената\" Суши по време на автърпартито с Кобрата и останалите хора от екипа му. На заснетите кадри се вижда как въпросната репортерка, която се изкара насилена, заради целувка, се е настанила в скута на един от мъжете и се търка в интимните му части. Ясно се вижда и как Кубрат Пулев стои в страни и не проявява никакъв интерес към въпросната Суши, която явно се предлага на останалите мъже. Пред агенция ПИК мениджърът Ивайло Гоцев заяви, че съвсем скоро истината ще лъсне и ще се види как Джени Суши си е \"развявала байрака\", а след това най-нагло обвини Кубрат Пулев в насилие. Гоцев сподели пред медията ни, че имат много пикантни кадри, които да докажат какво точно е поведението на репортерката и не се притеснява за бъдещето на Кобрата. Сподели:", "date": "2019.03.30", "title": "РАЗКРИТИЕ: Излезе истината за Джени Суши и поведението й на автърпартито след мача на Кобрата (ВИДЕО)"}
{"url": "https://pik.bg/%D0%BD%D0%BE%D0%B2%D0%B0-%D1%80%D0%B0%D0%B7%D1%80%D0%B0%D0%B1%D0%BE%D1%82%D0%BA%D0%B0-%D1%81%D0%B8%D0%BD%D1%82%D0%B5%D1%82%D0%B8%D1%87%D0%B5%D0%BD-%D0%B0%D0%BB%D0%BA%D0%BE%D1%85%D0%BE%D0%BB-%D0%BF%D0%B0%D0%B7%D0%B8-%D0%BE%D1%82-%D0%BC%D0%B0%D1%85%D0%BC%D1%83%D1%80%D0%BB%D1%83%D0%BA-news829943.html", "text": "Синтетичен алкохол, който замайва, но без неприятните странични ефекти, може да се появи на пазара до пет години благодарение на британски учени, съобщи в. \"Дейли мейл\". Продуктът, наречен Алкарел, е в последна развойна фаза. Продажбата му обаче още не е регулирана. Това обикновено отнема три години, но екипът на проф. Дейвид Нът очаква процесът да продължи по-дълго. Синтетичният алкохол е разработен така, че да е невъзможно пиещият го да изгуби контрол или да получи махмурлук. Той няма да е вреден за черния дроб - основна цел на създателите му. \"Очевидно трябва да премине през тестове, които да проверят дали молекулата е безопасна - каза ръководителят на екипа проф. Дейвид Нът. - Трябва да докажем, че е различна от алкохола. Ще демонстрираме, че не предизвиква токсичност като него.\" Синтетичният алкохол ще действа 45 минути. Проф. Нът е изследвал ефекта на алкохола върху мозъка. Той открил антидот на опияняването още като докторант през 1983 г., но до клинични изпитания не се стига, защото молекулата може да предизвика припадъци, взета от трезв човек. \"Ефектът на алкохола е сложен, но може да се насочиш към тези части от мозъка, към които искаш\" - каза проф. Нът. Екипът планира да продаде Алкарел на производителите на алкохол, така че да могат да използват активната съставка в продукцията си. Така потребителите няма да сменят любимите си напитки. Сподели:", "date": "2019.03.30", "title": "НОВА РАЗРАБОТКА: Синтетичен алкохол пази от махмурлук"}
{"url": "https://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BD%D0%B0-%D0%B3%D0%B5%D1%80%D0%B1-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%B1%D0%B8%D0%B7%D0%BD%D0%B5%D1%81-%D0%BF%D0%B5%D1%87%D0%B5%D0%BB%D0%B8-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D0%BE%D1%82-%D1%87%D0%BB%D0%B5%D0%BD%D1%81%D1%82%D0%B2%D0%BE%D1%82%D0%BE-%D0%BD%D0%B8-%D0%B2-%D0%B5%D1%81-news830387.html", "text": "През последните пет години с колегите ми в делегацията на ГЕРБ в Европарламента положихме всички усилия да променим за добро ежедневието на европейските граждани и да направим Европа по-добро място за бизнес. Вярвам, че ЕС е мястото, където българският бизнес може да се развива най-добре и именно предприемачите са тези, които печелят най-много от членството ни в ЕС. По-ниски такси за преводи в евро, над 900 млн. лева по плана “Юнкер” за малкия и среден бизнес, подобряване на образованието и уменията на младите българи – това са част от успехите ми през този мандат като част екипа на ГЕРБ и ЕНП. Това заяви евродепутатът Ева Майдел по време на Четвъртия национален форум на Предприемачи ГЕРБ „Българският бизнес: Хоризонт Европа”. Ева Майдел е международен секретар на ПГЕРБ. Евродепутатът Андрей Новаков коментира с предприемачите от ГЕРБ една от най-актуалните теми в ЕП – пакета „Мобилност 1“. По думите му, ако бъде приет по този начин - нашите превозвачи биха издържали най - много 6 месеца. „Повечето от нашите сънародници разполагат с нови камиони със съвремении сателитни системи, които позволяват да се избират най-добрите маршрути и така да се пестят време и средства. Те могат да предлагат на своите клиенти по-ниски цени на предлаганите услуги и са абсолютно конкурентноспособни на европейските си колеги“, обясни евродепутатът от ГЕРБ/ЕНП. Андрей Новаков се ангажира, ако все пак пакетът „Мобилност” бъде прокаран - той и неговите колеги да направят всичко възможно да бъде по-мекият вариант - да няма връщане на камиона и водача на всеки 4 седмици, както и да бъдат увеличени дните за вътрешни курсове на повече от три. Евродепутатът подчерта, че и през следващия програмен период ще продължи безвъзмездното финансиране по програми за България, като то трябва да се запази на 85%. С предимство ще бъдат обезлюдените райони и се очаква през този период страната ни да получи 18 милиарда лева. По думите на евродепутата Асим Адемов от всички 17 представители на България в Европейския парламент Групата на ГЕРБ/ЕНП е най – сплотена и представя страната ни по най - достоен начин, като винаги намира крехкия баланс между това да е солидарна с решенията на ЕНП, но и да защитава българския национален интерес. Асим Адемов похвали българското правителство начело с премиера Бойко Борисов за успехите, които то постига. Той цитира и Манфрет Вебер, според когато Борисов е абсолютен авторитет и един от най - силните лидери в ЕНП. Според евродепутата Владимир Уручев образованието трябва да бъде абсолютен приоритет за страната ни, защото добре образованите нации са богатите нации. „Затова е изключително важно да се провеждат кампании и дори децата в училище да изучават предприемачество, за да могат един ден да се реализират успешно в бизнеса“, коментира той. Владимир Уручев обясни, чекъм този момент страната ни продължава да разчита на въглищните централи. 60% от електроенергията се произвежда от ТЕЦ. Освен това голяма част от централите на твърдо гориво не отговарят на европейските норми и ще спрат да функционират след 2025 г. дори като студен резерв. „Предстои да се вземат трудни решения, но крайнатацел е България да не се превърне от износител във вносител на електроенергия“, каза още Уручев. Сподели:", "date": "2019.03.30", "title": "Евродепутатите на ГЕРБ: Българският бизнес печели най-много от членството ни в ЕС"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80%D0%BA%D0%B0%D1%82%D0%B0-%D0%BC%D0%B0%D1%80%D0%B8%D1%8F-%D0%BD%D0%B5%D0%B4%D0%B5%D0%BB%D1%87%D0%B5%D0%B2%D0%B0-%D0%B2%D0%BE%D0%B4%D0%B8-%D0%BB%D0%B8%D1%81%D1%82%D0%B0%D1%82%D0%B0-%D0%BD%D0%B0-%D0%B3%D0%B5%D1%80%D0%B1-%D0%B7%D0%B0-%D0%B5%D0%B2%D1%80%D0%BE%D0%B8%D0%B7%D0%B1%D0%BE%D1%80%D0%B8%D1%82%D0%B5-news830473.html", "text": "Българската еврокомисарка Мария Неделчева ще води евролистата на управляващата партия ГЕРБ на премиера Бойко Борисов, научи ПИК от висшестоящи източници. Крайното решение според информация на медията ни е взето след доста сериозни дебати на политическото ръководство на ГЕРБ. Подредбата на листата според източници на медията ни е направена и след консултации с някои от кандидатите. На петото място преди гарантираната за СДС шеста позиция на Александър Йорданов е Асим Адемов. Изненадващо едва след кадъра на СДС са подредени Лиляна Павлова и Ивелина Василева. По тази причина тяхното избиране не е съвсем сигурно, тъй като след седма позиция социолозите не се наемат да гарантират евродепутат за ГЕРБ. По социологически прогнози управляващата партия ще има сигурни поне 7 места в новия европарлавент. В първата петица са и Андрей Новаков и Ева Майдел. Окончателният списък ще бъде обявен утре от 12 часа в НДК. Форумът на партията на партията на премиера Борисов ще бъде отразяван на живо и ексклузивно по ПИК TV. Сподели:", "date": "2019.03.30", "title": "ПЪРВО В ПИК: Еврокомисарката Мария Неделчева води листата на ГЕРБ за евроизборите"}
{"url": "https://pik.bg/%D0%B3%D0%B5%D1%80%D0%B1-%D0%B8-%D1%81%D0%B4%D1%81-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D1%82-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%82%D0%B5-%D1%81%D0%B8-%D0%B7%D0%B0-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%B8-%D1%83%D1%82%D1%80%D0%B5-news830287.html", "text": "Това съобщиха от пресцентъра на ПП ГЕРБ. Представянето на кандидатите ще се проведе в зала 6 на НДК. ГЕРБ и СДС ще представят кандидатите си за членове на Европейския парламент. Това ще се случи на специално събитие, което ще се проведе на 31 март 2019 г. от 12.00 часа. Сподели:", "date": "2019.03.30", "title": "ГЕРБ и СДС представят кандидатите си за евродепутати утре"}
{"url": "https://pik.bg/%D1%82%D1%8E%D1%82%D1%8E%D0%BD%D0%BE%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%82-%D0%BF%D1%8A%D1%82%D1%8F-%D1%88%D1%83%D0%BC%D0%B5%D0%BD---%D1%81%D0%B8%D0%BB%D0%B8%D1%81%D1%82%D1%80%D0%B0-news830367.html", "text": "Тютюнопроизводители от Североизточна България ще блокират от 11:00 часа главния път Шумен-Силистра в района на село Пристое в знак на протест, съобщава БНР. Неизплатените средства от гръцка фирма, която е изкупила продукцията на стопаните от реколта 2016 г., както и данъчното облагане на средствата от преходната национална помощ за минали години са двете основни причини за протеста на фермерите, заяви председателят на Националната конфедерация на тютюнопроизводителите Асен Кючуков. „Има хора, които очакват плащане от 5 000, 10 000, има и по-големи суми – 20,30, 50 000 лв. Знаете, че всяко едно производство е обвързано със средства. И ако не си получиш навреме средствата, оттам насетне отиваш просто към гибел“, каза той. На протеста се очакват да присъстват повече от 500 производители, каза още Асен Кючуков. Сподели:", "date": "2019.03.30", "title": "Тютюнопроизводители блокират пътя Шумен - Силистра"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BC%D0%B5%D0%BD%D0%B8%D0%B4%D0%B6%D1%8A%D1%80%D1%8A%D1%82-%D0%BD%D0%B0-%D0%BA%D0%BE%D0%B1%D1%80%D0%B0%D1%82%D0%B0-%D0%B3%D0%BD%D0%B5%D0%B2%D0%BD%D0%BE-%D0%BF%D1%80%D0%B5%D0%B4-%D0%BF%D0%B8%D0%BA-%D0%B8%D0%BC%D0%B0%D0%BC%D0%B5-20-%D1%81%D0%B2%D0%B8%D0%B4%D0%B5%D1%82%D0%B5%D0%BB%D0%B8-%D0%BA%D0%B0%D0%BA-%D1%82%D0%B0%D0%B7%D0%B8-%D0%B6%D0%B5%D0%BD%D0%B0-%D1%81%D0%B8-%D1%80%D0%B0%D0%B7%D0%B2-news830333.html", "text": "- Да, прочетох го. Всичко в коментара е казано на място. Може би няма още толкова публични реакции от общественици или пък политици, тъй като на този етап хората още са малко резервирани, защото все пак е чута само едната страна. - Абсолютно е така! Кубрат е жертвата, хищникът е ясно кой е. Но този път отхапаха повече, отколкото могат да преглътнат. Защото много скоро цял свят ще види манипулациите на някои движения, които по принцип са с правилна цел, но не са правилно използани. И всеки един иска да се качи на техния влак, но не всеки има причина. Някои хора просто злоупотребяват с това движение и това, което предстои да се разбере, ще освети доста \"тъмни сили\". - Категорично! Из Мрежата вече се завъртяха снимки, които достатъчно красноречиво показват с какви \"оръжия\" госпожата борави. Скоро очаквайте много нови факти. - Да, но на този етап не мога да навлизам в подробности. Бъдете спокойни, имаме достатъчно материал, с който да покажем самата истина. - Да, не само аз присъствах, имаше поне 20 човека свидетели, всичко е документирано, заснето... Тази жена цяла нощ си развяваше байраците, ако мога да се изразя така разговорно, вечерта всички я видяха... Много хора бяха възмутени от нейното държание по време на самата гала вечер, включително моите две дъщери, те също я видяха какво представлява. Тя не е жена за пример... - Разбира се, чухме се. Да, лицензът бе отнет административно, но това е временно, до насроченото изслушване на 14 май. Това е нормална реакция от страна на щата Калифорния, тъй като все пак те защитават техните си интереси. Те се застраховат и реакцията им е нормална, преди още да са изслушали и двете страни. Ако не бяха реагирали, щеше да има протести, че бездействат. Но те все още не са чули фактите, които ние ще предоставим. Както ви казах, тепърва предстои изслушване по случая. Знаете, че никой не е виновен, докато не се докаже. Просто имайте търпение, почакайте още малко... - Ни най-малко не ни притеснява, напротив - мотивира ни още повече. Ние искаме да излезем срещу възможно най-силния опонент, за да бъде по-сладка победата. - Българската общност се обедини в негова подкрепа. Кубрат показа силния български дух на ринга, ние сега ще го покажем извън него и няма да се предадем. Благодаря на всички, които контактуват с нас и искат да помагат! Сподели:", "date": "2019.03.30", "title": "ЕКСКЛУЗИВНО! Мениджърът на Кобрата гневно пред ПИК: Имаме 20 свидетели как тази жена си развява байраците. Всички бяхме възмутени от нейното държание, включително дъщерите ми. Кубрат е жертвата, хищникът - ясно кой е!"}
{"url": "https://pik.bg/%D1%83%D1%81%D0%BB%D0%BE%D0%B2%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B8-%D1%82%D0%B5%D1%80%D0%B0%D0%BF%D0%B8%D1%8F-%D1%81%D1%80%D0%B5%D1%89%D1%83-%D0%B0%D0%B3%D1%80%D0%B5%D1%81%D0%B8%D1%8F-%D0%B7%D0%B0-%D1%81%D1%82%D1%83%D0%B4%D0%B5%D0%BD%D1%82%D0%B0-%D0%BA%D0%BE%D0%B9%D1%82%D0%BE-%D0%BD%D0%B0%D0%BF%D0%B0%D0%B4%D0%BD%D0%B0-%D0%BD%D0%B5%D0%B7%D1%80%D1%8F%D1%89%D0%B8-%D0%B2-%D0%BD%D0%B5%D1%81%D0%B5%D0%B1%D1%8A%D1%80-news830309.html", "text": "Т 23-годишният студент Тодор Маринов от Несебър, който нападна незрящи туристи в Стария град , бе осъден на 3 г. условно лишаване от свобода. Това постанови състав на Районния съд в Несебър. Магистратите утежниха и допълнително наказанието му - той бе лишен от правото на управлява автомобил за седем месеца и бе задължен да се запише в програма за обществено въздействие. За срок от 6 месеца трябва периодично да осъществява срещи със специалисти, за да овладее агресията си . Съдът уважи исковете на потърпевшите в пълен размер и задължи подсъдимият да им плати общо 8 хиляди лева. Припомняме, че Тодор бе обвинен за хулиганство с изключителна дързост , след като на 24 юни 2017 г. блъсна с луксозния си „Мерцедес“ незряща жена с бял бастун, а когато придружителката й му направила забележка, младежът набил спирачки, слязъл от лимузината, оставил колата сама да се движи по улицата, като едва не отнесла пешеходците на улицата. През това време нападателят скочил върху още една жена и я ударил по главата. Грозните сцени се разиграват пред очите на десетки туристи. Те обаче са заснети и от охранителните камери от съседни търговки обекти. Клипът бе предоставен на медиите и се завъртя в централните новинарски емисии. одор бе задържан от полицията, но бързо напусна килията , след като адвокатът му представи доказателства, че здравето му е силно разклатено - имал болно сърце, високо кръвно, глуакома и още дузина сериозни болести , които го спасиха от ареста. Сподели:", "date": "2019.03.30", "title": "Условна присъда и терапия срещу агресия за студента, който нападна незрящи в Несебър"}
{"url": "https://pik.bg/%D0%BC%D0%BE%D1%82%D0%BE%D1%80%D0%B8%D1%81%D1%82%D0%B8-%D1%81%D0%B5-%D1%81%D1%8A%D0%B1%D0%B8%D1%80%D0%B0%D1%82-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%B7%D0%B0-%D0%BE%D1%82%D0%BA%D1%80%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%BE%D0%B2%D0%B8%D1%8F-%D0%BC%D0%BE%D1%82%D0%BE%D1%81%D0%B5%D0%B7%D0%BE%D0%BD-news830355.html", "text": "Новият мотосезон в страната ще бъде открит официално днес, съобщава Нова телевизия. Сборният пункт, както обикновено, е пред храм „Свети Александър Невски” в София. В 10:00 часа там ще се съберат хиляди мотористи от столицата и от цялата страна. Оттам колоната от мотоциклети ще мине през центъра на града в посока към Националния исторически музей. Сподели:", "date": "2019.03.30", "title": "Мотористи се събират в столицата за откриването на новия мотосезон"}
{"url": "https://pik.bg/%D1%82%D0%B5%D1%80%D0%B2%D0%B5%D0%BB-%D0%BF%D1%83%D0%BB%D0%B5%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0%D1%82%D0%B0-%D1%86%D0%B5%D0%BB%D1%83%D0%B2%D0%BA%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE-%D0%BD%D0%B0%D1%81%D0%B8%D0%BB%D0%B5%D0%BD%D0%B0-%D0%B6%D0%B5%D0%BD%D0%B0-%D0%BD%D0%B5-%D0%B1%D0%B8-%D1%81-news830366.html", "text": "Ако една жена е сексуално пресирана, насилена или застрашена по някакъв начин от някой в компанията, вероятно не би останала цяла нощ до 06:00 сутринта. Не би стояла в скута на различните мъже на въпросната компания\". Това написа Тервел Пулев в профила си във „Фейсбук”,  след разразилия се скандал между брат му Кубрат и репортерката Джени Суши, съобщава БТВ. Вследствие на прословутата целувка след победата на Кобрата над румънеца Богдан Дину лицензът на българския боксьор за щата Калифорния бе временно отнет. Пулев може да се състезава в други щати и в други страни. Окончателното решение на комисията в Калифорния ще стане ясно на 14 май. Тогава той трябва да се яви пред комисията, за да обясни действията си спрямо репортерката. Ако отговорният орган потвърди решението си, лицензът на Пулев ще бъде отнет за територията на САЩ. Сподели:", "date": "2019.03.30", "title": "Тервел Пулев с ексклузивен коментар за скандалната целувка: Сексуално насилена жена не би стояла в скута на различни мъже до сутринта"}
{"url": "https://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BE%D1%82%D0%BA%D1%80%D0%B8%D0%B2%D0%B0%D1%82-%D1%80%D0%B0%D1%84%D1%82%D0%B8%D0%BD%D0%B3-%D1%81%D0%B5%D0%B7%D0%BE%D0%BD%D0%B0-%D0%BF%D0%BE-%D1%81%D1%82%D1%80%D1%83%D0%BC%D0%B0-news830354.html", "text": "Официално откриват рафтинг сезона по Струма. В събота и неделя предстоят спускания по реката, както и тренировъчен курс за инструктори. Началото е точно в 10 часа. Организаторите канят феновете и на парти в събота следобед, обещават приключения и емоции за любителите на спусканията в бързите води на Струма. Сподели:", "date": "2019.03.30", "title": "Официално откриват рафтинг сезона по Струма"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0---%D1%81%D1%8A%D0%B4%D0%B1%D0%B0%D1%82%D0%B0-%D0%B4%D0%B0%D0%B2%D0%B0-%D1%88%D0%B0%D0%BD%D1%81-%D0%BD%D0%B0-%D1%81%D1%82%D1%80%D0%B5%D0%BB%D1%86%D0%B8%D1%82%D0%B5-%D0%BA%D0%BE%D0%B7%D0%B8%D1%80%D0%BE%D0%B7%D0%B8%D1%82%D0%B5-%D1%81-%D0%BD%D0%B5%D1%83%D1%81%D0%BF%D0%B5%D1%88%D0%BD%D0%B8-%D0%B7%D0%B0%D0%BF-news830341.html", "text": "Не допускайте конфликт на работното място, дори и ако ви предизвикват. Вашите служебни задължения изискват да планирате деня си така, че да се справите с тях до края на работното време. Не се впечатлявайте от страничните дразнители. При възможност помогнете на ваш близък, който се нуждае от съвет. Съберете средства за благотворителна кауза. Ако развивате собствен бизнес обмислете как по-бързо да привлечете нови съдружници, които няма да ви предадат след време. Обмислете добре действията си и проявете решителност в постъпките си, за да имате успех в начинанията. Ще се радвате на успех при уговаряне на сделки, ако работите за себе си и не се натоварвате с чужди задължения, които ви пречат да се справите с вашите. Ще постигнете разбирателство с деловите си партньори. Поставете началото на новите си предварително обмислени и съгласувани задачи. Вашите убедителни обяснения ще заставят хората около вас да се съгласят с доводите ви и да подкрепят новите ви идеи и начинания. Не приемайте сериозно случайно подхвърлените язвителни забележки. Бъдете внимателни при срещи с непознати. Ограничете по възможност разговорите с колегите и с началниците си, за да не се изпокарате заради вашите критични забележки, които не успявате да преглътнете. Не започвайте нови занимания. Всички прибързани действия ви обричат на провал. Отстоявайте мнението си и бъдете верни на себе си, само ако сте сигурни в правотата си. Изявете творческите си заложби. Отдайте се на активна работа и изясняване на отношенията с вашите колеги. Предстои ви доста натоварен в професионално отношение, но и успешен ден. Няма да ви липсват емоции, делови предложения и разговори, но във ваша полза. Намерете компромисно делово решение, свързано с очаквано от вас финансиране на нов проект, за да ви подкрепят. Не проявявайте прекомерна доверчивост към хората от вашето обкръжение, за да избегнете загубите на работното място. Задълбочете се в работата си. Трудностите няма да са малко, но не бива да ви притесняват. Зад волана бъдете внимателни. В този ден е по-добре да не обсъждате инвестициите. От сутринта ще ви изненадат неочаквани обрати. Отдалечете от пътя си и работата си всички ваши познати, които проявяват интерес към плановете ви. Не бъдете прекалено доверчиви, ако ви убеждават, че ще са ви полезни. На работното място ще жънете успехи. Поставете успешно начало на важни делови разговори и осъществете срещи с нови партньори. Ще ви изненадат нови предложения. Съдбата ви дава шанс да се срещнете със стари колеги, които ще ви бъдат полезни при постигане на вашите нови цели. Хората, които днес пренебрегват вашите съвети, ще загубят от нежеланието да се задълбочат в думите ви, но ще осъзнаят този факт едва когато грешката е направена, а проблема е създаден. Няма да са успешни запознанствата, особено деловите. Ще водите битка за надмощие с ваш колега. Не надценявайте силите си и знанията си. Не сте уверени в себе си и ви е трудно да вземете важни решения. Не се поддавайте на изнудване заради взет заем. Запазете спокойствие и се задълбочете в задълженията си. Възможни си измами, ако се занимавате с търговия. Интуицията ви помага да прецените правилно действия си и да не допускате грешки. Не се изненадвайте, ако ваши колеги се държат грубо и предизвикателно и не им отговаряйте със същото поведение. Сподели:", "date": "2019.03.30", "title": "САМО В ПИК: ХОРОСКОПЪТ НА АЛЕНА - Съдбата дава шанс на Стрелците, Козирозите с неуспешни запознанства"}
{"url": "https://pik.bg/%D1%82%D0%B5%D0%B6%D0%BA%D0%B0-%D0%BE%D1%84%D0%B0%D0%BD%D0%B7%D0%B8%D0%B2%D0%B0-%D0%B8%D0%B7%D1%80%D0%B0%D0%B5%D0%BB-%D1%80%D0%B0%D0%B7%D0%BF%D0%BE%D0%BB%D0%BE%D0%B6%D0%B8-%D1%82%D0%B0%D0%BD%D0%BA%D0%BE%D0%B2%D0%B5-%D0%B8-%D0%BE%D1%80%D1%8A%D0%B4%D0%B8%D1%8F-%D0%BA%D1%80%D0%B0%D0%B9-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news830320.html", "text": "Yeni Safak, цитиран от \"Фокус\". Израелската армия е разположила подкрепления по границата преди очакваните палестински митинги, отбелязващи първата годишнина от „Марша на завръщането“ в Газа, съобщава турския Планираната за събота демонстрация ще отбележи и палестинския Ден на земята, който отбелязва убийството на шестима арабски израелци от израелските сили през 1976 г. по време на протести срещу конфискация на земя. В навечерието на съботните митинги армията е разположила танкове и бронирани превозни средства по дължината на буферната зона. Също така се съобщава, че наблюдава региона с балони и позиционирани снайперисти в цялата зона. Израелският премиер Бенямин Нетаняху съобщи, че е инструктирал армията да се подготви за възможността за „широка“ кампания в Газа. Сподели:", "date": "2019.03.30", "title": "ТЕЖКА ОФАНЗИВА: Израел разположи танкове и оръдия край Ивицата Газа"}
{"url": "https://pik.bg/%D0%BF%D0%BE%D1%80%D0%B5%D0%B4%D0%BD%D0%B8-%D0%B6%D0%B5%D1%80%D1%82%D0%B2%D0%B8-%D0%B4%D0%B2%D0%B0%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%81%D0%BB%D0%B8%D0%B2%D0%B5%D0%BD%D1%81%D0%BA%D0%BE-news830396.html", "text": "Тежък пътен инцидент е станал тази сутрин на главен път I-6, на територията на РУ-Сливен, съобщиха от ОДМВР в града. В събота в 05.57 часа е получен сигнал за настъпило пътно произшествие на пътя между разклона за село Глушник и село Калояново. Лек автомобил „Пежо”, управляван от водач на 28 години, се е движил в посока село Калояново, загубил е управление и е излязъл от пътното платно. В автомобила са пътували четирима. От произшествието на място са починали 28-годишният водач и момиче на 20 години. Момче на 26 години е в тежко състояние с опасност за живота. 18-годишно момиче е с леки наранявания без опасност за живота. Всички участници в пътното произшествие са от село Тополчане. Сподели:", "date": "2019.03.30", "title": "ПОРЕДНИ ЖЕРТВИ: Двама загинаха при тежка катастрофа в Сливенско"}
{"url": "https://pik.bg/%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%BA%D0%B0-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D1%80%D0%B0%D0%B7%D0%B3%D1%80%D0%B0%D0%B4-news830384.html", "text": "19-годишно момиче от Разград е загинало при тежка катастрофа на пътя Разград - село Недоклан. Това съобщиха от ОДМВР – Разград, цитирани от „Фокус”. Според информацията, момичето се возело на задната седалка на лек автомобил „Фолксваген Голф“, управляван от 19-годишен от село Мортагоново. На предната седалка се возел друг 19-годишен младеж от Разград. Около 20:00 часа снощи  при движение с висока скорост на десен завой водачът изгубва контрол над колата, излиза вляво от пътя и се преобръща многократно в земеделска нива. На място умира момичето. Пътникът на предната седалка е със счупена лопатка на дясната ръка. Той и водачът, който е с контузни рани, са настанени в ОАИЛ без опасност за живота. На шофьора е взета кръвна проба за наличие на алкохол. По случая се води досъдебно производство. Сподели:", "date": "2019.03.30", "title": "Тийнейджърка загина при катастрофа край Разград"}
{"url": "https://pik.bg/1-%D0%BA%D0%B2%D0%BC-%D1%80%D0%BE%D0%BA%D0%BB%D0%B8-%D0%BD%D0%B0-%D1%80%D0%B0%D0%B4%D0%B5%D0%B2%D0%B0-%D0%B5-10-%D0%BF%D1%8A%D1%82%D0%B8-%D0%BF%D0%BE-%D1%81%D0%BA%D1%8A%D0%BF-%D0%BE%D1%82-1-%D0%BA%D0%B2%D0%BC-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BD%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BE%D1%82%D0%BA%D1%8A%D0%B4%D0%B5-%D0%BF%D0%B0%D1%80%D0%B8-%D0%B3-%D0%BD-%D0%BF%D1%80-news830397.html", "text": "Принципно 1 кв. м. от роклите на Деси Радева е десетократно по-скъп от кв. м. на апартамента на Цветанов. Не чувам някой да се е загрижил по въпроса. Съответства ли стандартът на живот на Радева с доходите й и тези на президента? Защото тия рокли не се дават на данъчна оценка, предполагам... Някой може да опонира, че част от роклите съпругата на Радев получава под формата на реклама. Това е още по-зле. Като каква работи Радева - рекламно лице на \"Невена стайл\" в българското президентство? Защо осребрява влиянието на мъжа си и поста му, за да се облагодетелства? Сподели:", "date": "2019.03.30", "title": "1 кв.м. рокли на Радева е 10 пъти по-скъп от 1 кв.м. апартамент на Цветанов. Откъде пари, г-н президент?"}
{"url": "https://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D1%82%D1%83%D1%80%D1%86%D0%B8%D1%8F-%D0%B5%D1%80%D0%B4%D0%BE%D0%B3%D0%B0%D0%BD-%D1%89%D0%B5-%D0%B8%D0%B3%D1%80%D0%B0%D0%B5-%D0%BE%D1%89%D0%B5-%D1%82%D0%B0%D0%BA%D0%B8%D0%B2%D0%B0-%D0%BF%D0%B0%D0%BD%D0%B0%D0%B8%D1%80%D0%B8-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D0%B4%D1%8A%D1%80-news830380.html", "text": "Българската реакция, след твърденията за намеса на Турция, е адекватна. Около това мнение се обединиха журналистът Мехмед Юмер и философът Андрей Захариев пред Нова телевизия. „Реакцията беше адекватна. Тя беше в духа на това, че тези неща се решават в София, а не в Анкара. Много добре беше издържана позицията на външно министерство”, каза Мехмед Юмер, главен редактор на двуезичния вестник \"Седмичен обзор\" и бивш главен редактор на \"Заман”. „В стила на Анкара е преди избори да си създава външни врагове. Това, че сега ние ставаме потърпевши не е приятно”, каза още Юмер. \"Панаирите в съвременната политика са нещо много популярно. Особено личност като президента Ердоган, който е новият \"баща на нацията\" Той тези панаири ще играе много. Но и този панаир ще мине\", заяви Андрей Захариев, доктор по философия, преподавател по антична философия в ПУ ”Св.Паисий Хилендарски”. Според Юмер поведението на премиера и Външно министерство е било достойно, а реакцията - адекватна \"предвид това, че тези неща се решават в София, а не в Анкара\". По отношение на заявката на Ердоган да превърне храма „Св. София” в джамия Мехмед Юмер обясни, че, тъй като Турция е член на ЮНЕСКО, трябва да отправи официално запитване към Комитета на организацията, който отговаря за това наследство и окончателно решение може да има едва след проведено гласуване. „От друга страна в последния доклад на ЕС за Турция също подчертават, че ако Турция иска да развива своите отношения със Съюза „Св. София” трябва да бъде запазена като музей. Така че превръщането й в джамия би било много трудно”, каза той. Според  Захариев подобни изказвания ще продължат и в бъдеще от страна  на президента Ердоган. „Европейските избори са важни за него с това, че той прави услуги на Русия, които искат да вкарат конфликт в Европа”, заяви Захариев. Философът смята, че „Отоманският ренесанс” не е в основата на изказванията на Ердоган.  „Той го разиграва отдавна. Нека да престанем с това,че ще направи някакъв „Отомански ренесанс”. Иска да бъде вторият Ататюрк”. Според двамата експерти въпросът със \"Св. София\" е във връзка с влиянието на Ердоган в страната и предстоящите избори. Сподели:", "date": "2019.03.30", "title": "Експерти за скандала с Турция: Ердоган ще играе още такива панаири, премиерът Борисов се държа достойно"}
{"url": "https://pik.bg/%D0%B2%D0%BC%D1%80%D0%BE-%D1%81-%D0%BE%D1%81%D1%82%D1%80%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B5-%D0%B5-%D1%82%D1%83%D1%80%D1%81%D0%BA%D0%B0-%D0%BF%D1%80%D0%BE%D0%B2%D0%B8%D0%BD%D1%86%D0%B8%D1%8F-%D0%B7%D0%B0-%D0%B4%D0%B0-%D0%BD%D0%B8-%D0%BA%D0%B0%D0%B7%D0%B2%D0%B0-%D0%B0%D0%BD%D0%BA%D0%B0%D1%80%D0%B0-%D0%BA%D0%B0%D0%BA%D0%B2%D0%B8-%D0%B7%D0%B0%D0%BA%D0%BE%D0%BD%D0%BE%D0%BF%D1%80%D0%BE%D0%B5-news830394.html", "text": "България не е турска провинция, за да ни казва Анкара какви законопроекти да правим и да се намесва във вътрешните ни работи. Това се казва в категорична позиция на Патриотите от ВМРО във връзка с отказа от страна на турския вицепрезидент Фуат Октай да поднесе извинения за думите на колегата си Чавошоглу. Припомняме, че преди дни външният министър на Южната ни съседка Мевлют Чавушоглу в публична реч в центъра за обществено образование каза: „Турция беше принудена да се намеси и се наложи България да внесе промени в закона за вероизповеданията“ и допълни още,  че Анкара „ден и нощ работи за интересите на турските общности в чужбина и това e един от приоритетите на външната политика на страната“. Веднага ние, Патриотите от ВМРО, реагирахме на тези думи и поискахме спешно външният ни министър Екатерина Захариева да бъде изслушана в Народното събрание, за да стане ясно дали са водени разговори от българска страна и каква точно намеса е оказана. За първи път от 30 години българското правителство в лицето на външния министър Захариева и министър-председателят Бойко Борисов изрази категоричната си позиция срещу казаното от турски политик. За първи път от 30 години българската държава се противопоставя по този начин на политиката на Турция за вмешателство във вътрешните работи на България. Също така искаме да припомним и факта, че именно ние, Патриотите от ВМРО, заедно с нашите колеги от Обединени патриоти оказахме сериозна съпротива в пленарната зала при гласуването на законопроекта на ГЕРБ, БСП и ДПС, подписан лично от Цветан Цветанов, Корнелия Нинова и Мустафа Карадайъ. Това е законопроект, написан от ДПС като контра на законопроекта за вероизповеданията на ВМРО, който имаше за цел тоталното пресичане на всякакво външна финансиране и намеса в делата на вероизповеданията, като така щеше да бъде гарантиран техният суверенитет, както и пресечен пътят на радикалния ислям към страната ни. В този контекст и позицията и изказванията на БСП по темата са нищо повече от опит да се измъкнат от отговорност. Припомняме, че точно те гласуваха този спорен законопроект докато още бяха в пленарната зала и точно тях ги нямаше, когато ОП се борихме срещу скандалното предложение за финансова амнистия на мюфтийството. Ако те си бяха на работните места с нашите, техните и гласовете на „Воля“ този текст нямаше да мине. Именно тях ги нямаше и да подкрепят нашето предложение да се забрани всякакво чуждо финансиране на религиозните общности. Тук не само, че не е нужен политически популизъм, а той в този момент даже е опасен за националната сигурност на страната. Мястото на депутатите е в парламента, за да отстояват позициите на партиите, чиито избиратели са ги избрали. Популистки са и призивите на Корнелия Нинова ОП да напуснем управлението. Какво цели тя с тях – да вкара страната в политическа криза месеци наред и така да проправи пътя за поредното вредно управление на коалицията БСП – ДПС? Благодарение на ОП всички тези теми излизат на бял свят. Благодарение на Патриотите във властта днес държавата ни има категорична и ясна позиция за ненамеса на чужди държави в българската политика. Ето защо г-жо Нинова, вместо да обикаляте студията, върнете депутатите си в парламента, за да отстояват там политиките в защита на националния интерес. В телевизиите политика не се прави! Единственият начин да пресечем опитите на чужди държави и политически субекти да се намесват в делата на България е да се приемат отхвърлените текстове на ВМРО за категорична забрана за финансиране на вероизповеданията от чужди държави, физически лица, фирми или НПО-та. Казваме го ясно за пореден път, за да бъде пределно ясно за всички. Нахалството на турските управници този път премина границите на дипломатическото благоприличие. Да откажеш извинение при очевидно твърдение за политически натиск от страна на Турция е демонстрация на незачитане на суверенитета на страната ни. Ето защо ние, Патриотите от ВМРО, ще изразим своето категорично несъгласие с политиката на Турция. Още в понеделник в 8.30 ч. сутринта ще изразим своя протест пред посолството на Република Турция в България, за да покажем, че България е суверена държава, която сама взема своите решения и не ни е нужно опекунството нито на Анкара, нито на друга столица. Каним всички български граждани, които искат да изразят несъгласието си, да се присъединят. Сподели:", "date": "2019.03.30", "title": "ВМРО с остра реакция: България не е турска провинция, за да ни казва Анкара какви законопроекти да правим, Турция да се извини"}
{"url": "https://pik.bg/%D0%BC%D1%8A%D0%B6-%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB-%D0%BF%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2-%D0%B0%D0%B2%D1%82%D0%BE%D0%B1%D1%83%D1%81-%D0%BD%D0%B0-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news830388.html", "text": "Мъж е пострадал при инцидент в автобус на градския транспорт във Варна, съобщава радио „Фокус-Варна”. Медията се позовава на данни от сектор „Пътна полиция“ към ОДМВР – Варна. Според информацията, пътникът е получил контузни наранявания. Пострадалият е прегледан от медицински екип и е без опасност за живота. Сподели:", "date": "2019.03.30", "title": "Мъж е пострадал при инцидент в автобус на градския транспорт във Варна"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B1%D0%B8%D0%B2%D1%88-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D0%BF%D1%80%D0%BE%D0%BF%D1%8F-%D1%81%D1%80%D0%B5%D1%89%D1%83-%D0%BA%D0%BE%D1%80%D1%83%D0%BC%D0%BF%D0%B8%D1%80%D0%B0%D0%BD%D0%B8%D1%82%D0%B5-%D1%87%D0%B5%D0%BD%D0%B3%D0%B5%D1%82%D0%B0-%D0%BE%D1%82-%D0%BF%D0%BB%D0%B5%D0%B2%D0%B5%D0%BD---%D0%BF%D0%BE%D0%B4%D1%85%D0%B2%D1%8A%D1%80%D0%BB%D1%8F%D1%82-%D0%BD%D0%B0%D1%80%D0%BA%D0%BE%D1%82%D0%B8%D1%86-news830376.html", "text": "Професионална небрежност – това е нарушението, което МВР–Плевен е констатирало след проверка по разследване на NOVA за опасни връзки между полицаи и наркодилъри. Проверката е приключила с дисциплинарно наказание за униформения, срещнал се с известния в наркосредите Ивелин Иванов-Мечката. Срещата не е била докладвана и регламентирана от МВР. Това каза за Нова телевизия директорът на плевенската полиция. Какво получава шефът на \"Криминална полиция\" във Второ РПУ- Плевен от обвинения за лидер на наркогрупа Мечката и защо двамата се срещат? Това трябваше да установи проверката в областната дирекция с краен срок 29 март, след като в разследване на NOVA показахме видеозапис на двамата, както и разкази на хора, близки до групата му от 8 души, обвинени в наркоразпространение след акция на Спецпрокуратурата. Две седмици след излъченото разследване, проверката на МВР - Плевен излиза със заключението, че началникът на криминална полиция Цветомир Илиев, е проявил „небрежност в служебната дейност” и „нарушения на служебната дисциплина”, заради което му е наложено дисциплинарно наказание - писмено предупреждение за  срок от 6 месеца. През това време полицаят е преместен на работа в поделение на МВР извън Плевен. Защо срещата му с криминално проявения в хранителния магазин е определена като небрежност, питаме директора на плевенската полиция. \"Няма нормативни документи, които изискват при комуникация с такива лица, представляващи криминален контингент, съответно да се докладва предметътна тази среща. При извършване на ново дисциплинарно наказание следва по-тежко, дори и уволнение. Компетентна е съответната прокуратура да реши дали има престъпление или няма, а материалите са събрани от комисията и ние ги предоставяме на прокуратурата\", каза диркеторът на ОД на МВР-Плевен Красимир Начев. В момента обаче тече още една проверка по случая – на цялостната дейност на Второ районно в Плевен, където досега работи Илиев. А междувременно пред нас проговаря пореден очевидец сред обвиняемите около Мечката за наркоразпространение. Павел Павлов \"Балки\" е един от осемте в групата, който към момента е на свобода под гаранция. Свързва се с екипа, за да защити полицая Илиев, макар и да не отрича неговата свързаност с криминалните наркоиграчи. \"Видях по телевизията, че се говори за Цецо Илиев и че е взел 200 лева подкуп. 200 лева подкуп ли са?! С 200 лева може да отиде на кафе. Тя е ясна каква е работата... Бизнес - бизнес с наркотици, от който печелят и полицаите. Те го направиха така този бизнес. Взимали са пари всичките. Стигали са суми до 20 000 лева на месец. Защото те не взимат само от един. Примерно те са десет момчета - по 1000 лева. Взимали са от мен, от Ивелин. Единият от полицаите се казва Васко. За него съм 100% сигурен, че е подхвърлял наркотици на други хора и след това тези хора са били арестувани, вкарвани в затвора, защото са били неудобни. И аз съм участвал в подобни подхвърляници. Самият Цецо Илиев няма такава вина, защото не е подхвърлял наркотици на други хора, както примерно останалите полицаи правеха. Сред тях има и шефове. Има проверка само на Второ районно, но би трябвало да има проверка и на Първо, и на Дирекцията\", заяви Павел Павлов. Доказуеми ли са думите на Павел, кой е полицаят Васко и участва ли в корупционна схема? Факт е обаче, че в своите свидетелски показания по делото за наркоразпространение част от задържаните с килограми наркотик около Мечката са посочили имена на няколко служители – сред тях има още един от Второ районно управление, един бивш надзирател в затвор заемащ пост в дирекцията, и един ръководен кадър там. Шефът на МВР – Плевен заяви, че ако има твърди доказателства за участие на други полицаи в нерегламентирани връзки с наркодилъри, ще предприеме срещу тях адекватни мерки. Материалите по случая с полицай Илиев са предадени в Oкръжна прокуратура, а данните за други полицаи са обект на разследване от специализiранато държавно обвинение. Работата им продължава. Сподели:", "date": "2019.03.30", "title": "СКАНДАЛНО: Бивш затворник пропя срещу корумпираните ченгета от Плевен - подхвърлят наркотици на дилърите, които не им плащат. Проверете и Първо РУ, и дирекцията"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BD%D0%B0%D1%88-%D0%B3%D1%83%D1%80%D0%B1%D0%B5%D1%82%D1%87%D0%B8%D1%8F-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D1%83%D0%B6%D0%B0%D1%81%D1%8F%D0%B2%D0%B0%D1%89-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news830351.html", "text": "Наш гурбетчия загина при ужасяващ инцидент в Германия. Железен елемент е паднал върху 43-годишен жител на село Звездел. Тялото на Фикрет било буквално премазано под тежестта на метална плоскост. Инцидентът станал преди дни в цех в германски град, където работил нашенецът, разкриха за \"Родопи24\" жители на момчилградското село. Подемна машина трябвало да повдигне елемента, който обаче се стоварил върху работника. „Много свястно момче. Има две деца, на 14 и 12 години. Те са тук с майка си, гледат около десетина крави. От няклко месеца Фикрет отиде на гурбет в Германия”, разказаха пред наш екип роднини на мъжа. Само преди десетина дни 43-годишният мъж си бил в селото. Заминал отново, за да натрупа средства и изгради хубав обор за животните, след което да се прибере. Преди това работил в София. „Жена му замина за Германия. Сега трябва да се съберат пари, за да се върне тялото. Транспортирането обаче излиза хиляди левове”, споделиха местните. Хората в Звездел твърдят, че еврото в Европа може и да убива. Това е поредният случай на загинал нашенец по време на гурбет. Казват, че подобни драми са десетки, само в района. Миналата година жител на Нановица е бил убит от поляк в Англия. Младият мъж бил наръган с нож. 42-годишен пък е починал във Франция от инфаркт. На работното си място. Негови роднини в Неофит Бозвели чакали близо месец преди да приберат тялото. Инцидентът също станал през миналата година. „Поради липса на пари за транспортирането на тялото, има случаи наши гурбетчии да бъдат погребвани на Запад. Наскоро мъж от Звездел почина в Швеция. Там си и остана, сумите са много големи, семейството не можа да събере парите”, разказаха пред екип на 24rodopi.com жители на селото. Сподели:", "date": "2019.03.30", "title": "ТРАГЕДИЯ: Наш гурбетчия загина при ужасяващ инцидент в Германия"}
{"url": "https://pik.bg/%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%B2%D0%B5%D0%BB%D1%87%D0%B5%D0%B2-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D1%82%D1%83%D1%80%D1%86%D0%B8%D1%8F-%D0%B0%D0%B4%D0%BC%D0%B8%D1%80%D0%B0%D1%86%D0%B8%D0%B8-%D0%BA%D1%8A%D0%BC-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80-news830405.html", "text": "Не мога да кажа, че новините след срещата на Борисов с Октай в Букурещ са лоши. Едва ли някой е разчитал, че точно Турция ще се извини на България и то един ден преди техните избори. Това заяви в студиото на \"Денят започва с Георги Любенов\" по БНТ зам.-председателят на ПГ на ГЕРБ Красимир Велчев. Според всички анализатори, изявлението на външния министър Мевлют Чавушоглу за турска намеса в промените в Закона за вероизповеданията у нас е било подготовка за утрешните избори и втвърдяване на електората. Припомняме, че вчера след повече от 5 часа разговори между премиера Бойко Борисов и турския вицепрезидент Октай, българският министър-председател каза, че турската страна по никакъв начин не е приела, че има вина за казаното от външния министър Чавушоглу и твърди, че това по никакъв начин не е намеса във външните работи на страната ни. \"Адмирации към българския премиер\", каза Велчев. Велчев попита защо отново към ГЕРБ се отправят обвинения, тъй като решението Законът за вероизповеданията да влезе в парламента е на КСНС при президента, предаде БНТ. \"На последното заседание на първо четене на закона, когато той можеше да се блокира, гласувалите бяха 8 \"за\" и двама \"против\". Ако БСП присъстваха на това заседание с техните 6 народни представители - резултатът щеше да бъде 8 на 8. Законът щеше да бъде блокиран и нямаше да влезе в зала. Те какво искат да кажат? Корнелия Нинова какво иска да каже? Нека обясни защо не пусна своите депутати в комисия. Сега излиза, че те ще разследват на кого и как е оказвано влияние\", завърши Красимир Велчев. Сподели:", "date": "2019.03.30", "title": "Красимир Велчев с коментар за скандала с Турция: Адмирации към българския премиер"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D1%86%D1%8F%D0%BB%D0%B0%D1%82%D0%B0-%D0%B8%D1%81%D1%82%D0%B8%D0%BD%D0%B0-%D0%B7%D0%B0-6-%D1%87%D0%B0%D1%81%D0%BE%D0%B2%D0%B8%D1%8F-%D1%82%D1%80%D0%B8%D0%BB%D1%8A%D1%80-%D0%B1%D0%BE%D1%80%D0%B8%D1%81%D0%BE%D0%B2---%D1%82%D1%83%D1%80%D1%86%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D0%B0%D1%82%D0%BE-news830389.html", "text": "бе снощната безпрецедентна 6-часова политическа битка на премиера Бойко Борисов с президента на Турция Реджеп Ердоган и вицето му Фуат Октай. Словесният екшън, разиграл се край румънската столица Букурещ, завърши крайно неочаквано за всички критици на министър-председателя и лидер на ГЕРБ и дълго ще ги държи в размисъл. Това каза Бойко Борисов, след като еднолично прекрати разговора с Октай. Честта и достойнството на България...Това защитаваше буквално с последни сили в продължение на дълги и сякаш безкрайни часове Борисов. През тези часове премиерът нито за миг не е помислил да се огъне и да се примири. Как се стигна до този политически трилър ПИК TV ви показа и информира изцяло на живо през вчерашния ден, вечер и нощ в специална кореспонденция от Букурещ. за да участва още от обяд на следващия ден в седмата поредна четиристранна балканска среща на върха между България, Гърция, Румъния и Сърбия. В ранният следобед около 13 часа, веднага след разговора на четири очи между премиера и румънския му колега Виорика Дънчила, научихме извънредната новина - Борисов е поискал спешна среща с вицепрезидента на Турция и единствен заместник на Ердоган Фуат Октай. Разговорите между четиримата балкански лидери очи в очи продължиха до късния следобед и около 17 часа, както ПИК TV показа първо и ексклузивно на живо, а веднага след това започна срещата в квартет. Те трябваше да продължат около час, последвани от изявления и официална вечеря с турския вицепрезидент и отпътуване около 20 ч. На чужда територия, със спазване на строг протокол и постоянно напрежение под зоркото око на медии от няколко държави! Всичко това обаче е несравнимо с политическия трилър, който се разигра в следващите 6 часа след пристигането около 19 ч. на турския вицепрезидент. Както ПИК ви информира на живо, той набързо се видя с домакина Дънчила, след което - вместо да се проведе планирана официална вечеря, направо започна срещата между него и премиера Борисов. Бойко Борисов директно е поставил картите на масата - извинение от турската страна след изказването на външния им министър Мевлют Чавушоглу за натиск върху България. И нищо по-малко. Тази твърда позиция на премиера коства цели 5 часа преговори чак до 1 часа след полунощ между него и Октай. След първия час вицето на Ердоган иска време, за да види отново запис от изказването на Чавушоглу в Текирдаг, предоставен му от българската делегация. Веднага след това той Това не е прието от премиера. Октай иска разговор с Анкара. ПИК научи, че първо е разговарял с външния министър на Турция. Какво са си казали двамата е загадка, но пък стана ясно, че извинение във варианта, приемлив за Борисов, не е предложено. Така разговорите между него и вицето на Ердоган продължават. Октай и делегацията му съчиняват втори вариант на извинението и карат през това време румънските домакини да построят наново трибуните и да върнат техниката, подготвяйки се за капитулацията на премиера Борисов. Предлагат нов вариант на съвместно изявление. От думите му стана ясно, че е имало доста тежък пазарлък. Вероятно турците са поставили силни карти на масата, сред които може да се предположи, че са били мигрантското споразумение или дори \"Турски поток\". \"Честта и достойнството на една държава не могат да се съизмерват с никакви други ползи\" - отговорът на Борисов, който заяви по-късно и пред медиите. Изненадата на турската страна от това опълчение след вече 4 часа разговори вероятно е било огромно. Това личеше и по лицата на хората от делегацията на Октай. В неофициален разговор с един от тях, който работи в посолството в Букурещ, Явно са били убедени, че премиерът на България ще капитулира веднага. До полунощ обаче това не беше факт. Битката на Борисов за честта на България се превърна в същински политически трилър. След поредния вариант на изявление от турската страна, в което липсва изявлението, премиерът предприема ва банк ход и излиза от залата, заявявайки намерението си да напусне. Тръгва да минава през залата с медиите по посока към изхода, но турците се втурват да го увещават да се върне. Октай е провел още разговори с Анкара и е предложил нови версии на турска позиция, която да представят официално пред медиите. Но премиерът Борисов отново остава твърд и след дълги и изтощителни часове, след повече от 12 часа дипломатически срещи и пазарлъци още от обед, намира най-вярното решение. Прекратява пазарлъка с Турция, запазвайки добрия тон и заявявайки желанието на България отношенията между двете страни да не се изострят. Но оставя ясно послание: \"Честта и достойнството на една държава не могат да се съизмерват с никакви други ползи\". устоя до края на тежката битка в името на честта на България. Извинение в крайна сметка не се получава. Отношенията са смразени. България най-после скръцва със зъби на Турция. Да видим последиците. Сподели:", "date": "2019.03.30", "title": "САМО В ПИК ОТ ПЪРВО ЛИЦЕ: ЦЯЛАТА ИСТИНА ЗА 6-ЧАСОВИЯ ТРИЛЪР БОРИСОВ - ТУРЦИЯ. Премиерът като опълченец - защитава България с последни сили"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA---%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D1%81-%D0%B0%D0%BD%D0%BA%D0%B0%D1%80%D0%B0-%D0%B1%D1%81%D0%BF-%D0%BF-news830404.html", "text": "Евродепутатът Ангел Джамбазки коментира ексклузивно пред ПИК напрежението с Турция и реакцията на премиера Бойко Борисов и външния ни министър Екатерина Захариева по скандала. За читателите на ПИК имам ексклузивна новина и тя е, че във връзка с напрежението с Турция в понеделник (б.р. 1 април) рано сутринта организираме протест – коментира пред ПИК евродепутатът Ангел Джамбазки. -  Организираме флашмоб. Някъде в 08:00 – 09:00 часа. Уточняваме часа. Наши младежи ще се съберат там, за да изразят своя гняв от недопустимата намеса на Турция в наши вътрешни работи. Ясното ни искане е Турция да не се намесва във вътрешните работи на Република България и във вътрешните работи на българите-мюсюлмани. Българите-мюсюлмани са българи, а не турци. Защото това, което ние предупреждаваме много години е , че Турция през ДПС, или Турция, съобразявайки се с ДПС, се опитва да се намесва във вътрешните работи на Република България, което е недопустимо. През превземането на Мюфтийството, през създаването на турската партия ДОСТ, която се опита да направи скандален въпрос за признаване на някакви национални малцинства на територията на Република България. Виждаме, че става дума за една целенасочена, всеобхватна, постъпателна турска политика. Това, което в момента се случва, е разгъване в пълен мащаб, на широк фронт, на фронтална турска атака срещу вътрешните работи на Република България. Заради това и ние остро възразяваме, протестираме. Ще направим този протест пред турското посолство. Трябва да отбележа, че слушах коментарите на лидера на БСП Корнелия Нинова по темата, които бяха възмутителни. Нейният подпис стои под тези промени.  Тя не гласува предложението на ВМРО и ”Обединени патриоти” да бъде забранено финансирането от чужди сили. И когато се договаряше с ДПС за този закон, те се направиха на ударени и не приеха нашето предложение за финансиране от чужди сили! В петък отново не влязоха в залата да гласуват. По този начин помагат на ДПС и на Турция. Отсъствието на БСП от залата удря едно рамо за политиката на ДПС и за турската инвазия. Така че, не могат да се правят на ни лук яли - ни лук мирисали. Защото в случая те сътрудничат, те кооперират. И както обикновено в тяхната стилистика, го правят така шумкарски, партизански, от храстите, а не с открито лице. Вместо да дойдат в залата, за което са ги избрали хората, и за което им плащат заплати, те се крият по храстите и от там тайно помагат, като се правят че не помагат. Това е абсурдно и недопустимо. Реакцията и на външния министър Екатерина Захариева, и на премиера Бойко Борисов, е задоволителна за нас, защото за първи път от години български премиер и български външен министър реагират толкова остро на турската намеса в България\". Премиерът се опитва да държи добри, балансирани отношения, което от негова гледна точка е по-скоро редно, защото той е министър-председател. В случая той реагира абсолютно правилно, както виждате,  и поиска извинение от турска страна. Извинение, разбира се, няма да последва, защото политиката на Реджеп Ердоган е все по-агресивна, все по-враждебна и по-опасна за нас. Това, което трябва да се случи е, да се приеме, може би да се преразгледа отново закона. Трябва да се приеме предложението на ВМРО за това да не могат да бъдат финансирани нито едно вероизповедание от чужди източници. Защото тук, разбира се, става дума за Турция, за разни катарски ислямисти, йордански ислямисти, и всякакви други подобни, които се опитват недопустимо да разделят българската нация. Защото българите-мюсюлмани са наши братя българи. Те са лоялни български граждани. И ние не трябва да допуснем разни чужди емисари, турски емисари да всяват разделение в обществото, както, например, се опитва да прави Местан, и да опитват да разделят единната неделима българска нация, такава, каквато я познаваме, пазим и искаме да съхраним. Стъпките са ясни. БСП позорно трябва да мълчи, защото в случая те са съучастници на Турция, Ердоган и ДПС. Опитват да си правят много непочтената сметка да опитват да съборят правителството, за да могат след шест месеца явно да управляват с ДПС. Защото те са единствените, които са управлявали два пъти с ДПС в коалиция. Сега те да ни говорят за коалиция с ДПС е смешно. Има едно съревнование, един натиск от страна на Турция, на ДПС. Активираха се доста. Това е напълно мащабна атака. И тук БСП го играят немци в тила, общо взето. Еднозначно мога да кажа, че лично аз съм доволен, в качеството ми на български гражданин, от реакцията по скандала както на министър Захариева, така и на премиера Бойко Борисов. Те реагираха навреме, остро, на възможно най-острият дипломатически език, каквато е тяхната работа. Госпожа Захариева, все пак, е външен министър, и не може да си позволи крайната оценка, каквато мога да си позволя аз и нашите съмишленици във ВМРО в момента. Но това, което казваме ни е, че Мюфтийството трябва да бъде българска държавна институция, ДОСТ трябва да бъдат разследвани за национално предателство и престъпление по глава първа от Наказателния кодекс за престъпления срещу републиката, а БСП да изберат дали ще са партизани-немци в тила, или ще бъдат отговорни към българските граждани и избирателите си. Защото в момента българските граждани са ги избрали, плащат им заплатите, а те работят за интересите на Турция и се измъкват. А това е недопустимо. . Сподели:", "date": "2019.03.30", "title": "САМО В ПИК - Евродепутатът Ангел Джамбазки с остър коментар за напрежението с Анкара: БСП позорно трябва да мълчи, защото те са съучастници на Турция, ДОСТ да бъдат разследвани за национално предателство"}
{"url": "https://pik.bg/%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%B0%D0%B1%D1%81%D0%BE%D0%BB%D1%8E%D1%82%D0%BD%D0%BE-%D0%B1%D0%B5%D0%B7%D0%B8%D0%B7%D0%B2%D0%B5%D1%81%D1%82%D0%BD%D0%B0%D1%82%D0%B0-%D0%B4%D0%B6%D0%B5%D0%BD%D0%B8-%D1%81%D1%83%D1%88%D0%B8-%D1%80%D0%B5%D1%88%D0%B8-%D0%B4%D0%B0-%D0%B8%D0%B7%D0%B3%D1%80%D0%B5%D0%B5-%D0%B7%D0%B0-%D1%81%D0%BC%D0%B5%D1%82%D0%BA%D0%B0-%D0%BD%D0%B0-%D0%BA%D0%BE%D0%B1%D1%80%D0%B0%D1%82%D0%B0-news830373.html", "text": "Родният журналист Евгени Веселинов, който работи в САЩ и отразяваше мача на Кубрат Пулев срещу румънеца Богдан Дину, шампионката по борба Биляна Дудова и защитничката на женските права Гергана Куцова коментираха пред сутрешния блок на БТВ скандала с целувката между Кубрат Пулев и американската журналистка Джени Суши. „Там, където се е случила целувката е една зала само за журналисти и интервюта, така че не съм бил когато е станало – заяви Евгени Веселинов. -  Беше доста строго охранявана зала. Мениджърът Ивайло Гоцев ми каза, че никой за нищо не се притеснява и всички си почиват в момента. Профилът на госпожица Суши във „Фейсбук” буквално е бомбардиран. Тя е абсолютно безизвестна в гилдията. Това може да се види. От статиите й, които са много слаби, няма никоя, която да има над 100 харесвания. Явно е решила по някакъв начин да изгрее и да стане известна. Щом си е позволила да си наеме и тази известна адвокатка. Тук като реакции българите са разделени. Част от хората подкрепят Пулев, а други – не. Тези, които го подкрепят са много повече. Вече има и създадена група в соцалната мрежа в негова подкрепа. Прави се и още една. Реакциите са изключително интересни – от крайно позитивни до крайни негативни и ядосани. Адвокатката на Джени Суши е изключително име. Няма медия тук, която да не е отразила случая. И TMZ, където коментират само звезди, също отделиха внимание на случилото се. Има за какво да има притеснения заради адвокатката. Тя има невероятен опит. На 77 години е. Водила е дела срещу известни личности. Определено не очаквам обаче да има успех сега. Нещата се разделят на две и това е много важно. Целувката е сто процента доказана. Второто е, че той я бил обарвал. Това обаче не виждам как би могло да се докаже”. „От това, което се вижда на клипа, адреналина след мача явно идва в повече на Кубрат и той реагира импулсивно – коментира случката шампионката по борба Биляна Дудова. -  Момичето след това просто се усмихва.  Аз специално не бих целунала репортер така. Просто трябва да преодолееш емоциите и ситуацията. Не може да си отпускаш така емоциите. Вероятно е било прекалено към тази жена. Но вероятно адреналинът го е накарал. Мисля, че наистина реакцята й е прекалена, искайки да го съди. Предполагам, че е имало някакви закачки между Кубрат и журналистката и го е направил за шоуто. Вярвал е, че не прекрачва границата и прекалява. Лично не очаквам че това ще му навреди на кариерата. Ясно е обаче, че това му пречи да се концентрира върху следващия си съперник и тренировките”. „За мен това е отвратително, защото една беззащитна жена е подложена на тормоз – заяви защитничката на правата на жените Гергана Куцова. - Въпрвосната дама е свикнала да е по телевизията и е наясно, че в момента има запис и трябва да реагира подобаващо. Усмихва се за да замаже положението, след което, без камерата, преживява унижението. Ясно е, че границата не трябва да бъде прекрачвана. Не мисля, че адреналинът трябва да оправдава Пулев. Той не е първобитен човек. Заслужава да получи наказание. Казусът стана изключително популярен в обществото. Ако младите момчета, които му се възхищават, представете си как биха реагирали. Разумно е да се иска вземането на лиценза му. Искането на санкция не е толкова голяма. Целувката е невинна, но това е проява на сексизъм и насилие. Начинът по който Пулев се оправдава не оправдава жеста му”. Сподели:", "date": "2019.03.30", "title": "Журналист: Абсолютно безизвестната Джени Суши реши да \"изгрее\" за сметка на Кобрата"}
{"url": "https://pik.bg/%D1%8F%D0%B9%D1%86%D0%B0-%D0%BE%D1%82-%D0%B4%D1%80%D0%B0%D0%BA%D0%BE%D0%BD-%D1%81%D0%B0-%D1%85%D0%B8%D1%82-%D0%B7%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-news829890.html", "text": "Може да ни се струва рано, но Великден чука на вратата. Е, няма отсега да замесваме козунаците, но празникът наистина наближава. Много е цветно и шарено, когато стане дума за боядисването на яйцата. Някои хора са по-креативни и развихрят въображението си при украсяването им, докато други са традиционалисти. Точно за първите обаче, а и за всички фенове на Game of Thrones, имаме изненада. Британската компания за доставка на храна Deliveroo е измислила нещо много яко. Те превръщат великденските яйца в драконови. Яйцата са шоколадови и тежат по един килограм. Не са и никак малки, защото на височина достигат 20 сантиметра. А цветовете са три - червено, зелено и лилаво, защото Денерис Таргериен има три дракона, или по-точно имаше. Лошата новина е, че ще бъдат налични за поръчка между 14 и 21 април само на територията на Лондон, Манчестър и Лийдс, пише HYPEBEAST. Сподели:", "date": "2019.03.30", "title": "Яйца от дракон са хит за Великден"}
{"url": "https://pik.bg/%D1%82%D1%80%D0%B5%D0%B2%D0%BE%D0%B6%D0%BD%D0%B8-%D1%86%D0%B8%D1%84%D1%80%D0%B8-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BE%D1%82-%D0%B2%D1%81%D0%B5%D0%BA%D0%B8-10-%D0%B1%D1%8A%D0%BB%D0%B3%D0%B0%D1%80%D0%B8-%D0%BD%D0%B5-%D1%81%D0%BF%D0%BE%D1%80%D1%82%D1%83%D0%B2%D0%B0%D1%82-news830091.html", "text": "Средният показател за хората в ЕС, които не са практикували никакъв вид физически упражнения през седмицата е 28 процента, при 72 на сто активност за хората, които са отделяли част от свободното си време за спорт. Според данните на Евростат около 10 на сто от спортуващата част от българите са отделяли поне от 1 до 3 часа седмично за някакви упражнения. Близо 11 процента са спортували до 5 часа седмично, а по-голямата част, или 36 процента, са спортували поне по 1 час седмично. Силният пол е у нас е бил много по-активен в спортуването - 60 на сто, докато дамите отчитат активност от 40 на сто при седмични упражнения в свободното си време. Липсата на спорт и движение е един от основните фактори за наличието на наднормено тегло, което от своя страна е един от негативните фактори за разпространението на различни заболявания: хипертония, диабет, както и ред други хронични заболявания на костите и ставите, свързани с обездвижването. Според националната статистика у нас през 2017 г. с наднормено тегло, включително затлъстяване, са били 62 процента от мъжете и 48 процента от жените на възраст 16 и повече години. В повечето държави-членки на ЕС по-голямата част от населението - над 70 процента - осъществява някакви форми на упражнения в свободното си време. Най-висок дял спортуващи жители е регистриран в Румъния - 96 процента, а най-малко са спортували жителите на Хърватия - 36 процента, тоест 64 процента от хората там са мързелували. Други страни-членки в които жителите имат сравнително ниски проценти на неспортуващи са Дания - 7 на сто, Холандия - 9 на сто, Финландия и Швеция - по 13 на сто и др., тоест в тези страни близо 90 и повече на сто от хората там са полагали някакви физически упражнения. Около 50 процента физическа активност и съответно 50 процента неспортуващи жители са отчетени в Унгария, Португалия, Малта, Кипър, Латвия и др. Жителите на съседните ни страни също не са от най-активно спортуващите - в Сърбия например 67 на сто от жителите въобще не са спортували, в Македония - 56 на сто, в Гърция - 44 на сто. Обобщените данни, които Евростат предоставя показват, че за въпросния период 60 на сто от мъжете и 45 на сто от жените в ЕС са били с наднормено тегло. От тях със затлъстяване за били по 16 процента и от двата пола, като основна причина за това е била липсата на спорт и физическа активност, както и нездравословно хранене и начин на живот, свързани с алкохол или тютюнопушене. Данните от анализа отчитат необходимостта от мерки за насърчаване на повече хора в ЕС да спортуват и да бъдат физически активни в ежедневието си. Това е изключително важно не само от гледна точка на здравето, благосъстоянието и интеграцията на хората в общността, но и заради значителните икономически разходи, дължащи се на липсата на физическа активност, тоест осигуряване на допълнителни здравни разходи за населението на ЕС, отчита Евростат. Около 60 процента от българското население на възраст 16 и повече години спортуват поне веднъж седмично, докато 40 процента или четирима от всеки 10 българи въобще не спортуват, показват данните на Евростат за това каква част от гражданите на ЕС са упражнявали някакъв вид спорт извън работно време през 2017 г. поне веднъж седмично. Сподели:", "date": "2019.03.30", "title": "ТРЕВОЖНИ ЦИФРИ: Четирима от всеки 10 българи не спортуват"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%B7%D0%BB%D0%B5%D0%B7%D0%B5-%D1%81-%D1%83%D1%81%D0%BC%D0%B8%D0%B2%D0%BA%D0%B0-%D1%81%D0%BB%D0%B5%D0%B4-%D0%BF%D0%B5%D1%82-%D1%87%D0%B0%D1%81%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81-%D0%B2%D0%B8%D1%86%D0%B5%D1%82%D0%BE-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D0%BD%D0%BE-%D0%BF%D0%BE%D1%81-news830280.html", "text": "Министър-председателят на България Бойко Борисов с първи коментар пред журналисти след срещата си с турския вицепрезидент Фуат Октай. Причина за срещата между двамата е вчерашният коментар на външния министър на Турция Мевлют Чавушоглу за намеса в българското законодателство по отношение на закона за вероизповеданията, предаде пратеникът на ПИК в Румъния. . След като Борисов е настоял за извинение, Фуат Октай е поискал време, за да прегледа отново записа от изказването на Чавушоглу и да проведе разговори с Анкара. По-късно стана ясно, че не само премиерът но и вицепрезидентът на Ердоган ще говори пред журналистите. Това предизвика суматоха в двореца \"Снагов\". Турската делегация започна да нарежда трибуните отново, докато българските журналисти очакваха единствено Борисов да даде изявление пред тях. Малко след 23.20 часа се получи нов обрат в разговорите между двете делегации. Оказа, ч турският вицепремиер няма да говори пред журналистите и делегацията на южната ни съседка напусна двореца в Букурещ. Изненадите по време на срещата между Борисов и Октай не спряха дотук. Малко след 23.30 часа от делегацията на премиера обявиха, че разговорите между двамата няма да приключат скоро. Това навява на спекулации, че преговорите между двамата са зациклили и турската страна не иска да се извини за изказването на Чавушоглу. Затова и срещата продължава повече от четири часа. Тежките и изморителни разговори доведоха и до любопитна ситуация в залата, където журналистите очакваха Борисов и Октай. Българските репортери решиха да си направят обща снимка за спомен, който да им напомня за може би най-дългата среща в политическата кариера на министър-председателя. Именно продължителността на срещата навява на мнението, че между България и Турция е възникнало напрежение след изказването на Чавушоглу, което не може да бъде преодоляно. Първоначалните очаквания бяха Октай да се извини за поведението на своя турски колега, но явно извинение от Анкара така и не е дошло, затова и извънредната среща продължава и след полунощ. Малко преди 01.00 часа през нощта от българската делегация казаха пред журналистите, че срещата няма да приключи скоро което допълнително засили тревожните слухове за конфликт между България и Турция. Предполага се, че в разговорите между двамата по телефона се е включил и Ердоган. След повече от пет часа разговори в залата при журналистите влезе и премиерът Бойко Борисов. Той се обърна към репортерите с думите \"Почивайте, почивайте\", след което излезе. Премиерът беше усмихнат и очевидно имаше нужда да чуе българска реч след изтощителните разговори с турската страна. Припомняме, че по-рано днес външният ни министър Екатерина Захариева привика турския посланик в София, на който ще връчи протестна нота за ненамеса във вътрешните работи на страната ни. Сподели:", "date": "2019.03.30", "title": "ПЪРВО В ПИК TV: Борисов излезе с усмивка след пет часа преговори с вицето на Ердоган, но после политическият трилър продължи... (ОБНОВЕНА)"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%82v-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B8-%D0%BD%D0%BE%D0%B2%D0%B8%D0%BD%D0%B8-%D1%81%D0%BB%D0%B5%D0%B4-%D0%B8%D0%BD%D1%84%D0%B0%D1%80%D0%BA%D1%82%D0%BD%D0%B8%D1%82%D0%B5-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8---%D0%B1%D1%8A%D0%BB%D0%B3%D0%B0%D1%80%D0%B8%D1%8F-news830335.html", "text": "Премиерът Борисов говори пред журналисти след инфарктните разговори с вицепрезидента на Турция Фуат Октай, предава специалният пратеник на ПИК в Румъния. Т Причина за срещата между Борисов и вицето на Ердоган е вчерашният коментар на външния министър на Турция Мевлют Чавушоглу за намеса в българското законодателство по отношение на закона за вероизповеданията, предаде пратеникът на ПИК в Румъния. В началото на срещата министър-председателят каза, че не са стигнали до разбирателство, въпреки че няколко пъти е водил разговори с Анкара и Ердоган. Според премиера причина за провалените разговори е фактът, че турската страната е в предизборна кампания. \"Те считат, че с нищо не сме засегнати, извадихме сайтовете, записите. Аз бях неотстъпчив за всякакви интерпретации и съвместни изказвания. На въпрос на ПИК какви предложения е имало, Борисов не пожела да конкретизира и допълни, че е бил ясен, че честта и достойнството на една държава не могат да се измерват с никакви други ползи. \"Ние не сме ги засегнали по никакъв начин. Никой не ни е оказал каквото и да е било въздействие върху Закона за вероизповеданията. Като държава считаме, че ние трябва да плащаме за всяко едно от вероизповеданията\", обяви Борисов. \"За толкова много проекти говорихме, че ме е яд, че заради подобно нещо си влошаваме отношенията. Пет часа обяснявам кое е натиск, кое ситуация. Те твърдят обратното\", каза още министър-председателят. \"Въпросният външен министър казва, че ни е оказвал натиск за Закона за вероизповеданията. Това е лъжа. Никой не ми се е обаждал да ми оказва натиск. Знаете колко срещи проведоха с всички вероизповедания. Какъв натиск е това\", попита той. \"Направили сме абсолютно всичко. Разбирам ги, че са в избори, но и ние сме в избори. Когато всички водят антитурска кампания у нас, ние никога не сме си го позволили. Разбирам ги, че в неделя имат избори, но не за сметка на България. Това съм защитавал, не се разбрахме за съжаление\", заключи Борисов. ова Сподели:", "date": "2019.03.30", "title": "ПЪРВО В ПИК ТV: Премиерът Борисов с извънредни новини след инфарктните разговори - България и Турция не се разбраха (ОБНОВЕНА)"}
{"url": "https://pik.bg/%D0%B4%D0%B2%D0%B0-%D1%82%D0%B8%D1%80-%D0%B0-%D0%B8%D0%B7%D0%B3%D0%BE%D1%80%D1%8F%D1%85%D0%B0-%D0%B2-%D1%81%D1%82%D0%BE%D0%BF%D0%B0%D0%BD%D1%81%D0%BA%D0%B8-%D0%B4%D0%B2%D0%BE%D1%80-news830209.html", "text": "Два ТИР-а са изгорели напълно в района на Пазарджик. Пожарът е избухнал около 20,30 часа снощи в стопанския двор на бивша кооперация в покрайнините на града. По първоначална информация, първо, се е запалил ТИР \"Рено\", чието ремарке е било натоварено с 26 пластмасови бидона, всеки с 1000 литра разредители за боя. Пожарът се е разпространил изключително бързо и за броени минути се е запалил и вторият камион, който е бил паркиран в непосредствена близост до пламналия. Три пожарни автомобила са гасили пламъците. За щастие няма пострадали, разследват се причините за пожара. Сподели:", "date": "2019.03.30", "title": "Два ТИР-а изгоряха в стопански двор"}
{"url": "https://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D1%82%D1%83%D1%80%D1%86%D0%B8%D1%8F-%D1%80%D0%B5%D0%B0%D0%BA%D1%86%D0%B8%D1%8F%D1%82%D0%B0-%D0%BD%D0%B0-%D0%BD%D0%B8%D0%BD%D0%BE%D0%B2%D0%B0-%D0%B8-%D0%B0%D0%BF%D0%B0%D1%80-news830377.html", "text": "Има дипломатическо напрежение между България и Турция, което обаче не е предизвикано от София. Това заяви вицепремиерът и министър на външните работи Екатерина Захариева в коментар за скандала около изказването на външния министър на Турция Мевлют Чавушоглу. „Премиерът бе ясен и категоричен след срещата си в Румъния снощи с представителя на Турция – заяви министър Захариева. -  Оставаме съседи с Турция. За съжаление не го правят това за първи път. Става им система. Явно е популярно да говорим и ние за Турция и Северна Македония, но не го правим. Държим на добросъседските си отношения. Миналата година през март, преди избори, реагирахме на изказване на президента Ердоган. Тази година пак преди избори – невярно, неприемливо изказване на турския външен министър. Отново на предизборен митинг в район с много българи. Явно за да втърди и мотивира мюсюлманските избиратели, които са по-религиозни. Тенденцията в целия свят е все по-често да се използва религията като част от политиката. България живее в мир и разбирателство и дори не се замисляме приятелите ни каква религия изповядват. И така трябва да продължим. Да използваш религиозните теми за политика е опасно. Нека изчакаме да минат изборите. Най-нормалното нещо е в началото на следващата седмица те да се извинят. С право сме ядосани. Темата наистина е опасна. Тя е опасна не само за нас, но и за целия свят. Има дипломатическо напрежение, което обаче не е предизвикано от София С колегата ми Мевлют Чавушоглу се чуваме доста често и по доста теми. Обсъждаме много неща. И заради това, лично аз, останаха изненадана неприятно от случилото се сега. Дойде ми неочаквано. Категорично не приемам това за натиск. През декември сме говорили по тази тема с Чавушоглу за последно. Тогава му обясних точно каква е ситуацията. Неприятно е и сме ядосани, но трябва да сме разумни. Отношенията с Турция трябва да се развиват на добропоставена и съседска основа. Нека минат изборите в Турция и в началото на следващата седмица ще видим какво ще правим. Не е сериозно обаче да се говори за евентуално късане на дипломатически отношения с Турция. Толкова крайна мярка едва ли е нужна и не сме обмисляли нещо такова. Ще обмислим дали да привикаме и посланик Нейнски. Колкото да реакцията на госпожа Корнелия Нинова, аз вече й отговорих. Нормално е това което каза премиера, че съжалява, че сме си влошили отношенията с Турция. Бойко Борисов е изключитаелно отговорен човек. Нормално е да съжалява. И аз съжалявам, че така се получава. Имахме наистина добри огтношения с Турция и е нормално да съжаляваме. Искаме добри съседски отношения на добропоставена основа. Турските туристи обичат да идват тук, нашите туристи – там. Съвместният ни бизнес върви добре”. Вицепремиерът Екатерина Захариева взе отношение и по скандала с апартаментите и освобождаването на Цветан Цветанов от парламента. „Излязохме за пореден път с чест от скандал – категорична бе Захариева. - За разлика от опонентите ни, за пореден път показахме как трябва да се реагира. Разбирам защо Цветан Цветанов не изключва руска връзка в скандала около него и случилото се. Като външен министър определено го разбирам. Както Турция се опитва да се меси във вътрешната политика на останалите страни на Балканите, същото се опитва да прави и Русия по отношение на православието. Съпругът ми е архитект, но ние толкова рядко се засичаме, така че не сме коментирали скандала с апартаментите. У дома ни остава време само да си говорим за семейните неща”. Външнят министър коментира и предстоящото обявяване ва листата на ГЕРБ за евроизборите. „Имаме много дълъг списък за водачи на листата ни за европарламент – коментира тя. - Нашите депутати са си заслужили това с работата си. Еврокомисарят ни прави чудеса за съвсем краткото време. Има и други доказали се. Много ми се иска да покажем на хората какво означава Европейският съюз. Явно много бързо започнахме да забравяне какво означава той”. Сподели:", "date": "2019.03.30", "title": "Екатерина Захариева с ексклузивен коментар за скандала с Турция, реакцията на Нинова и \"апартамент гейт\""}
{"url": "https://pik.bg/%D1%81%D0%B0%D1%89-%D0%B4%D0%B0%D0%BB%D0%B8-%D0%B7%D0%B0-%D0%BE%D1%82%D0%B1%D1%80%D0%B0%D0%BD%D0%B0-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%BD%D0%B0%D0%B4-13-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%B4%D0%BE%D0%BB%D0%B0%D1%80%D0%B0-news830144.html", "text": "\"От 2014 г. Съединените щати са отпуснали над 1,3 милиарда долара в сферата на сигурността за укрепване на отбранителната способност на украинските сили и повишаване на оперативната им съвместимост с НАТО\", посочва той, цитиран от БТА. По думите на Пахон, САЩ подкрепят евроатлантическите стремежи на Украйна. \"Нашата политика по въпроса за бъдещо разширяване на НАТО е политика на отворени врати. Приветстваме стремежа на Украйна към членство в НАТО и решително подкрепяме правото на тази страна свободно да избира бъдещето си и политическия си курс без намеса отвън\", отбелязва прессекретарят на Пентагона. Решаването на кримския териториален проблем остава важно обстоятелство, засягащо евентуалното влизане на Украйна в Алианса, допълва той. През последните пет години САЩ са отпуснали на Украйна над 1,3 милиарда долара за укрепване на отбранителната способност на страната, заяви прессекретарят на Пентагона Ерик Пахон. Сподели:", "date": "2019.03.30", "title": "САЩ дали за отбрана на Украйна над 1,3 милиарда долара"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82%D0%BB%D0%B8%D1%82%D0%B0-%D0%B7%D0%B0-%D1%81%D0%BE%D1%84%D0%B8%D1%8F-%D1%81%D0%BB%D0%B5%D0%B4-%D1%82%D0%B5%D0%B6%D0%BA%D0%B0%D1%82%D0%B0-%D1%81%D1%80%D0%B5%D1%89%D0%B0-%D1%81-%D0%B2%D0%B8%D1%86%D0%B5%D1%82%D0%BE-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-news830338.html", "text": "Премиерът Бойко Борисов отлита за София от Букурещ, след като проведе 5 часова среща с вицепрезидента на Турция Фуат Октай. За съжаление дори и след тежките разговори, извинение от турска страна няма, тъй като те не считали, че са ни засегнали. Премиерът Бойко Борисов изрази съжаление, че след успешните разговори в Румъния и подписаните договори, акцента пада върху толкова неприятна тема. Сподели:", "date": "2019.03.30", "title": "ПЪРВО В ПИК: Борисов отлита за София след тежката среща с вицето на Ердоган"}
{"url": "https://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B8%D1%8F%D1%82-%D0%B5%D0%BC%D0%BE-%D0%BC%D0%B0%D1%80%D0%B8%D0%BD%D0%BE%D0%B2-%D0%B2%D0%BA%D0%B0%D1%80%D0%B0%D0%BB-%D1%85%D0%B5%D1%82%D1%82%D1%80%D0%B8%D0%BA-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news830392.html", "text": "Тъжна вест долетя в съботната утрин от Враца. На 57-годишна възраст почина легендарният нападател и треньор на Ботев (Враца) Емил Маринов. Той е сред най-големите имена в историята на врачанския клуб, като остава завинаги в летописите на българския футбол със своя хеттрик в мрежата на Левски на 11 декември 1985 година, когато Ботев записва велика победа с 6:3 на \"Герена\", съобщава Спортал В този голям мач Маринов е неуловим за отбраната на \"сините\", водена от Николай Илиев. Деветката на врачани бележи хеттрик, а снимката с таблото в София, дало грешки, става всеизвестна. Емил Маринов играе още за Локомотив (Мездра), португалските Академика Коимбра и Буеда, както и за Академик (Свищов). Четири пъти е обличал фланелката на \"А\" националния отбор. Поклонението ще се проведе утре (31 март) от 10 до 12 часа на стадион \"Христо Ботев\" във Враца. Погребението е в 12:30 часа на Новите гробища. Сподели:", "date": "2019.03.30", "title": "ТЪЖНА ВЕСТ: Почина легендарният Емо Маринов, вкарал хеттрик на \"Герена\""}
{"url": "https://pik.bg/%D0%BF%D0%B0%D0%BF%D0%B0%D1%82%D0%B0-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D1%89%D0%BE-%D0%BD%D0%B5-%D0%B4%D0%B0%D0%B2%D0%B0%D1%82-%D0%B4%D0%B0-%D0%BC%D1%83-%D1%86%D0%B5%D0%BB%D1%83%D0%B2%D0%B0%D1%82-%D0%BF%D1%80%D1%8A%D1%81%D1%82%D0%B5%D0%BD%D0%B0-news830116.html", "text": "Папа Франциск обясни защо е отдръпвал ръката си, когато хора се опитваха да целунат пръстена му. Главата на римокатолическата църква казва, че става въпрос за хигиена. Папата се страхувал от разпространение на микроби. В понеделник в Лорето папата приветстваше дълга опашка от вярващи и според негов говорител искал да ги предпази. Критици определиха поведението му като неуважение към традицията. Според Ватикана това не е вярно. Франциск с радост позволявал пръстена да бъде целуван, но от по-малки групи. За пример беше дадена общата му аудиенция вчера, когато нямало такъв проблем. Светият отец пристига в началото на май у нас, като ще посети София и Раковски. Сподели:", "date": "2019.03.30", "title": "Папата разкри защо не дават да му целуват пръстена"}
{"url": "https://pik.bg/%D0%B1%D0%B0%D0%B2%D0%B0%D1%80%D1%86%D0%B8%D1%82%D0%B5-%D1%81-%D1%88%D0%B5%D0%B4%D1%8C%D0%BE%D0%B2%D1%8A%D1%80-%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-news830182.html", "text": "Бъдещето на защитника на Аякс Матийс де Лихт остава неясно. Каталунският \"Спорт\" твърди, че Барселона вече не е фаворит за подписа на талантливия холандец и с по-големи шансове да го привлече е Байерн (Мюнхен). Барса вече си осигури услугите на Френки де Йонг, а освен това клубът поддържа отлични отношения с Аякс от дълги години и това даваше предимство на каталунците пред другите отбори, които се интересуват от Де Лихт. Оказва се обаче, че това не е достатъчно, защото офертата на Байерн е значително по-добра. \"Спорт\" не споменава конкретна сума, но твърди, че баварците са готови на всичко, за да се сдобият с 19-годишния талант. През настоящия сезон той има 42 мача и 4 гола във всички турнири. Неговият договор с Аякс е до 2021 година, акцентира \"Спортал\". Байерн пък вече купи двама световни шампиони - Люка Ернандес и Бенжамен Павар, а желанието на клубното ръководство е да завърши обновяването на защитата с привличането на холандеца Де Лихт. Сподели:", "date": "2019.03.30", "title": "Баварците с шедьовър на трансферния пазар?"}
{"url": "https://pik.bg/%D0%BB%D0%B8%D0%B4%D0%B5%D1%80-%D0%BD%D0%B0-%D0%B1%D0%B0%D1%80%D1%81%D0%B0-%D1%81%D0%B5-%D0%B8%D0%B7%D0%B3%D0%B0%D0%B2%D1%80%D0%B8-%D1%81-%D1%80%D0%B5%D0%B0%D0%BB-news830174.html", "text": "Защитникът на Барселона - Жерард Пике, отговори иронично на пикантен въпрос от интимно естество в ефира на испанска телевизия. Водещият попита Пике колко често е правил секс през този месец, а бранителят не пропусна възможността да уязви големия съперник на Барса. \"Колко пъти съм правил секс този месец? С Реал на \"Бернабеу\" брои ли се?\", отвърна Пике на питането. Барселона победи Реал два пъти в рамките на три дни насред Мадрид - най-напред с 3:0 за Купата на Краля на 27 февруари, а след това и с 1:0 за първенство на 2 март, акцентира спортното издание \"Гол\" Сподели:", "date": "2019.03.30", "title": "Лидер на Барса се изгаври с Реал"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D0%BD%D0%B0-%D1%80%D0%BE%D0%B4%D0%BD%D0%B0-%D0%B7%D0%B5%D0%BC%D1%8F-%D1%81%D0%BB%D0%B5%D0%B4-%D1%82%D0%B5%D0%B6%D0%BA%D0%B8%D1%82%D0%B5-%D1%81%D1%80%D0%B5%D1%89%D0%B8-%D0%B2-%D1%80%D1%83%D0%BC%D1%8A%D0%BD%D0%B8%D1%8F-%D0%B8-news830340.html", "text": "Само преди минути премиерът Бойко Борисов кацна на родна земя, след като той и министрите му се върнаха от двудневно посещение в Румъния. За съжаление турската страна така и не пожела да се извини за думите на външния министър Мевлют Чавушоглу за намеса в българското законодателство по отношение на закона за вероизповеданията, предаде специалният пратеник на ПИК и ПИК TV. Посещението обаче бе повече ползотворно за страната ни, тъй като се прие съвместна декларация в рамките на заседанието на правителствата на България и на Румъния в Букурещ. В документа се изразява волята на двете страни да засилят сътрудничеството си в сфери, изискващи съгласувани усилия и общи инициативи по двустранни, регионални, европейски, евроатлантически и международни теми. България и Румъния изразяват интерес от засилване на сътрудничеството във всички секторни области от общ интерес, с акцент върху транспорт и енергетика, регионално развитие, туризъм, култура, образование, здравеопазване, селско стопанство. В декларацията се отбелязва значението на диверсификацията на енергийните доставки по оста Север-Юг, както и ангажимента за завършване на газовата компресорна станция Podisor и осигуряването на оптимални условия за функционирането на газовата връзка България-Румъния с оглед постигането на реверсивен газов поток. Потвърждава се желанието да продължат най-добрите практики при изпълнението на Програмата за трансгранично сътрудничество в рамките на бъдещия финансов период. Двете правителства приветстват откриването през 2018 г. на нов гранично контролно-пропускателен пункт Добромир - Крушари, който заедно с гранично контролно-пропускателния пункт Кайнарджа - Липница, открит през 2017 г., подпомага свързаността в полза на бизнеса и гражданите. На регионално ниво се поставя акцент върху насърчаването на европейската перспектива на Западните Балкани, която е приоритет на Румънското председателство на Съвета на Европейския съюз, основавайки се на постиженията на Българското председателство. Подчертава се също така значението на Южния газов коридор и изграждането на липсващата инфраструктура в Югоизточна Европа, включително на междусистемната газова връзка между Гърция и България, която е ключов участък на Южния газов коридор и е от геостратегическо значение за диверсификация на доставките на газ в региона. В декларацията се приветства създаването на регионални газоразпределителни центрове в контекста на европейските цели за създаване на взаимосвързан и интегриран паневропейски газов пазар, насочен към подобряване на сигурността на доставките и диверсификация на източниците на природен газ. България и Румъния потвърждават ангажираността си по отношение на дебата за бъдещето на Европа с цел да се допринесе за по-силна, по-единна и по-сплотена Европа. Подчертава се значението на насърчаването на солидарността (кохезията) във всичките й измерения. Двете страни заявяват решимостта си да гарантират вътрешната сигурност на Европейския съюз, по-специално чрез укрепване на външните граници на Съюза, и подчертават във връзка с това, че бързото присъединяване на Румъния и Република България към Шенгенското пространство ще допринесе значително за тази обща задача и отговорност. На евро-атлантическо ниво двете страни се съгласяват да засилят сътрудничеството и координацията в рамките на Европейския съюз и НАТО, заедно с двустранното сътрудничество в областта на отбраната, включително чрез редовни консултации по въпроси от общ интерес и участие в съвместни учения. Румъния и България остават изцяло ангажирани с по-нататъшното задълбочаване на отличното си партньорство и тясното си сътрудничество за пълноценнотo постигане на неговия потенциал в полза на своите граждани, региона и единството на Европа. За основа служи европейското законодателство в тази област, както и международните практики, като се разписват подробно двустранните процедури, компетентните органи и начините на взаимодействие. На базата на споразумението, в случай на бедствие на територията на една от държавите, другата може незабавно да изпрати спасителен екип и/или оборудване, материална и хуманитарна помощ. Следва се стандартният механизъм в подобни случаи – помощта се предоставя след отправяне на искане от засегнатата страна. Оперативните контакти се поддържат чрез националните оперативни центрове за извънредни ситуации. Регламентирани са облекчени процедури за преминаване на границата от спасителните екипи, както и от пострадалото население при мащабни бедствия и необходимост от евакуация на съседна територия, а също и при използването на въздухоплавателни и плавателни средства за оказване на съдействие. Въвеждат се също облекчения при транзитно преминаване на екипи от едната страна през територията на другата за оказване на помощ на трета страна. С документа двете страни се задължават да осигуряват ежегодно необходимото финансиране за поддържане на корабоплавателния път на р. Дунав в общия българо-румънски участък. Предвижда се изменение в действащата Спогодба между България и Румъния за поддържане и подобряване на фарватера, която е подписана през 1955 г. В областта на транспортната свързаност, държавите се ангажират да направят предпроектни проучвания за местоположението на бъдещия трети мост над р. Дунав. Предстои страните да се споразумеят за една от следните локации: Оряхово - Бекет; Никопол - Турну Мъгуреле; Свищов - Зимнич; Русе - Гюргево и Силистра – Кълъраш. Понастоящем румънското председателство организира интензивни преговори по законодателните предложения на Европейската комисия във връзка с новата Обща селскостопанска политика на ЕС след 2020 г. По отношение на Африканската чума по свинете министър Дая информира министър Порожанов за мерките, които румънската страна предприема за борба, наблюдение, ограничаване и ликвидиране на болестта АЧС. Двамата министри обсъдиха и темата за биоикономиката, която е приоритет за Румънското председателство. Аврамова отбеляза, че с наближаване на Великден и Гергьовден, както и на летния сезон продажбите на е-винетки ще се увеличават. Данните показват, че през 2018 г. Румъния заема първо място сред чуждестранните пазари по брой туристически посещения в България – 1 377 009, като спрямо 2017 г. се отчита ръст от 20,9%. По Великден и Гергьовден в Балчик, Албена, Златни пясъци, Св. Св. Константин и Елена и Слънчев бряг традиционно идват много румънски гости. Затова е добре да водачите да използват всички канали за купуване на електронни винетки. За улеснение на румънските водачи на ГКПП \"Дунав мост“ край Русе работят 4 терминала за самотаксуване и едно гише за продажба на е-винетки, на което може да се плати и в брой. На ГКПП \"Дунав мост“ 2 има два терминала за самотаксуване и едно гише за продажба. По един терминал има и на граничните контролно пропускателни пунктове Силистра, Дуранкулак и Кардам. Виорел Щефан акцентира върху необходимостта от изграждането на инфраструктурни връзки в областта на енергетиката, транспорта и използването на общите възможности между двете страни. Марияна Николова е част от българската делегация начело с министър-председателя Бойко Борисов, който участва в Четиристранната среща на високо равнище между България, Гърция, Румъния и Сърбия. Сподели:", "date": "2019.03.30", "title": "ПЪРВО В ПИК TV: Премиерът Борисов и министрите на родна земя след тежките срещи в Румъния и разговорите с вицето на Ердоган (ОБЗОР)"}
{"url": "https://pik.bg/%D1%89%D0%B0%D1%81%D1%82%D0%B8%D0%B5-%D0%B2%D1%8A%D0%B2-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B8%D1%8F-%D0%B7%D0%BE%D0%BE%D0%BF%D0%B0%D1%80%D0%BA-%D0%BD%D0%B0-%D0%B1%D0%BB%D0%B0%D0%B3%D0%BE%D0%B2%D0%B5%D1%89%D0%B5%D0%BD%D0%B8%D0%B5-%D1%80%D0%BE%D0%B4%D0%B8-%D1%81%D0%B5-%D1%88%D0%BE%D1%82%D0%BB%D0%B0%D0%BD%D0%B4%D1%81%D0%BA%D0%BE-%D0%BF%D0%BE%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news830169.html", "text": "На Благовещение, зоопаркът във Варна получи блага вест – роди се дългоочаквано шотландско пони.  Понито е женско и вече се радва на посетителите със своята майка Виолет. От началото на тази година досега в зоокъта са се родили седем бебета - три камерунски козлета, три нутрии и един европейски муфлон, а през 2018-та родените животни бяха над 100, съобщава \"Булфото\". Сподели:", "date": "2019.03.30", "title": "Щастие във варненския зоопарк на Благовещение: Роди се шотландско пони (СНИМКИ)"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B2%D1%8F%D1%80%D0%B2%D0%B0%D1%82%D0%B5-%D1%81-%D0%BA%D0%BE%D1%8F-%D1%82%D0%BE%D0%BF%D1%85%D1%83%D0%B1%D0%B0%D0%B2%D0%B8%D1%86%D0%B0-%D0%BD%D0%B8%D0%BA%D0%B8-%D0%B8%D0%BB%D0%B8%D0%B5%D0%B2-%D1%81%D0%BC%D0%B5%D0%BD%D0%B8-%D1%81%D0%B0%D0%BD%D1%8F---%D1%82%D1%8F-%D0%B8%D0%BC%D0%B0-%D0%B4%D0%B5%D1%82%D0%B5-%D0%BE%D1%82-%D0%BD%D0%B5%D0%B3%D0%BE%D0%B2-%D0%BA%D0%BE-news830248.html", "text": "Моделът и режисьор Ники Илиев разкри коя е дамата, с която заменя бившата си съпруга Саня Борисова. За успокоение на фенките му, блондинът все още е свободен мъж, тъй като новата му партньорка наследява Саня не в леглото му, а на работното му място - снимачната площадка. С няколко последователни публикации във \"Фейсбук\" Илиев даде да се разбере, че е привлякъл в екипа си Диляна Попова - майката на сина на Асен Блатечки, видя ПИК. Театрали подозират, че преподавателката по физкултура в \"Революция Z\" се е намърдала с роля при Илиев с протекциите на Блатечки. Преди година двамата участваха в постапокалиптичната фантастика \"Шах, мистериозният град\", дело на студенти в Нов Български университет, на които Илиев преподава. Но не само покрай този свой съвместен проект Ники и Асен поддържат добри отношения... Диляна, която откакто роди Борил, няма роля в киното, влиза в уеб сериала \"Килерът\", който се режисира от Илиев. В момента текат снимките на третия сезон, който тръгва скоро. Освен уеб продукцията, Ники Илиев в момента подготва и новия си филм, чието заглавие е \"Завръщане\". Наскоро той обяви кастинг за роли. На имейла, на който се приемали заявките, били получени толкова много кандидатури, че Илиев се принудил да обяви и втора дата - на 2 април от 10 до 16ч в Нов Театър НДК. Сподели:", "date": "2019.03.30", "title": "ГОРЕЩО: Няма да повярвате с коя топхубавица Ники Илиев смени Саня - тя има дете от негов колега... (СНИМКИ)"}
{"url": "https://pik.bg/%D0%B2%D0%B0%D0%BD%D0%B4%D0%B0%D0%BB%D0%B8-%D0%B4%D0%B5%D0%BC%D0%BE%D0%BD%D1%82%D0%B8%D1%80%D0%B0%D1%85%D0%B0-%D0%BF%D0%B0%D1%80%D0%B0%D0%BF%D0%B5%D1%82-%D0%BD%D0%B0-%D0%BE%D0%B6%D0%B8%D0%B2%D0%B5%D0%BD-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%BC%D1%8A%D1%80%D0%B7%D0%B8-%D0%B3%D0%B8-%D0%B4%D0%B0-%D0%B2%D1%8A%D1%80%D0%B2%D1%8F%D1%82-news830137.html", "text": "Неизвестни варненци са премахнали част от предпазните парапети, разположени между пътните платна на булевард “Сливница”. Сподели:", "date": "2019.03.30", "title": "Вандали демонтираха парапет на оживен булевард във Варна, мързи ги да вървят"}
{"url": "https://pik.bg/%D1%88%D0%BE%D0%BA-%D0%B3%D0%B8%D1%80%D0%B8%D1%87%D0%BA%D0%B8%D1%82%D0%B5-%D0%B2%D1%8A%D0%B2-%D1%84%D0%B8%D1%82%D0%BD%D0%B5%D1%81%D0%B0-%D1%81%D0%B0-%D1%81-48-%D0%BF%D1%8A%D1%82%D0%B8-%D0%BF%D0%BE%D0%B2%D0%B5%D1%87%D0%B5-%D0%B1%D0%B0%D0%BA%D1%82%D0%B5%D1%80%D0%B8%D0%B8-%D0%BE%D1%82-%D1%82%D0%BE%D0%B0%D0%BB%D0%B5%D1%82%D0%BD%D0%B0%D1%82%D0%B0-%D1%87%D0%B8%D0%BD%D0%B8%D1%8F-news829878.html", "text": "Обичате ли да ходите на фитнес? Ако сте от онези хора, които се грижат за фигурата си и тренират поне няколко пъти седмично, то със сигурност знаете, че хигиената след всяко посещение е много важна. Но в залата също трябва да се спазват определени правила. Как постъпвате, ако от уреда, който искате да използвате, току-що става някой, който е оставил по него обилно количество пот? Влагата е най-благоприятната среда за развитие на бактерии. Спортуващите хора се потят обилно, освен това може да са облечени с дрехи, които са използвани няколко пъти. Хващайки с ръцете дръжките на велоергометъра, ползвайки седалката му, сядайки на място, което е непочистено (дали уред или дивана в съблекалнята), вие рискувате да хванете различни инфекции. По данни на проучване от 2014 г., публикувано в Международното списание за изследване на околната среда и общественото здраве, във всеки фитнес има поне 25 различни вида бактерии, които се развиват по повърхностите на оборудването. Според доклада по гиричките има с до 48 пъти повече бактерии, отколкото по тоалетната чиния. Бактериите обаче не са най-притеснителни. Ето четири инфекции, с които може да се заразите, ако не внимавате при спортуване: 1. Трихофития Това състояние се причинява от гъбична инфекция, която предизвиква образуването на кръгообразни отпечатъци по кожата. Те приличат на тези при атопичен дерматит. Инфекцията се предава чрез директен контакт на кожа с кожа с инфектиран човек или от контакт със заразено пространство. Именно носенето на по-тесни дрехи като клиновете за спортуване, влажната среда, споделяне на едни и същи постелки, са предпоставка за развитието на петната. За щастие, трихофитията се лекува с противогъбични препарати, най-често кремове, с които се мажат засегнатите участъци. 2. Стафилококи Едни от най-често срещаните микроби в тренировъчните зали. Те са потенциално най-опасните, тъй като някои видове могат да причинят инфекции в кръвта, ставите и костите. Повечето не са животозастрашаващи, но не са приятни за гледане. Може да се заразите със стафилококи, ако се допрете до кожата на човек, с когото спортувате, ако се докоснете до мръсния под, постелка или уред. Хората, които са със слаба имунна система, са се изгорили, порязали или имат малки рани по ръцете и други части на тялото, са с най-висок риск от заразяване. Може да имате сърбеж или повишена температура в засегнатата област. Ако ви се появят жълти корички, болезнени червени пъпки или по-големи абсцеси на кожата, потърсете лекарска помощ. Обикновено дерматолозите предписват антибиотик. 3. Гъбички Дали по кожата или по ноктите, те са много неприятни и не се махат лесно. Всички спортисти имат проблеми с тях, но мъжете са по-предразположени, защото повечето имат професии, които изискват носенето на специални работни обувки. В тях и маратонките краката се запарват и кожата не може да диша. Зачервена, сърбяща и лющеща се кожа са основните признаци на заразяването с гъбички. Но пораженията по ноктите са по-сериозни. Плочката става по-дебела, променя цвета си, разслоява се. Има противогъбични агенти, които са доста ефективни. За ноктите се продават специални лакове, които елиминират гъбичките след определен брой нанасяния. Може да минат месеци преди ноктите да се нормализират. 4. Фоликулит Представлява възпаление на космените фоликули. Въпреки че най-често се причинява от бактерии като стафилококи, инфекцията може да е резултат и от гъбички или запушени с мръсотия пори по кожата. Може да се заразите, ако се изкъпете в банята на фитнеса, стъпвайки без чехли на земята, ако ходите боси из съблекалнята или носите твърде стегнати дрехи по време на тренировки, ако се осъществява твърде голямо триене, което да увреди космените фоликули. Иначе средствата срещу акне са подходящи и при фоликулит. Как да се предпазите? Носете спортни дрехи, които са ви удобни. Избягвайте твърде тесните клинове и изкуствени материи, които предразполагат към потене, задържат потта и възпрепятстват охлаждането на кожата. Дезинфекцирайте всички повърхности, на които сядате или се опирате. Дори минете с парцала местата, на които се държите на пътеката за бягане. Купете си специално бельо за спортуване, за предпочитане памучно. Винаги перете кърпата след тренировка и я заменяйте с чиста. Когато се събличате в съблекалнята, постилайте нещо на мястото, на което сядате. Сменете чорапите и маратонките, като ги отделете от дрехите. Винаги се къпете след тренировката, за да премахнете мръсотията, попаднала в кожата, пише \"Тялото\". Сподели:", "date": "2019.03.30", "title": "ШОК: Гиричките във фитнеса са с 48 пъти повече бактерии от тоалетната чиния"}
{"url": "https://pik.bg/%D0%BB%D1%83%D0%B2%D1%8A%D1%80%D1%8A%D1%82-%D0%B5-%D0%BD%D0%B0%D0%B9-%D0%BF%D0%BE%D1%81%D0%B5%D1%89%D0%B0%D0%B2%D0%B0%D0%BD%D0%B8%D1%8F%D1%82-%D0%BC%D1%83%D0%B7%D0%B5%D0%B9-%D0%B2-%D1%81%D0%B2%D0%B5%D1%82%D0%B0-news830089.html", "text": "Лувърът в Париж е най-посещаваният музей в света. За изминалата 2018 година мястото е посетено от над 10 милиона души. Една от причините за ръста на популярността му с 26% е заснемането на клип на Бионсе и Джей Зи там. На второ място в класацията е Националният музей на Китай в Пекин, а на трето се нарежда Метрополитен в Ню Йорк, съобщава БГНЕС. В първата десетка влизат Музеят на Ватикана, галерията Тейт в Лондон, Лондонската национална галерия, Националната галерия на изкуствата във Вашингтон, Ермитажът в Санкт Петербург и Музеят на Виктория и Албърт в Лондон. Сподели:", "date": "2019.03.30", "title": "Лувърът е най-посещаваният музей в света"}
{"url": "https://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B0-%D0%B1%D0%BE%D0%BC%D0%B1%D0%B0-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BF%D0%BE%D0%B3%D0%B1%D0%B0-%D0%B0%D0%BA%D0%BE%D1%81%D1%82%D0%B8%D1%80%D0%B0-%D0%BF%D1%80%D0%B8-%D0%BA%D1%80%D0%B0%D0%BB%D0%B5%D1%82%D0%B5-news830168.html", "text": "Реал (Мадрид) ще отправи оферта на стойност от 125 милиона паунда за халфа и звезда на Манчестър Юнайтед Пол Погба, твърди британското издание \"Сън\". Визира се, че треньорът на \"кралете\" Зинедин Зидан иска на всяка цена да привлече сънародника си на \"Сантяго Бернабеу\", тъй като според него той изключително много ще укрепи средната линия на отбора и ще вдигне сериозно класата на тима. Откакто Оле Гунар Солскяер пое отбора на \"червените дяволи\" френският национал напомни за най-добрите моменти в кариерата си и определено сега е онзи играч, който всички виждаха с екипа на Ювентус преди да се завърне на \"Олд Трафорд\". Желанието на Погба по принцип е да остане в Юнайтед, макар че той открито флиртува с \"белия балет\". Не е изключено при подобна оферта ръководството да не му прави спънки и да го продаде, тъй като Солскяер иска да разчита само на футболисти, които на 100% са отдадени на каузата \"Юнайтед\", акцентира \"Гол\" Очертава се лятото да бъде доста интересно и да се види дали Реал ще успее да привлече световния шампион с Франция. Сподели:", "date": "2019.03.30", "title": "ТРАНСФЕРНА БОМБА: Звездата Погба акостира при \"кралете\"?"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%83%D1%81%D0%BA-%D1%81%D0%B2%D0%B8%D0%BA%D0%B2%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%BD%D0%B0-10-%D0%B0%D0%BF%D1%80%D0%B8%D0%BB-news830276.html", "text": "AFP, цитирана от \"Фокус\". Председателят на Европейския съвет Доналд Туск призова лидерите на извънредна среща на върха на 10 април, след като британските депутати отново отхвърлиха проекта за оттегляне, съобщава „Предвид отхвърлянето на споразумението за оттегляне от Камарата на общините, аз реших да свикам Европейски съвет на 10 април“, написа Туск, ръководител на Съвета, който координира срещите на високо равнище. Сподели:", "date": "2019.03.30", "title": "Доналд Туск свиква среща на върха на 10 април"}
{"url": "https://pik.bg/%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%BF%D0%BB%D0%B0%D1%89%D0%B0-%D1%81%D0%B0%D0%BD%D0%B0%D1%82%D0%BE%D1%80%D0%B8%D1%83%D0%BC-%D0%BD%D0%B0-45-000-%D0%B1%D1%8A%D0%BB%D0%B3%D0%B0%D1%80%D0%B8-news830093.html", "text": "По разчети на института поне толкова нашенци ще могат да се възползват от програмата за профилактика и рехабилитация през 2019 г., която вече стартира. За сравнение през 2018 г. от нея са се възползвали 44 653 българи. Предвидените средства за програмата са малко над 20 млн. лв. Само 5 години по-рано от възможността да отидат на безплатен санаториум са се възползвали с 5800 души по-малко, но тогава и отпуснатите средства са били с 4.7 млн. лв. по-малко. Програмата е с продължителност 10 дни, като цената на нощувките и частична помощ за храна в размер на 7 лв. за всеки ден от престоя се поема от средствата на държавното обществено осигуряване (ДОО), пише Монитор. При отпуснати малко над 20 млн. лв. за настоящата година и планираните за рехабилитация 45 000 души сметките показват, че ако всеки пребивава по 10 дни в санаториум, държавата плаща за всеки ползвател по 447 лв. 70 лв. от тях отиват за спане и храна, а останалите 377 лв. за заплащане на процедурите. Пациентите на лечебните центрове имат право да ползват до четири основни диагностични и терапевтични процедури дневно. Терапиите се провеждат в 51 заведения в страната, които са разположени в планински и морски курорти. Част от тях се намират в Банкя, Боровец, Велинград, Хисаря, Бургас, Павел баня. Право на профилактика имат осигурените лица за общо заболяване, майчинство или трудова злополука и професионална болест. За тях трябва да са внесени или дължими осигурителни вноски за период от шест последователни календарни месеца, предхождащи месеца, през който се провежда рехабилитацията. Заболяването им трябва да е диагностицирано и лекуващият им лекар да е установил необходимост от провеждане на рехабилитация. Програмата може да бъде ползвана и от тези, които получават пенсия за инвалидност. Те обаче не трябва да са навършили възраст за право на придобиване на пенсия за осигурителен стаж и възраст. Освен това срокът на инвалидността в експертното решение не трябва да е изтекъл, а лекуващият лекар да е установил необходимост от терапия. Държавата ще плати санаториума на 45 000 българи, съобщават от Националния осигурителен институт. Сподели:", "date": "2019.03.30", "title": "Държавата плаща санаториум на 45 000 българи"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%BC%D1%8A%D0%BB%D0%BD%D0%B8%D1%8F-%D0%BC%D0%B0%D1%81%D0%BE%D0%B2%D0%B0-%D1%87%D0%B8%D1%81%D1%82%D0%BA%D0%B0-%D0%B2-%D0%BB%D0%B5%D0%B2%D1%81%D0%BA%D0%B8-news830207.html", "text": "Левски на практика се отказа от трима титуляри, твърди \"Топспорт\". Очакваше се в паузата на първенството ръководството на тима да води преговори с Давид Яблонски, Милош Цветкович и Жерсон Кабрал за подновяване на договорите им. Спортното издание обаче визира, че такива не са се състояли. Нещо повече, шефовете на \"Герена\" нямат намерение и да започват разговори с триото. Това означава, че гореизброените играчи ще напуснат след края на сезона като свободни агенти, тъй като контрактите им изтичат, допълват от изданието. Преди броени дни пък от \"Меридиан мач\" написаха, че Левски няма никакво намерение да дава още един шанс на Филипе Нашименто и Ривалдиньо. Двамата към днешна дата играят като преотстъпени в румънското първенство. Като от вестника акцентират, че шефовете на \"сините\" ще направят всичко по силите си, за да разкарат окончателно иностранците. Серджиу Буш и Богдан Вашчук също е много вероятно да не играят за Левски следващата кампания... Сподели:", "date": "2019.03.30", "title": "ФУТБОЛНА МЪЛНИЯ: Масова чистка в Левски?"}
{"url": "https://pik.bg/%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0%D1%82-%D1%80%D0%B5%D0%BB%D1%81%D0%B8%D1%82%D0%B5-%D0%BD%D0%B0-%D1%82%D1%80%D0%B0%D0%BC%D0%B2%D0%B0%D0%B8-%E2%84%96-4-5-%D0%B8-11-news830300.html", "text": "От 08,00 часа до 16,00 часа днес и в неделя „Столичен електротранспорт“ ЕАД ще извърши текущ ремонт и профилактика на релсовия път и контактно-кабелната мрежа по бул. „Цар Борис ІІІ“ в участъка от трамвайно обръщателно колело „Братя Бъкстон“ до спирка „ул. Райска градина“. От 04,30 часа до 16,00 часа на днес и утре трамваите по линии 4, 5 и 11 ще се движат по променен маршрут. Това съобщиха от пресцентъра на Столична община. Трамваите от  линия № 4 ще се движат от метростанция “Хан Кубрат\" до жк „Братя Бъкстон“ . Трамваите от линия № 5 ще се движат от Съдебна палата до  обръщателно колело „Братя Бъкстон” . Трамваите от линия № 11 ще се движат от кв. “Илиянци” до обръщателно колело “Овча купел”. След 16,00 часа на 30 и  31 март движението на трамваите от линии № 4, 5 и 11 ще  се извършва по постоянните им маршрути. Разкрива се  временна автобусна линия № 5-ТМ с маршрут: кв. “Княжево” (начална и крайна спирки на автобусни линии № 58 и 59), бул. “Цар Борис ІІІ”, надясно по бул. “Братя Бъкстон”, надясно по ул. “Тодор Каблешков” и наляво по бул. “Цар Борис ІІІ”, по маршрута двупосочно с показатели. Автобусите ще спират на съществуващите автобусни спирки „Кв. Павлово”, „Бул. Цар Борис ІІІ”, „Кв. Овча купел” и „Бул. Братя Бъкстон” и на временни спирки в района на трамвайните спирки „Ул. Райска градина”, „Ул. Планинец” и “Бул. Никола Петков” в посока кв. „Княжево“. Сподели:", "date": "2019.03.30", "title": "Ремонтират релсите на трамваи № 4, 5 и 11"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D0%BF%D1%80%D0%BE%D0%BB%D0%B5%D1%82-%D1%81%D0%BB%D1%8A%D0%BD%D1%86%D0%B5%D1%82%D0%BE-%D1%89%D0%B5-%D0%B3%D1%80%D0%B5%D0%B5-%D1%89%D0%B5%D0%B4%D1%80%D0%BE-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%89%D0%B5-%D1%81%D1%82%D0%B8%D0%B3%D0%BD%D0%B0%D1%82-%D0%B4%D0%BE-18-%D0%B3%D1%80%D0%B0%D0%B4%D1%83%D1%81%D0%B0-news830322.html", "text": "ационалния институт по метеорология и хидрология Днес ще бъде предимно слънчево с временни увеличения на облачността, главно в източната половина от страната. Максималните температури ще са между 13° и 18°. Такава е прогнозата на Н . Вятърът отново ще е от североизток – предимно умерен. През деня ще е малко по-топло с максимални температури между 13° и 18°. Атмосферното налягане ще се понижи, но ще остане по-високо от средното за месеца. Над Черноморието ще бъде предимно слънчево с временни увеличения на облачността. Валежи не се очакват. Ще духа слаб до умерен север-североизточен вятър. Максимални температури между 9° и 12°. Температурата на морската вода е 9-11°. Вълнението на морето ще е 2-3 бала. Над планините облачността ще е променлива. Ще духа умерен, по високите и открити части – силен североизточен вятър. Дневните температури слабо ще се повишат и максималната на височина 1200 метра ще е около 4°, на 2000 метра около минус 2°. В неделя и понеделник над Западна България ще преобладава слънчево време. Над Централна и Източна ще има повече облачност, но вероятността за валежи е малка. Вятърът ще остане североизточен, в източните райони умерен. Температурите слабо ще се повишат и втория ден преобладаващите минимални ще са между 0° и 5°, максималните - 15°-20°. Във вторник ще има по-значителни увеличения на облачността, на отделни места е възможно да превали слаб краткотраен дъжд. От североизток ще проникне малко по-студен въздух и температурите ще се понижат, повече в Източна България. Сподели:", "date": "2019.03.30", "title": "ГОРЕЩА ПРОЛЕТ: Слънцето ще грее щедро, температурите ще стигнат до 18 градуса"}
{"url": "https://pik.bg/%D0%B1%D0%B4%D0%B6-%D0%BF%D0%BE%D0%B4%D0%BF%D0%B8%D1%81%D0%B0-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81-%D0%BF%D1%80%D0%BE%D1%84%D0%B5%D1%81%D0%B8%D0%BE%D0%BD%D0%B0%D0%BB%D0%BD%D0%B8%D1%82%D0%B5-%D0%B3%D0%B8%D0%BC%D0%BD%D0%B0%D0%B7%D0%B8%D0%B8-news830251.html", "text": "„БДЖ-Пътнически превози” ЕООД подписа партньорско споразумение с професионални гимназии по железопътен транспорт с цел развитие на проекта „Заедно напред”. На официалната среща в сградата на БДЖ присъстваха изпълнителният директор на „Холдинг БДЖ” ЕАД инж. Никола Василев, управителят на „БДЖ-Пътнически превози” ЕООД инж. Христо Иванов, директор „Човешки ресурси” Десислава Стоянова, директор на Професионална гимназия по железопътен транспорт „Никола Корчев” - София, инж. Николая Найденова и преподавател по специални предмети на Професионална гимназия по железопътен транспорт „Никола Йонков Вапцаров” - Горна Оряховица, инж. Гичка Пандъкова. По време на срещата инж. Никола Василев отбеляза, че представителите на двете гимназии могат да открият стабилна и сигурна подкрепа в лицето на националния железопътен превозвач. Страните се обединиха около общото мнение, че сътрудничеството ще допринесе за по-ефективно използване на необходимите ресурси в областта на подготовката и обучението на кадри. Подписването на това партньорско споразумение между страните регламентира спомагане за реализацията на обучението на учениците от професионалните училища. Целта е да се повиши ефективността на образователния процес, както и да се задълбочи сътрудничеството между бизнес средата и образованието за постигане на по-високо ниво на подготовка на бъдещи специалисти. Във връзка с предлаган държавен план-прием след завършен VII клас в дуална форма на обучение учениците имат възможност да запишат професия „Техник по железопътна техника”, специалност „Локомотиви и вагони”, професия „Електротехник”, както и специалност „Електрообзавеждане на железопътна техника”. От БДЖ припомнят, че първото партньорско споразумение за дуално обучение по проект „Заедно напред” се сключи между „БДЖ-Пътнически превози” ЕООД и Професионална гимназия по механизация на селското стопанство в Мездра през 2018 г. В резултат на това за учебната 2018/2019 г. се откри паралелка с дуална форма на обучение с предпочетена професия „Електротехник”, специалност „Електрообзавеждане на железопътна техника”. Сподели:", "date": "2019.03.30", "title": "БДЖ подписа споразумение с професионалните гимназии"}
{"url": "https://pik.bg/%D1%86%D0%B8%D0%BA-%D1%81%D0%B5-%D0%BE%D1%82%D1%87%D0%B8%D1%82%D0%B0-%D0%B2-%D0%BD%D0%B5%D0%B4%D0%B5%D0%BB%D1%8F-news830250.html", "text": "ЦИК Централната избирателна комисия ще проведе заседание, на което ще отчете дейността за първите 10 дни от работата на новия си състав. Това съобщиха от пресцентъра на . Заседанието ще се проведе на 31 март 2019 година от 10.30 часа в сградата на Народното събрание на пл. „Княз Александър I“ 1, вход откъм бул. „Дондуков“. Сподели:", "date": "2019.03.30", "title": "ЦИК се отчита в неделя"}
{"url": "https://pik.bg/%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8-%D0%BD%D0%B0-%D1%85%D0%B0%D0%BC%D0%B0%D1%81-%D0%BF%D0%BE%D0%B4%D0%BA%D1%80%D0%B5%D0%BF%D0%B8%D1%85%D0%B0-%D0%BF%D0%BB%D0%B0%D0%BD%D0%B0-%D0%BD%D0%B0-%D0%B5%D0%B3%D0%B8%D0%BF%D0%B5%D1%82-%D0%B7%D0%B0-%D1%81%D0%BF%D0%BE%D0%BA%D0%BE%D0%B9%D1%81%D1%82%D0%B2%D0%B8%D0%B5-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D0%B3%D0%B0%D0%B7%D0%B0-%D0%BF%D1%80%D0%B5%D0%B4-news830257.html", "text": "Times Of Israel,  цитиран от \"Фокус\". „Хамас“ подкрепи предложението на Египет за насърчаване на спокойствието на границата между Израел и Газа преди очакваните големи протести, съобщиха двама представители на терористичната групировка, пише Нямаше незабавен коментар от страна на израелската страна относно потенциалното споразумение и лидерът на терористичната групировка в Газа потвърди, че продължава работата по „сериозни споразумения“, които ще облекчат хуманитарното състояние в Газа. Очаква се десетки хиляди палестинци да се съберат в събота за първата годишнина от често насилствените протести по границата. Представител на „Хамас“, който взе участие в срещите, заяви, че е подкрепил предложението на египтяните, в което протестиращите ще останат на няколкостотин метра от границата. Атаките, подкрепяни от „Хамас“ в Западния бряг, също ще спрат, каза представителят. В замяна, „египтяните ни информираха, че (израелците) обещаха да облекчат мерките си“. По-специално, израелците няма да стрелят по протестиращите, освен ако не се приближат до граничната ограда и ще позволят на Катар да увеличи размера на помощта, която предоставя в Ивицата Газа. Неговите коментари бяха потвърдени от втори служител на „Хамас“. Междувременно, Исмаил Хания, лидерът на групировката, излезе с изявление, в което подчертава отстъпките, които организацията му очаква от Израел по споразумението с египетско посредничество. „Работим с нашите братя в Египет чрез делегацията, която в момента е тук в Газа, за да разрешим хуманитарната криза по начин, който гарантира край на страданието на нашия народ и укрепването на тяхното достойнство“, каза той. „Ще продължим разговорите ни с египетските братя, които продължават от два дни и включват националните фракции, за да завършим всички предишни диалози и да постигнем желаната цел“, каза той, добавяйки, че ситуацията е „на кръстопът” и следващите часове ще бъдат важни. „Всички възможности са на масата“, каза Хания. Коментарите дойдоха, докато израелските военни продължиха подготовката си за евентуално избухване на насилие по време на протестите и след като египетската делегация съобщи на „Хамас“, че всяка грешка може да доведе до война. Израелските военни заявиха в четвъртък, че се готвят за протести по границата на Газа, планирани за събота, палестинския Ден на земята, и за евентуално избухване на насилие. Денят на земята също отбелязва година от началото на седмичните насилствени протести по границата между Израел и Газа, известни като „Марш на завръщането“, които понякога ескалират в размяна на огън между Израел и палестинските терористични групировки в крайбрежния анклав. Сподели:", "date": "2019.03.30", "title": "Представители на \"Хамас\" подкрепиха плана на Египет за спокойствие по границата на Газа преди масовия протест"}
{"url": "https://pik.bg/%D0%B5%D1%82%D0%BE-%D1%8F-%D0%B6%D0%B5%D0%BD%D0%B0%D1%82%D0%B0-%D0%BA%D0%BE%D1%8F%D1%82%D0%BE-%D0%BD%D0%B5-%D1%83%D1%81%D0%B5%D1%89%D0%B0-%D0%B1%D0%BE%D0%BB%D0%BA%D0%B0-%D0%B2%D0%B8%D0%B4%D0%B5%D0%BE-news830292.html", "text": "Джо Камерън осъзнава, че кожата ѝ гори, единствено когато ѝ замирише на изгоряла плът. Тя често изгаря ръцете си на фурната, но не изпитва никаква болка, която да я предупреди да внимава. Това е така, защото тя е един от едва двамата души в света, за които е известно, че имат рядка генетична мутация, пише Profit.bg. Това означава, че тя на практика не усеща болка и никога не се чувства разтревожена или изплашена. Едва когато е на 65 години, тя осъзнава, че е различна, след като лекарите не повярвали, че нямала нужда от бокоуспокоителни след сериозна операция. Когато оперирали ръката й, лекарите я предупредили, че би трябвало да очаква да я боли след това. След като обаче не почувствала нищо, нейният анестезиолог я изпратил при специалисти генетици в Юнивърсити колидж Лондон и в Оксфордския университет. След направените тестове те открили генни мутации, което означавало, че тя не усеща болка, за разлика от повечето хора. Джо от Уайтбридж, Шотландия, разказва пред BBC, че лекарите не й повярвали, когато им казала, че няма нужда от болкоуспокояващи след операцията. След като открили генната ѝ мутация, Джо осъзнала, че не е просто \"в невероятно добро здраве \", както самата тя смятала. \"Като погледна назад, осъзнавам, че никога не съм имала нужда от болкоуспокояващи, но ако човек няма нужда от тях, не си задава въпроса защо е така. Тя си спомня, че не изпитвала болка и когато раждала: \"Беше просто странно, но не изпитвах болка. Всъщност беше доста приятно.\" Тя не би променила нищо, но смята, че болката е важна и казва: \"Има си причина за това човек да изпитва болка, тя те предупреждава.\" \"Би било добре да имаш предупреждение, когато нещо не е наред – не знаех, че бедрото ми си е отишло преди наистина това да се случи, физически вече не можех да ходя с моя артрит\", спомня си тя. Лекарите също така смятат, че тя може да се лекува по-бързо от обикновеното. Тази конкретна комбинация от гени също така я прави разсеяна и не толкова неспокойна. \"Наричат се щастливи гени или разсеяни гени. Дразня хората с това, че през целия си живот съм щастлива и разсеяна – сега обаче имам оправдание,\" казва Джо. Тя разказва, че наскоро претърпяла \"леко пътно-транспортно произшествие\" с автомобила си, но не се трогнала от това, което мнозина биха приели като притеснително изживяване. \"Аз нямам адреналин. Човек трябва да разполага с това предупреждение, то е част от това да си човек, но аз не бих променила нещата каквито са сега.\" Джо разказва, че другият шофьор треперел, докато тя останала спокойна през цялото време. \"Аз не получавам тази реакция. Не е смелост, просто страхът при мен не идва.\" Учени твърдят, че е възможно по света да има още хора като нея, а изследванията в тази област да помагат и на други хора за в бъдеще. Сподели:", "date": "2019.03.30", "title": "Ето я жената, която не усеща болка (ВИДЕО)"}
{"url": "https://pik.bg/%D0%B1%D0%BE%D0%BA%D1%81%D0%BE%D0%B2%D0%B8-%D0%B5%D0%BA%D1%81%D0%BF%D0%B5%D1%80%D1%82%D0%B8-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%86%D0%B5%D0%BB%D1%83%D0%B2%D0%BA%D0%B0%D1%82%D0%B0-%D0%BD%D0%B0-%D0%BA%D0%BE%D0%B1%D1%80%D0%B0%D1%82%D0%B0-%D0%BD%D1%8F%D0%BC%D0%B0-%D0%BA%D0%B0%D0%BA%D1%8A%D0%B2%D1%82%D0%BE-%D0%B8-%D0%B4%D0%B0-%D0%B5-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D0%BD%D0%B0%D0%BC%D0%B5%D0%BA-%D0%BD%D0%BE-news830361.html", "text": "Легендарният български боксов треньор и писател Палми Ранчев и родният боксов рефер на Световния боксов съвет Венцислав Николов коментираха пред сутрешния блок на БТВ скандалната целувка между Кубрат Пулев и американската репортерка Джени Суши. Доста неща около историята са преувеличени и се гледат през лупата на определени жестове и действия. Това заяви Палми Ранчев от Барселона. \"Търси се смисъл там, където Кубрат Пулев не е вложил нищо. След един такъв тежък мач Кубрат не е на себе си. Не може да прецени ситуацията спокойно. След целувката имаше и усмивка. Вероятно трябваше да я целуне по бузата, но в момента едва ли е мислил къде ще я целуне. Веднага след мача е доста тежко да поставиш боксьора в нова ситуация. Той все още е в мача, ако мога така да кажа. Не е същия човек, какъвто е бил преди мача. Просто става дума за повече адреналин. В тази целувка няма какъвто и да е сексуален намек. В Америка сега има мода във всяко действие да се търси нарушаване на личното пространство. Едва ли в друга държава това би предизвикало подобно възмущение”, добави той. „След такъв мач боксьорът е доста превъзбуден допълни боксовият рефер Венцислав Николов. - За бокса това е много характерно. Съветът ми към младите боксьори е веднага след такива срещи да избягват интервютата. В такива момента адреналинът трябва да падне. Вижте Джейми Суши след целувката – тя цъфти. Попадал съм в подобна ситуация преди години. В Маями на конгрес бяхме. Бяхме с един колега от Франция на разходка и срещу нас имаше момичета, които тичаха. Колегата ми просто си разпери ръцете и едно момиче се развика: „Полиция, полиция”. Явно в САЩ нещата стоят така. Трябва да кажа, че Кубрат е един от малкото хора, които говорят това което мислят и право в очите. Вижда се, че той в момента наистина е притеснен. Но не виждам защо и за какво. В САЩ във всеки щат има отделен лиценз. Очаквам на 14 май Джени Суши да извади кирливи ризи, а Кубрат просто да каже истината. Той не е виновен с нищо. Тя стои до него и го прегръща. Вижте, той е бил два месеца на подготовка, телефоните са му били изключени. Поставил си е високи цели и не може едно такова момиче да навреди на кариерата му. Това е някаква реклама. Не очаквам случката да му навреди”. Сподели:", "date": "2019.03.30", "title": "Боксови експерти с коментар за целувката на Кобрата: Няма какъвто и да е сексуален намек, но явно Джени Суши ще вади кирливи ризи"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%B8%D0%B7%D0%BF%D0%BB%D0%B0%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B5%D0%BD%D1%81%D0%B8%D0%B8%D1%82%D0%B5-%D1%81-%D0%B2%D0%B5%D0%BB%D0%B8%D0%BA%D0%B4%D0%B5%D0%BD%D1%81%D0%BA%D0%B8%D1%82%D0%B5-%D0%B4%D0%BE%D0%B1%D0%B0%D0%B2%D0%BA%D0%B8-%D0%B7%D0%B0%D0%BF%D0%BE%D1%87%D0%B2%D0%B0-%D0%BE%D1%82-8-%D0%B0%D0%BF%D1%80%D0%B8%D0%BB-news830146.html", "text": "Изплащането на пенсиите за месец април от НОИ ще започне на 8 април (понеделник) и ще приключи на 22 април (понеделник). Заедно с пенсиите ще бъде изплатена и еднократна допълнителна сума в размер на 40 лева на 1 322 300 пенсионери, на които пенсията или сборът от пенсиите, заедно с добавките и компенсациите към тях за месец април 2019 г., е в размер на до 348 лева. Изплащането на сумите чрез пощенските станции ще бъде извършено съобразно изготвен график, който ще бъде предварително обявен във всяка една от тях. Преводите на априлските пенсии по сметките на пенсионерите, които получават парите си по банков път, ще бъдат извършени на 8 април. Сподели:", "date": "2019.03.30", "title": "ВАЖНО: Изплащането на пенсиите с великденските добавки започва от 8 април"}
{"url": "https://pik.bg/%D0%B2%D0%BA%D1%83%D1%81%D0%BD%D0%B8%D1%82%D0%B5-%D0%BD%D0%B8-%D0%B7%D0%B5%D0%BB%D0%B5%D0%BD%D1%87%D1%83%D1%86%D0%B8-%D0%BD%D0%B5-%D1%81%D1%82%D0%B8%D0%B3%D0%B0%D1%82-%D0%B4%D0%BE-%D1%82%D1%80%D0%B0%D0%BF%D0%B5%D0%B7%D0%B0%D1%82%D0%B0-%D0%BD%D0%B8-%D0%B2%D0%BD%D0%B0%D1%81%D1%8F%D0%BC%D0%B5-%D0%B5%D0%B2%D1%82%D0%B8%D0%BD%D0%B8-%D0%BE%D1%82-%D0%B3%D1%8A%D1%80%D1%86%D0%B8%D1%8F-news830166.html", "text": "Най-вкусните зеленчуци се отглеждат в България, но малка част от тях достига до родната трапеза. В разгара на пролетта, когато пролетната зелена салата с репички е едно от предпочитаните блюда на масата, особено по време на Великден, цените на родния зарзават скачат… двойно. Увеличението не е изненада за никого. Причината - също. Венцислав Лудашки е роден производител на репички и марули. Отглежда продукцията си на площ от около 2 декара. До миналата година Венцислав обработвал много по-голяма площ, но се отказал, защото липсва работна ръка. По-голямата част от стоката, която се отглежда в България, излиза навън - предимно в Румъния. В страната ни влиза производство от Гърция, което според производителите е на светлинни години от нас като качество - българският зеленчук е по-вкусен, но за съжаление е по-скъп. Причината за това е, че се отглежда само с тор от животни. Отглеждането на една маруля отнема около 4 месеца. В Гърция земята ражда продукция за 2. Според Венцислав краставицата в Гърция струва 1 лев, а българската краставица, купена от производителя е на цена 1.70 лв. Затова търговците предпочитат да внасят от чужбина, а родните производители са принудени да изнясат продукцията си извън България. \"Не получаваме дотации и от държавата. Участвам в проекти постоянно, но не ги печеля. Печелят ги винаги хора, които са на някой друг. Торовете ни са по-скъпи, работна ръка няма…\", разказва пред bTV българският производител. Сподели:", "date": "2019.03.30", "title": "Вкусните ни зеленчуци не стигат до трапезата ни, внасяме евтини от Гърция"}
{"url": "https://pik.bg/%D1%82%D0%B5%D1%81%D0%BB%D0%B0-%D1%81%D1%8A%D0%BA%D1%80%D0%B0%D1%89%D0%B0%D0%B2%D0%B0%D1%82-33-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%B2-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5-%D0%B8-%D1%80%D0%B5%D0%BF%D0%B0%D1%82%D1%80%D0%B8%D1%80%D0%B0%D0%BD%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news830161.html", "text": "От 1 април служителите в пловдивското общинско предприятие \"Паркиране и репатриране\" остават с 33 по-малко. Това става, след като общинският съвет гласува промените в проекта на Правилника за изменение и допълнение на устройството и дейността на предприятието. Така от идващия понеделник, цялата бройка на работещите в \"Паркиране и репатриране\" става 178 души, уточнява \"Пловдив24\". Оптимизирането на работния процес е продиктувана от обстоятелството, че предприятието е закупило 20 нови паркомати и след корекция в числеността на предприятието ще се намалят разходите за работни заплати, коментират от общинската администрация. Сподели:", "date": "2019.03.30", "title": "ТЕСЛА: Съкращават 33 служители в \"Паркиране и репатриране\" в Пловдив"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B2-%D0%BF%D0%B8%D0%BA-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B7%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BB%D1%8A%D1%81%D0%BD%D0%B0---%D0%B5%D1%82%D0%BE-%D0%BA%D0%B0%D0%BA-%D0%BF%D0%B5%D1%81-%D0%BF%D0%BE%D0%BC%D0%B0%D0%B3%D0%B0-%D0%BD%D0%B0-%D0%B1%D1%81%D0%BF-%D1%81-news830173.html", "text": "Лидерката на БСП Корнелия Нинова за пореден път бе хваната в лъжа. Червена водачка обяви в свое интервю, че Сергей Станишев нямал място в евролистата, както и че ПЕС не допринасяли за нищо на БСП. Оказва се, че истината е съвсем друга, както често се случва след като Нинова говори. Само преди ден лидерът на ПЕС Сергей Станишев е провел ключова кампания с която да подкрепи БСП на предстоящите европейски избори. Точно в момент, когато Нинова прави всичко възможно, дори и извън правилата и срещу партията, за да натика Станишев в ъгъла. Обаче както винаги истината излиза и тя никога не е в полза на Нинова. Докато Станшев бе избран от над 200 структури на БСП за водач на листата, Корнелия Нинова чрез машинации намърда своята подопечна и обвинена в пране на пари Елена Йончева. Припомняме, че това стана на последния пленум на партията, когато членове на партията казаха в прав текст, че вотът е манипулиран и подменен. Въпреки всичко обаче Станишев продължава да помага на БСП, като ще доведе лично в България лейбъриста Джереми Корбин, която ще се срещне с представители на БСП. „ПЕС всяка година отделя сили и средства за съвместна работа с българските социалисти. И в тази кампания ще подкрепим БСП, както и в редица предишни битки. През 2015 г. европейските социалисти удариха рамо на българските си другари в битката за местните избори, а през 2016 г. бяха обучени над 600 активисти от цялата страна, които се включиха в кампанията на президента Радев. Година по-късно заедно с председателя на БСП участвахме в организираната от ПЕС кръгла маса за сценариите за бъдещето на Европа, заедно с представители на целия политически спектър“, написа във Фейсбук председателят на ПЕС. Едно е сигурно, след като толкова много организации, евросоциалисти и лидери подкрепят Станишев, войната на Нинова която тя от дълго време води срещу него, накрая ще се обърне срещу нея. Видно е, че не Корнелия Нинова, а именно Станишев се старае е работи затова партията да се изправи на крака и да не понесе жестокия удар, който Нинова вече нанесе, като избра за водач на листата човек обвинен в пране на пари. ПЕС всяка година отделя сили и средства за съвместна работа с българските социалисти. И в тази кампания ще подкрепим БСП, както и в редица предишни битки. През 2015 г. европейските социалисти удариха рамо на българските си другари в битката за местните избори, а през 2016 г. бяха обучени над 600 активисти от цялата страна, които се включиха в кампанията на президента Радев. Година по-късно заедно с председателя на БСП участвахме в организираната от ПЕС кръгла маса за сценариите за бъдещето на Европа, заедно с представители на целия политически спектър. Сподели:", "date": "2019.03.30", "title": "РАЗКРИТИЕ В ПИК: Истината за войната на Корнелия Нинова лъсна - ето как ПЕС помага на БСП, Станишев уредил обучение на червените в Европа"}
{"url": "https://pik.bg/%D1%89%D1%8A%D1%80%D0%BA%D0%B5%D0%BB%D1%8A%D1%82-%D0%B4%D0%BE%D0%B9%D0%B4%D0%B5-%D0%B0%D0%BA%D1%81%D0%B8%D0%BD%D0%B8%D1%8F-%D0%BE%D1%82-%D1%81%D1%82%D0%B0%D1%80-%D0%B0%D0%BA%D0%B0%D0%B4%D0%B5%D0%BC%D0%B8-%D1%80%D0%BE%D0%B4%D0%B8-%D1%87%D1%83%D0%B4%D0%BD%D0%BE-%D0%BA%D1%80%D0%B0%D1%81%D0%B8%D0%B2%D0%BE-%D0%BC%D0%BE%D0%BC%D1%87%D0%B5%D0%BD%D1%86%D0%B5---%D0%B2%D0%B8%D0%B6%D1%82%D0%B5-%D0%BF%D1%8A%D1%80%D0%B2%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B0--news830227.html", "text": "Участничката в \"Стар академи” Аксиния Ченкова, което вече се представя с фамилията на корейския си съпруг Майкъл Чой, му роди син. Нашенката не страда от суеверия и веднага показа момнечнецо в социалните мрежи. Виктор Бенджамин дошъл на бял свят на 24 март, предаде \"Хотнюз\". Аксиния и съпругът й живеят в САЩ. \"Майкъл е страхотен! Свири на китара, играе волейбол, има сериозна работа. Стабилен мъж, може да му се има доверие, да му се разчита. Аз съм по-артистична и има хубав баланс\", хвали се певицата. В началото нейните роднини и приятели се изненадали от избора ѝ, но веднага, след като се запознали, разбрали какъв прекрасен човек е той. За Аксиния музиката е останала в миналото. В момента пее само на приятели и няма намерение да се занимава професионално. Сподели:", "date": "2019.03.30", "title": "ЩЪРКЕЛЪТ ДОЙДЕ: Аксиния от \"Стар Академи\" роди чудно красиво момченце - вижте първата СНИМКА на българо-корейчето Виктор Бенджамин"}
{"url": "https://pik.bg/%D0%B0%D1%80%D0%B0%D0%B1%D1%81%D0%BA%D0%BE-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8-%D0%BA%D0%BE%D0%BD%D1%81%D0%BE%D1%80%D1%86%D0%B8%D1%83%D0%BC-%D0%B4%D0%B0%D0%B2%D0%B0-%D0%BD%D0%B0%D0%B9-%D0%BD%D0%B8%D1%81%D0%BA%D0%B0-%D1%86%D0%B5%D0%BD%D0%B0-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D1%83%D1%87%D0%B0%D1%81%D1%82%D1%8A%D0%BA-%D0%BD%D0%B0-%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82%D0%BE%D0%BA-news830254.html", "text": "Единствено арабско-италианският консорциум \"Аркад\" предложи за изграждането на българския участък на газопровода \"Турски поток\" цена, която е в рамките на посочената от \"Булгартрансгаз\", съобщава БНР. В този вариант построяването на целия проект ще отнеме около година и половина и ще струва един милиард и 100 милиона евро. Офертата на втория допуснат в надпреварата италиано-люксембургски консорциум е почти двойно по-висока. Предстои окончателното класиране на участниците в търга, посочи след отварянето на ценовите оферти изпълнителният директор на \"Булгартрансгаз\" Владимир Малинов: \"При единия вариант за изпълнение на проекта в рамките на 615 дена, ние сме поставили изискване, че в рамките на 250 дена трябва да бъде изградена тази инфраструктура - около 308 км. от съществуващата наша компресорна станция на Полски Сеновец до българо-сръбската граница. В този първи етап ние ще използваме съществуващата инфраструктура по националната мрежа, което ще ни осигури да изпълним поетите ангажименти към компаниите, с които сключихме договори за резервиране на капацитета, именно от 1 януари 2020-а, да им предоставим капацитет на изход България към Сърбия\". Компаниите, които подписаха договори за пренос на газ по бъдещата тръба, са руската компания \"Газпром Експорт\" и швейцарската фирма МЕТ. Сподели:", "date": "2019.03.30", "title": "Арабско-италиански консорциум дава най-ниска цена за българския участък на \"Турски поток\""}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%BE%D1%82-52-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D1%8E%D0%B6%D0%BD%D0%B0-%D0%B3%D1%8A%D1%80%D1%86%D0%B8%D1%8F-news830428.html", "text": "Земетресение с магнитуд 5,2 по скалата на Рихтер е било регистрирано в Коринтския залив в Южна Гърция, сочи справка на страницата на Европейския средиземноморски сеизмологичен център, цитирани от „Фокус”. Трусът е станал в 12:46 местно време (б.р. съвпада с българското) на 51 километра източно от Патра и на 129 километра западно от Атина на дълбочина от 10 километра. Трусът е усетен силно в Южна Гърция и на полуостров Пелопонес и по-слабо в гръцката столица Атина. Засега няма информация за пострадали хора и нанесени материални щети. Сподели:", "date": "2019.03.30", "title": "Земетресение от 5,2 по Рихтер разлюля Южна Гърция"}
{"url": "https://pik.bg/%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%B8-%D0%BF%D0%B5%D1%81-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0%D1%85%D0%B0-%D0%BE%D0%B1%D1%83%D1%87%D0%B5%D0%BD%D0%B8%D0%B5-%D0%BD%D0%B0-%D0%B0%D0%BA%D1%82%D0%B8%D0%B2%D0%B0-%D0%B7%D0%B0-%D0%B5%D0%B2%D1%80%D0%BE%D0%B8%D0%B7%D0%B1%D0%BE%D1%80%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news830422.html", "text": "ПЕС и БСП организират обучение на актива за евроизборите. \"За пореден път европейските социалисти са заедно с БСП в една решаваща кампания. Всички разбираме, че залогът е много по-голям от това колко евродепутати ще има партията. Залогът е дали ще има предпоставка за предсрочни избори и как влизаме в местните. Знаем и какво значение имат местните избори за силата на една партия\", написа във Фейсбук лидерът на ПЕС. Пред актива той припомни, че е правил три европейски кампании - през 2007, 2009 и 2014 г. – в коренно различни политически ситуации. Резултатът на БСП винаги варира в приблизително едни и същи параметри, независимо от политическия контекст, независимо от вложените усилия. Днес трябва да се опитаме да преодолеем тази инерция и пасивност, да превърнем изборите в национални, в тест дали хората искат промяна. Ето какво още каза пред актива Станишев: Затова се радвам да видя толкова пълна зала с моите другари от Националния предизборен щаб, младежкия предизборен щаб, председатели на областни щабове, медийни областни секретари и други наши съпартийци. ПЕС е подкрепяла БСП в много кампании. Почти няма такава, в която пряко не сме били ангажирани. През 2015 г. за местните избори бяха направени няколко големи мероприятия, а през 2016 г бяха обучени около 700 активисти, които се превърнаха в ядрото на кампанията на президента Радев. Сега отново сме заедно. Първо, от солидарност и второ - задачата е обща. ПЕС и БСП са носителите на промяната. А за да постигнем промяна и в България, и в Европа ни трябва сила. Имаме шансовете да бъдем първи. Толкова много гафове и управленски скандали продуцират ГЕРБ, че това работи за нас. Важното е ние да не правим тежки политически грешки. В тази кампания имаме две основни задачи. Първата е да мобилизираме ядрото, защото евроизборите са състезание на твърдите електорати. Миналият път 2 200 000 души излязоха да гласуват. Много под средното за национални избори. Това означава, че ние трябва да мобилизираме, да вдъхновим нашите хора и с европейски, и с национални послания. И второ, да надграждаме и да търсим излаз към други българи, които не са активисти или симпатизанти на БСП, за да постигнем добър резултат. Точно както направихме в кампанията за референдума през 2012 г. – срещнахме стотици хиляди хора в разговор на улицата, на площада. Синхронът между целите, задачите, платформите на БСП и на ПЕС е забележителен. Това е нашата сила. Казвал съм го и на конгреса на партията - дори и да спечелим изборите, да формираме правителство, ние знаем, че ЕНП ще направят всичко възможно, както и преди, да ни смачкват. Познатата история: \"на тях им ги спират, на нас ни ги пускат\". Играна е няколко пъти. В такъв момент подкрепата от нашите социалдемократически партньори - премиери, комисари, групата в ЕП, ще бъде от жизнено значение за успеха на едно ляво управление в България. В тази кампания ПЕС си постави задачата да обучи 15 000 активисти във всички партии-членки. И днес в България са заместник генералният секретар на ПЕС Марая Лафер, Конрад Голота – съветник за Централна и Източна Европа, както и Йън Маккникъл, доскорошен генерален секретар на Лейбъристката партия на Великобритания и член на Камарата на лордовете в британския парламент от партията на Джеръми Корбин. Йън пристига от Варшава, Полша. Вчера и завчера имаше обучение в Гърция, днес е в Австрия и в България. Досега са обучени близо 9 000 човека. Ще продължим през този месец да оказваме логистична и експертна помощ на нашите партии. В кампанията ще ги подкрепим със събития. Надявам се участниците в обучението, които са сърцето и моторът на кампанията, да имат практическа полза от днешния разговор. Призовах ги да питат. Защото ние сме едно семейство и можем да си говорим открито. Сподели:", "date": "2019.03.30", "title": "Станишев и ПЕС организираха обучение на актива за евроизборите (СНИМКИ)"}
