{"url": "http://pik.bg/%D1%82%D0%BE%D0%BD%D0%B8-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B0-%D0%BE%D0%B6%D0%B5%D0%BD%D0%B8-%D0%BA%D0%B0%D1%80%D0%B0%D1%82%D0%B8%D1%81%D1%82%D0%B8-%D1%88%D0%B0%D0%BC%D0%BF%D0%B8%D0%BE%D0%BD%D0%B8-%D1%81%D0%BD%D0%B8%D0%BC%D0%BA%D0%B0-news761492.html", "text": "Многократните световни и европейски шампиони по Шотокан Карате - До Борислава Ганева и Пламен Кирилов сключиха граждански брак в София. В края на месец юни двамата национали се врекоха във вечна вярност пред роднини, приятели и съотборници. За първи път в историята на бойните спортове у нас, двама от най-добрите състезатели на България се венчаха и по този начин показаха пред всички, че когато му се посветиш, освен носител на световни титли, спортът може да те срещне и с любовта на живота ти. Сватбеният ден на двамата влюбени започна с приказна фотосесия в парк-музей \"Врана\", където заедно с родителите си и кумовете Диляна и Явор Владимирови - също състезатели по карате, направиха снимки за спомен. След това кандидат-младоженците се отправиха към столичния храм \"Въздвижение на Св. Кръст Господен\" в кв. Лозенец, за да сключат църковен брак и така да се врекат във вярност пред Бога. Борислава и Пламен минаха под венчило в присъствието на служебно лице и казаха дългоочакваното \"Да\" пред гостите в специално подготвената за случая лятна градина на ресторант \"Монтесито\". След тържествената част, сватбарите стартираха и със забавата в ресторанта, включваща разбира се обичайните разчупване на сватбената погача, ритане на менчето и първия танц на младоженците. Специален гост на сватбата беше Тони Димитрова. Бургазлийката изпълни за младоженците едни от най-големите си хитове, пише \"Хотнюз\". Сподели:", "date": "2018.06.28", "title": "Тони Димитрова ожени каратисти шампиони (СНИМКА)"}
{"url": "http://pik.bg/%D0%BD%D0%B5%D0%B2%D0%B8%D0%B6%D0%B4%D0%B0%D0%BD%D0%BE-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%BF%D0%BB%D1%83%D0%B2%D0%B0-%D0%B2-%D0%B1%D0%B5%D1%81%D0%BD%D0%B8%D1%82%D0%B5-%D0%B2%D0%BE%D0%B4%D0%B8-%D0%BD%D0%B0-%D1%80%D0%B5%D0%BA%D0%B0-%D1%87%D0%B0%D1%8F-%D0%B2%D0%B8%D0%B4%D0%B5%D0%BE-news761567.html", "text": "На невиждана гледка се натъкна шофьор, който пътува покрай река Чая. Придошлите води са понесли цял автомобил, влачат го и подхвърлят като орехова черупка, съобщава \"Марица\". Шофьорът и спътникът му, заснели на видео този зловещ рафтинг, се надяват в колата да няма хора. Не се знае къде е бил паркиран автомобилът и как буйните води са го завлекли. Река Чая достига критични нива в землището на село Катуница. Заради непрестанните проливни дъждове реката вече достига до нивото на мостовете. Според местните селото скоро ще бъде откъснато от цивилизацията, а може би и залято от буйните води. Сподели:", "date": "2018.06.28", "title": "НЕВИЖДАНО! Автомобил плува в бесните води на река Чая (ВИДЕО)"}
{"url": "http://pik.bg/%D1%89%D0%B5-%D0%B2%D0%B8-%D1%80%D0%B0%D0%B7%D1%85%D0%BB%D0%BE%D0%BF%D0%B0-%D1%81%D1%8A%D1%80%D1%86%D0%B0%D1%82%D0%B0-%D0%BC%D0%B0%D0%B3%D0%B8-%D0%B1%D0%B0%D0%B4%D0%B5%D1%80-%D0%B8%D0%B7%D0%B2%D0%B0%D0%B4%D0%B8-%D1%81%D0%B5%D0%BA%D1%81%D0%B8-%D0%B4%D1%83%D0%BF%D0%B5-%D1%81%D0%BD%D0%B8%D0%BC%D0%BA%D0%B0-news761487.html", "text": "Маги Бадер, която преди година се окичи с титлата \"Мис Плеймейт\", няма никакво намерение да сдава фронта в полза на новите попълнения от секси мацки. Тя е майка на седемгодишен син, но въпреки това фигурата й може да съперничи на всяка нераждала моделка, категорични са феновете. Маги показа как крие стегнатото си дупе под огромна капела, която е изработена специално за нея. Брюнетката не разкрива къде отдъхва в момента, но изрязаният бял бански, на който е заложила, ще разхлопа много мъжки сърца по света. Сподели:", "date": "2018.06.28", "title": "ЩЕ ВИ РАЗХЛОПА СЪРЦАТА! Маги Бадер извади секси дупе (СНИМКА)"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%BE%D0%B1%D1%8F%D0%B2%D0%B5%D0%BD%D0%BE-%D0%B2-%D1%81%D0%B0%D0%B4%D0%BE%D0%B2%D0%BE-news761569.html", "text": "Кметът на Садово обяви частично бедствено положение в общината заради река Чая, която вече е скъсала дигата на три места край Катуница. Пътят, който свърза Свиленград и Пловдив с Катуница, е залят и затворен. Залети са и земеделски земи, пострадали са стопански постройки. Землището на село Катуница е наводнено, съобщава Би Ти Ви. Има вероятност да наводни и Садово, но засега евакуация не се налага. Бедствено е положението и в Смолян и Чепеларе, където цял ден вали. Сподели:", "date": "2018.06.28", "title": "Бедствено положение обявено в Садово"}
{"url": "http://pik.bg/%D0%BD%D0%B8%D0%BA%D0%BE%D0%BB-%D0%BD%D0%B0-%D0%B3%D1%80%D0%B8%D1%88%D0%BE-%D1%88%D0%B0%D1%88%D0%BD%D0%B0-%D1%81-%D0%B4%D1%8A%D0%BB%D0%B1%D0%BE%D0%BA%D0%BE-%D0%B4%D0%B5%D0%BA%D0%BE%D0%BB%D1%82%D0%B5-news761500.html", "text": "Половинката на Григор Димитров – Никол Шерцингер, привлече всички погледи към себе си по време на благотворителен търг. Поп изпълнителката бе сред гостите на Елтън Джон, чиято фондация подкрепя засегнатите от СПИН. Сподели:", "date": "2018.06.28", "title": "Никол на Гришо шашна с дълбоко деколте"}
{"url": "http://pik.bg/%D0%BF%D0%B0%D1%80%D0%B0%D0%BB%D0%B8%D1%8F-%D0%BA%D1%80%D0%B8%D1%81%D0%BA%D0%BE-%D1%81%D0%B8-%D0%B2%D0%B7%D0%B5-%D0%BA%D1%8A%D1%89%D0%B0-%D0%BD%D0%B0-%D0%BC%D0%BE%D1%80%D0%B5%D1%82%D0%BE---%D0%B5%D1%82%D0%BE-%D0%BA%D1%8A%D0%B4%D0%B5-%D1%89%D0%B5-%D0%BB%D1%8E%D0%B1%D0%B8-%D0%BF%D0%BE%D0%BB%D0%BE%D0%B2%D0%B8%D0%BD%D0%BA%D0%B0%D1%82%D0%B0-%D1%81%D0%B8-%D1%86%D0%B2%D0%B5%D1%82%D0%B8-news761503.html", "text": "Рапърът Криско си взе къща на морето. Имотът му е в Слънчев бряг, където по традиция са най-шумните летни партита. Къщата на Криско е далеч от дискотеките и от центъра, където се вдига врява и шумотевица, и по този начин певецът може да релаксира. А когато му се прииска купон, само на 10 минути от него са най-добрите партита по родното Черноморие. До няколко дни Криско окончателно се мести на морето с половинката си Цвети. От няколко години рапърът взимаше апартамент под наем там, но се га е решил да се разположи на по-широко. В Слънчака с имоти могат да се похвалят Глория и Кичка Бодурова, пише \"Телеграф\". Сподели:", "date": "2018.06.28", "title": "ПАРАЛИЯ! Криско си взе къща на Морето - ето къде ще люби половинката си Цвети"}
{"url": "http://pik.bg/%D0%B7%D0%B0%D0%BF%D0%BB%D0%B0%D1%85%D0%B0-%D0%B5%D0%BA-%D0%B7%D0%B0%D0%BF%D0%BB%D0%B0%D1%88%D0%B8-%D1%87%D0%B5-%D1%89%D0%B5-%D0%BD%D0%B8-%D1%81%D0%B0%D0%BD%D0%BA%D1%86%D0%B8%D0%BE%D0%BD%D0%B8%D1%80%D0%B0-%D0%B7%D0%B0%D1%80%D0%B0%D0%B4%D0%B8-%D0%B1%D0%B5%D0%B7%D0%BE%D0%B1%D1%80%D0%B0%D0%B7%D0%B8%D1%8F-%D0%BD%D0%B0-%D0%B1%D0%B0%D0%BD%D0%BA%D0%B8%D1%82%D0%B5-news761525.html", "text": "Европейската комисия официално е отхвърлила позицията на правителството на България, в която се казва, че чл. 417, по който банките у нас съдят своите длъжници, съответства с правото на ЕС. В момента се обмисляли следващите стъпки, които да се предприемат към страната ни, информира БНР. Това обяви адвокат Десислава Филипова, председател на Центъра за европейска интеграция на България и за защита на правата на човека. \"Две са основните схеми, които банките използват в нарушение на правото на Съюза, за да поставят на колене кредитополучателя. Единият капан – едностранното повишаване на лихвата по договора, не на пазарни принципи. Втора, много често използвана схема, е остойностяването на кредитите в швейцарски франкове\", посочи още Филипова. Сподели:", "date": "2018.06.28", "title": "ЗАПЛАХА! ЕК заплаши, че ще ни санкционира заради безобразия на банките"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B0%D0%B2%D1%82%D0%BE%D1%88%D0%BA%D0%BE%D0%BB%D0%B8-%D1%83%D0%BA%D1%80%D0%B8%D0%B2%D0%B0%D1%82-%D0%BF%D1%80%D0%B8%D1%85%D0%BE%D0%B4%D0%B8-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B8---%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D0%B5-%D1%80%D0%B5%D0%B0%D0%BB%D0%BD%D0%B0%D1%82%D0%B0-%D1%86%D0%B5%D0%BD%D0%B0-%D0%BD%D0%B0-%D1%88%D0%BE%D1%84%D1%8C%D0%BE%D1%80%D1%81%D0%BA%D0%B8%D1%82-news761361.html", "text": "Възможно е да има укрити милиони в сектора с автошколите. Ние се занимаваме с този сектор от 2008 година, тогава направихме стотици проверки и данъчният риск намаля. Това заяви пред Би Ти Ви Росен Бъчваров от НАП във връзка с проверките, които агенцията прави в автошколите. \"За 1 година например са минали 600 курсисти. Умножена по една минимална цена за курсист, в НАП пак не е отчетена тази минимална сума\", уточни той. Първите няколко проверки на няколко компании в София показаха доста сериозни проблеми и близо 7-цифрено несъответствие с оборота, който е деклариран\", разкри представителите на НАП. В предаването взе участие и Йонко Иванов, председател на Съюза на преподавателите по авто-мото подготовка. \"856 са компаниите, които се занимават с обучение на шофьори. Едва ли има 10% от тези компании, които да обучават с нови автомобили\", коментира той. Йонко Иванов разкри и колко струва един курс на обучение. \"Цената за един моточас е около 35 лева - 5 лв. гориво, 6 лв. заплата на преподавателя, 4 лв. амортизация, 1 лв. други разходи на МПС, 10 лв. печалба, 3 лв. наем на учебен център, 6 лв. други разходи. Това прави 35 лева за един час, умножено по 31 часа за всеки курсист. Това прави средна цена от 1085 лева за курс\", обясни Йонко Иванов. По думите му фирмите, които предлагат курсове за суми от 200-300 лева, са мошеници, които подбиват целия бизнес. Сподели:", "date": "2018.06.28", "title": "ГОРЕЩА ТЕМА! Автошколи укриват приходи за милиони - ето колко е реалната цена на шофьорските курсове"}
{"url": "http://pik.bg/6-%D1%81%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D1%80%D0%B5%D0%B4%D0%B0%D0%BA%D1%86%D0%B8%D1%8F%D1%82%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%B5%D1%81%D1%82%D0%BD%D0%B8%D0%BA-news761576.html", "text": "Шест души са загинали и над 20 са ранени при стрелбата в редакцията на вестник „Кепитъл газет” в Анаполис, американския щат Мериленд, съобщи телевизия Ем ес ен би си, цитирана от БГНЕС. Полицаите окачествиха произшествието като „местен инцидент”, а не като терористичен акт. Стрелецът е арестуван. Местните сили на реда съобщиха в туитър, че разследват обстоятелствата и ще дадат допълнителна информация. Полицията предупреди за опасност от още стрелци, въпреки че това не е потвърдено официално. Те потвърдиха в социалната мрежа „Туитър“, че това е била ситуация с „активен стрелец“ и че сградата е била „евакуирана“. Сподели:", "date": "2018.06.28", "title": "6 са жертвите на стрелбата в редакцията на американски вестник"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BF%D0%B5%D1%80%D0%B2%D0%B5%D1%80%D0%B7%D0%BD%D0%B8%D0%BA-%D0%BF%D1%80%D0%B5%D0%B1%D0%B8-%D0%BC%D0%BE%D0%BC%D0%B8%D1%87%D0%B5-%D1%81-%D0%BA%D0%B0%D0%BC%D1%8A%D0%BD%D0%B8-%D0%B1%D1%80%D1%8A%D0%BA%D0%BD%D0%B0-%D1%81-%D0%BF%D1%80%D1%8A%D1%81%D1%82%D0%B8-%D0%B2-%D0%B3%D1%8A%D1%80%D0%BB%D0%BE%D1%82%D0%BE-%D0%B9-%D1%81%D0%BD%D0%B8%D0%BC%D0%BA%D0%B8-news761551.html", "text": "Около полунощ момичето тръгнало да се прибира към къщи, когато нападателят затворил устата му с ръка и го дръпнал в близка горичка. По пътя маниакът започнал да удря младата жена по лицето с камък. Жертвата се опитала да се съпротивлява и викала за помощ. Вбесен от виковете, перверзникът започнал да натиска пръстите си в устата на жертвата и наранил сериозно гърлото й, заради което тя в момента не може да се храни. Минувачите чуваха писъците ми, но не реагираха, защото вероятно се страхуваха от нападателя, споделя жертвата и допълва, че маниакът искал да я изнасили. Все пак, хора, които чули неистовите писъци, повикали полиция и бърза помощ. Преди време стана известно, че в Новосибирск двама мъже са изнасилили и убили студентка. Сподели:", "date": "2018.06.28", "title": "ЗЛОВЕЩО НАПАДЕНИЕ! Перверзник преби момиче с камъни, бръкна с пръсти в гърлото й (СНИМКИ)"}
{"url": "http://pik.bg/%D0%B8%D0%B7%D0%B1%D1%80%D0%B0%D1%85%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%B8-%D0%BA%D1%83%D0%BB%D1%82%D1%83%D1%80%D0%B8%D1%81%D1%82-%D0%B7%D0%B0-%D0%BF%D0%BE%D1%87%D0%B5%D1%82%D0%BD%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%BD%D0%B0-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B3%D1%80%D0%B0%D0%B4-news761504.html", "text": "Журналист и културист са новите почетни граждани на Димитровград. Димитър Беремски и Добри Делев бяха удостоени със званието с таен вот на заседание на местния парламент, както предвижда Наредбата на Общинския съвет, съобщиха от местната администрация. Предложението за човека на словото е било на местния Клуб на дейците на културата и на дружеството на Съюза на българските журналисти в града. То е било и по повод 90-годишнината на Беремски. За него са гласували 27 от 30-те присъствали съветници. За Добри Делев гласовете \"за\" са били с един повече. Той е единственият български културист, който някога е участвал в най-престижния световен конкурс за бодибилдинг \"Мистър Олимпия\". Отличието \"Почетен гражданин на Димитровград\" ще им бъде връчено на тържествена сесия на органа на местното самоуправление на празника на града 2 септември. Сподели:", "date": "2018.06.28", "title": "Избраха журналист и културист за почетни граждани на Димитровград"}
{"url": "http://pik.bg/%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%BF%D1%80%D0%B8%D1%80%D0%BE%D0%B4%D0%BE%D0%B7%D0%B0%D1%89%D0%B8%D1%82%D0%BD%D0%B8%D1%86%D0%B8%D1%82%D0%B5-%D0%B2%D1%8A%D1%80%D0%B2%D1%8F%D1%82-%D0%BF%D0%BE-%D1%81%D1%82%D1%8A%D0%BF%D0%BA%D0%B8%D1%82%D0%B5-%D0%BD%D0%B0-%D0%BC%D0%B0%D1%80%D0%BA%D1%81%D0%B8%D0%B7%D0%BC%D0%B0-%D0%B8-%D1%81%D0%B0%D0%B1%D0%BE%D1%82%D0%B8%D1%80%D0%B0%D1%82-%D0%B7%D0%B0%D0%B1%D0%BE%D0%B3%D0%B0%D1%82%D1%8F%D0%B2%D0%B0%D0%BD%D0%B5%D1%82%D0%BE-%D0%BD-news761563.html", "text": "\"Природозащитниците\" - това са група хора, които имат ясна политическа визия, техните идеологически предшественици използваха националсоциализма за прокламиране на своите тези - това са хора, за които икономическото развитие е вредно. Това заяви министърът на околната среда и водите Нено Димов по \"България Он ер\". Те саботират забогатяването на българите, но те не са допуснати дори до парламента. Ще търсят друг тип параван, зад който да скрият идеите си, който не се приема широко. Това тяхното е нео-марксизъм, който повтаря стъпките на марксизма и национал-социализма от края на 20-ти век. Основните им инструменти са манипулацията, фалшивите новини\", каза във връзка с взетите решения по \"казуса Пирин\" каза Нено Димов. Той допълни, че Европейската комисия не вижда нарушения на този етап и ако някога има инвестиционно намерение, тогава ще се направи оценка на въздействие върху околната среда. Във връзка с обявеното бедствено положение в Смолян и Чепеларе, както и с усложнената ситуация в Пловдив, министър Димов заяви, че стриктно се следят нивата на язовирите да остават ниски, както и че се поддържа сложен баланс между покриването на нуждите от питейна вода и гражданската защита и безопасност. \"Не мисля, че хората могат да са спокойни в тази ситуация, но координацията в държавата е добра и се действа професионално\", успокои Нено Димов. \"Перфектната кръгова икономика е природата - където всичко е полезно. Имаме суровина, която се обработва и става продукт, а идеята на кръговата икономика е да не се спира на края - на отпадъка, а той да дава суровина, която да ни връща на изхода като ново начало\", обясни министърът на околната среда и водите в \"Денят ON AIR\". Той допълни, че от тази година от Министерството имат идея за нормативен акт, който от догодина да е задължителен и да включва нужния инструментариум. Нено Димов припомни, че над 80% от замърсяването по плажовете идва от сушата, а не от корабите. Сподели:", "date": "2018.06.28", "title": "Нено Димов: Природозащитниците вървят по стъпките на марксизма и саботират забогатяването на българите "}
{"url": "http://pik.bg/%D1%82%D0%B0%D0%B9%D0%BD%D0%B8-%D0%BE%D1%82-%D0%BC%D0%B8%D0%BD%D0%B0%D0%BB%D0%BE%D1%82%D0%BE-%D0%B1%D1%80%D0%B0%D0%B9%D1%8A%D0%BD-%D0%B0%D0%B4%D0%B0%D0%BC%D1%81-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D1%81%D0%B8-%D1%81-%D0%BF%D1%80%D0%B8%D0%BD%D1%86%D0%B5%D1%81%D0%B0-%D0%B4%D0%B0%D1%8F%D0%BD%D0%B0-news761477.html", "text": "Само приятели ли са били Брайън Адамс и покойната принцеса Даяна? Отговорът зависи от това кого ще попитате. През март месец бившият иконом на Даяна Пол Бърел по време на участие в телевизионно риалити разкри, че лично той е вкарвал тайно с колата си Брайън Адамс в Бъкингамския дворец, за да се видят с принцесата. Всичко това се случвало през 90-те и не било само веднъж. Моделът Сесил Томпсън, бивша дългогодишна приятелка на Брайън Адамс, също заяви пред някои западни медии, че певецът имал връзка с Даяна през 1996 година, което допълнително усложнило и без това бурните им отношения, пише \"Ева\". Дойде време и Брайън Адамс да се изправи пред този въпрос -  имал ли е връзка или не? \"Не беше нужно да ме вкарва тайно, сам си се появявах\", заяви той по време на телевизионно интервю, визирайки коментарите на иконома. След това допълни, че с Даяна били \"близки приятели\". Водещият обаче реши да разрови по-надълбоко и следващият въпрос беше: \"Приятели със специални привилегии ли бяхте?\", на което Адамс предпочете да не отговори напълно категорично: \"Тя беше просто... Ние бяхме добри приятели\" и приключи темата. Сподели:", "date": "2018.06.28", "title": "ТАЙНИ ОТ МИНАЛОТО! Брайън Адамс проговори за връзката си с принцеса Даяна"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%85%D0%B0-%D0%BD%D0%B0%D0%B7%D0%B4%D1%80%D0%B0%D0%B2%D0%B5-%D0%B2%D0%B5%D1%80%D0%B3%D0%BE%D0%B2-%D0%BC%D0%B0%D1%85%D0%BC%D1%83%D1%80%D0%BB%D0%B8%D1%8F-%D1%81%D0%BB%D0%B5%D0%B4-%D0%BF%D1%80%D0%B5%D0%BF%D0%B8%D0%B2%D0%B0%D0%BD%D0%B5-%D1%81-%D1%80%D0%BE%D0%BC-%D1%81%D0%BD%D0%B8%D0%BC%D0%BA%D0%B0-news761481.html", "text": "Преди старта на снимките на шестия \"Откраднат живот\", в който се очаква да се включи, Юлиан Вергов се е отдал на релакс и почивка. Звездата на Народния театър отмаря край морето, а безгрижието, което го е налегнало, му докара тежък махмурлук. Блондинът препи с ром, а след тежката вечер едва държеше главата върху раменете си. \"Очите- светофар, главата - болница! Лятото е така... понякога не само лятото\", избъзикаха се с махмурлията феновете му в \"Инстаграм\". Сподели:", "date": "2018.06.28", "title": "ПЪРВО В ПИК! ХА, НАЗДРАВЕ! Вергов махмурлия след препиване с ром (СНИМКА)"}
{"url": "http://pik.bg/%D1%80%D1%8A%D1%81%D1%82-%D0%BF%D0%BE%D1%82%D1%80%D0%B5%D0%B1%D0%BB%D0%B5%D0%BD%D0%B8%D0%B5%D1%82%D0%BE-%D0%B2-%D0%B0%D0%BD%D0%B3%D0%BB%D0%B8%D1%8F-%D1%81%D0%B5-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0-%D0%B7%D0%B0%D1%80%D0%B0%D0%B4%D0%B8-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-news761564.html", "text": "Главният икономист на Английската централна банка Андрю Халдън цитира доброто представянето на Англия на Световното първенство по футбол като една от причините той да е настоявал за повишаване на британската лихва на последното заседание през миналата седмица, съобщава \"Уолстрий джърнъл\", цитиран от БНР. Андрю Халдън заяви в реч в Лондон, че потребителските разходи във Великобритания се възстановяват след слабото първо тримесечие и би трябвало да продължат да се повишават през настоящата година с оглед на ускоряване на ръста на заплатите. Той също така отбеляза, че ако английският футболен отбор продължава да се представя добре на Световното първенство в Русия, това вероятно ще подкрепи допълнително потребителският дух. \"Без да се опитваме да изкушаваме съдбата, неотдавнашният спортен успех на Англия на футболния терен и на игрището за крикет вероятно подобри допълнително усещането сред англичаните, подкрепяйки по-доброто потребление\", посочи главният икономист на АЦБ. Трябва да се има предвид, че Андрю Халдън беше един от тримата служители на деветчленния Комитет за парична политика на АЦБ, които гласуваха на заседанието през миналата седмица за увеличаване на основния лихвен процент с 0,25% до ниво от 0,75%, разчитайки, че това ще върне годишната инфлация към целевото ниво от 2 на сто. Мнозинството членове  на банката, включително нейният шеф Марк Карни, обаче предпочетоха да изчакат, за да видят като ще се представи британската икономика през лятото. Андрю Халдън заяви, че очаква ръстът на заплатите в Обединеното кралство да се ускори през следващите месеци след края на периода на замразяване на заплатите в публичния сектор, добавяйки по този начин към съществуващия инфлационен натиск. До сега английският национален отбор по футбол успя да победи Панама и Тунис в груповата фаза на Световната купа в Русия, гарантирайки си място в директната елиминация. На последното световно първенство през 2014-а година в Бразилия англичаните се провалиха още в груповата фаза. Довечера Англия ще се изправи срещу Белгия в пряк двубой за първото място в групата. Сподели:", "date": "2018.06.28", "title": "РЪСТ! Потреблението в Англия се увеличава заради Мондиала"}
{"url": "http://pik.bg/%D0%BE%D1%89%D0%B5-%D0%B4%D0%B2%D0%B5-%D0%B1%D0%BE%D0%BB%D0%BD%D0%B8%D1%86%D0%B8-%D0%BE%D1%81%D1%8A%D0%B4%D0%B8%D1%85%D0%B0-%D0%BD%D0%B7%D0%BE%D0%BA-news761559.html", "text": "Нови две болници осъдиха касата заради неизплатени средства. Става дума за пари, които здравните заведения са похарчили за лечение, но над заложените им лимити през последните 3 години. И въпреки че лимитите вече паднаха в съда, проблемите със средствата за здраве продължават. Само от началото на годината вече над 10 лечебни заведения са осъдили здравната каса, по сметки на правозащитни организации. Това означава стотици хиляди левове за съдебни разходи, вместо за здравни грижи на пациентите. В същото време касата все още дължи над 100 милиона лева за неизплатена надлимитна дейност, за които също се очаква да започнат съдебни битки. Около 80 хиляди лева ще трябва да плати здравната каса на болницата в Севлиево плюс лихви и съдебни такси. Въпреки че касата им дължи още над 400 хиляди лева за последните 3 години, от лечебното заведение завели иск само за толкова. Нямали пари за по-скъпо дело. „Не ни ли се заплати, ние не можем да плащаме задълженията си, а оттук насетне се трупат дългове”, каза директорът на МБАЛ – Севлиево, д-р Пламен Цеков. Дългове, които изправят пред финансов крах болницата, където се лекуват и от съседните общини, съобщава Нова телевизия. „Това са пациенти, за които сме извършили разходи, както за материали и консуматив, енергоносители, така и за ФРЗ”, заяви д-р Цеков. Освен директор на болницата, д-р Цеков е бивш шеф на Националната здравна каса. „Изоставаме и твърде дълго време говорим за остойностяване на медицинската услуга – нещо, което в България не се случва… за да се видят реалните нужди от различни видове медицинска помощ”, каза той. Според шефове на болници, въпреки отпадането на лимитите, средствата отново се ограничавали без причина. „Това затруднява достъпа и увеличава доплащането. Ако касата не плати, ще плати болният. Имаме лимити и в момента и ще се случи същото с лимитите от 2015, 2016, 2017. Болниците си искат парите и си ги взимат, съдът осъжда еднозначно”, каза д-р Стойчо Кацаров от Центъра за защита на правата в здравеопазването. Затова правозащитниците настояват или касата да плати всички дължими надлимитни дейности на болниците, или да се намеси прокуратурата. Сподели:", "date": "2018.06.28", "title": "Още две болници осъдиха НЗОК"}
{"url": "http://pik.bg/%D1%82%D0%B2-%D0%B8%D0%BD%D1%82%D1%80%D0%B8%D0%B3%D0%B0-%D0%B8%D0%B2%D0%BE-%D0%BD%D0%B8%D0%BA%D0%BE%D0%B4%D0%B8%D0%BC%D0%BE%D0%B2-%D1%81%D0%B5-%D1%80%D0%B0%D0%B7%D0%B2%D0%B5%D0%B6%D0%B4%D0%B0-%D1%81-%D0%B1%D0%BD%D1%82-%D1%82%D0%B2-%D0%B2%D0%BE%D0%B4%D0%B5%D1%89%D0%B8%D1%8F%D1%82-%D0%BF%D1%80%D0%B8%D0%B7%D0%BD%D0%B0-%D0%BF%D1%80%D0%B5%D0%B4-%D0%B2%D1%81%D0%B8%D1%87%D0%BA%D0%B8-%D1%87%D0%B5-news761541.html", "text": "Тв водещият на телевизията-майка Иво Никодимов призна, че напуска сутрешния блок на БНТ. Така самият той потвърди слуховете, плъзнали във виртуалното пространство, че \"разводът\" с националната телевизия е факт. Под поста на Никодимов във Фейсбук приятели и съмишленици изразяват подкрепата си, но и съжалението, че той вече няма да е водещо лице на сутрешните блокове на БНТ. Повечето от приятелите на Никодимов недоумяват защо се е случила промяната. Някои са твърде категорични - като Мария Пеева, която директно обвинява ръководството на БНТ: \" Запознати твърдят, че наесен телевизията ще претърпи големи промени, като политиката в предаванията ще намалее значително за сметка на полезната за зрителите информация. От известно време от медията отпадат и други журналисти и началници, което вещае тотална промяна. Грешка на БНТ, защото Иво Никодимов е един от малцината, които уважават гостите, които са поканили и ги оставят да развият тезите си, журналистът винаги е подготвен по темата и никога не търси евтини, жълти сензации! И вместо да го оставят да води предаването... Те го свалят от екран?!\" \" Сподели:", "date": "2018.06.28", "title": "ТВ ИНТРИГА! Иво Никодимов се развежда с БНТ! Тв водещият призна пред всички, че..."}
{"url": "http://pik.bg/%D0%BB%D1%8E%D0%B1%D0%BE%D0%B2-%D0%B1%D0%B5%D0%B7-%D0%B3%D1%80%D0%B0%D0%BD%D0%B8%D1%86%D0%B8-%D0%BA%D0%BE%D1%82%D0%BA%D0%B0%D1%82%D0%B0-%D0%BD%D1%83%D1%88%D0%B0-%D1%81%D1%82%D0%B0%D0%BD%D0%B0-%D0%B7%D0%B2%D0%B5%D0%B7%D0%B4%D0%B0-%D0%B2-%D1%80%D1%83%D1%81%D0%B8%D1%8F-%D0%BF%D0%B8%D1%81%D0%B0%D0%BD%D0%B0%D1%82%D0%B0-%D0%BE%D1%81%D0%B8%D0%BD%D0%BE%D0%B2%D0%B8-%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD%D0%B8-%D1%81%D1%83%D1%80%D0%B8%D0%BA%D0%B0%D1%82%D0%B8-%D0%B2-news761451.html", "text": "Котката Нуша трогна с добротата си любителите на животните. Мъркащото четириного осинови бебета сурикати, изоставени от майка си в зоологическата градина в руския град Псков. Още щом се родили, малките били отхвърлени от майка им. По този начин тя ги изложила на голям риск за живота им. Служители обаче се сетили за родилата съвсем скоро Нуша. Оказало се, че котката няма против да поеме грижите за сурикатите. Сега тя ги обгрижва, кърми и мие досущ като нейно собствено потомство. Двете бебета са в стабилно състояние и растат под ласките на мъркащата си осиновителка, предаде \"Дарик\". Сподели:", "date": "2018.06.28", "title": "ЛЮБОВ БЕЗ ГРАНИЦИ! Котката Нуша стана звезда в Русия! Писаната осинови изоставени... сурикати (ВИДЕО)"}
{"url": "http://pik.bg/%D1%85%D0%B2%D0%B0%D1%82%D0%BA%D0%B8-%D0%B2-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%B1%D0%B8%D0%B2%D1%88-%D0%B7%D0%B0%D0%B2%D0%BE%D0%B4-%D0%B7%D0%B0-%D0%B4%D0%B0-%D1%81%D0%BF%D0%B0%D1%81%D1%8F%D1%82-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D0%B8%D0%BC%D0%BE%D1%82%D0%B8-news761457.html", "text": "Общинските съветници в Септември решиха да преобразуват от публична в частна общинска собственост парцела на бившия завод \"Победа\" в града, за да може да бъде продаден и така да се вдигне запора от други общински имоти, като пенсионерски клубове, спортна зала, клуб на ловно-рибарско дружество, на инвалидите и т.н. Заради наследени от предните мандати дългове, частни съдебни изпълнители са наложили запор върху някои стратегически важни общински имоти. След трудни преговори с един от тях е постигната договорка за вдигане на забраната от няколко такива имота, за сметка на придобития преди известно време парцел на бившата фабрика „Победа”. Според общинари някогашното предприятие пустее и най-разумното е да се намери купувач, който да плати за 42 810 декара площ и сгради, а с парите да бъдат разплатени натрупаните от община Септември дългове, пише \"Монитор\". Ако този имот бъде предоставен на ЧСИ в замяна ще бъдат освободени от възбрана други, реално функциониращи към момента сгради, които са в населени места и се ползват по предназначение от много и различни обществени групи, обясни председателят на ОбС Кирил Тодорин. Сподели:", "date": "2018.06.28", "title": "ХВАТКИ! В Септември продават бивш завод, за да спасят общински имоти "}
{"url": "http://pik.bg/%D0%B7%D0%B5%D0%BC%D0%B8%D1%82%D0%B5-%D0%B2-%D0%B4%D0%BE%D0%B1%D1%80%D1%83%D0%B4%D0%B6%D0%B0-%D0%BD%D0%B0%D0%B9-%D1%81%D0%BA%D1%8A%D0%BF%D0%B8-news761160.html", "text": "Средната цена на 1 дка земеделска земя в област Добрич през 2017 г. е достигнала 2 032 лв., докато средната цена за страната е 872 лв. на декар. Спрямо 2016 г. в Добруджа продажната цена се е увеличила с 26.8% и продължава да бъде най-висока в сравнение с останалите области. И средната цена на рентата в тази област е най-висока, като достига 87 лева. Сподели:", "date": "2018.06.28", "title": "Земите в Добруджа най-скъпи"}
{"url": "http://pik.bg/%D0%BF%D0%BE%D0%B4-%D0%B7%D0%B0%D0%BF%D0%BB%D0%B0%D1%85%D0%B0-%D0%B2%D1%80%D0%B0%D1%82%D0%B0%D1%80%D1%8F%D1%82-%D0%BD%D0%B0-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-%D1%82%D1%80%D0%B5%D0%BF%D0%B5%D1%80%D0%B8-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%B8-news761456.html", "text": "Сдобилият се с лоша слава вратар на Аржентина Вили Кабайеро е възмутен от отправени заплахи както към него, така и към членове на семейството му. 36-годишният страж допусна фрапантна грешка за първия гол на Хърватия във втория мач на \"гаучосите\" на Световното първенство, което спомогна за тежката загуба на тима с 0:3. След това вратарят на Челси загуби титулярното си място за сблъсъка с Нигерия, след който аржентинците все пак си проправиха път към осминафиналите, пише \"Спортал\". \"След положителния за нас резултат и класирането ни напред, случилото се вече се превърна в комична случка. Липса на късмет, издънка, грешка… както искате го наречете. Има много неща, които приемам, защото това си беше грешка на футболно ниво. Но в същото време станах обект на множество прояви на неуважение, зли пожелания и заплахи срещу мен и семейството ми. Това грозно отношение не ми помогна. Още веднъж казвам, че признавам грешката си, но никога не съм искал семейството ми да прекара такива неприятни дни\", написа Кабайеро в профила си в \"Инстаграм\". Сподели:", "date": "2018.06.28", "title": "ПОД ЗАПЛАХА! Вратарят на Аржентина трепери за живота си "}
{"url": "http://pik.bg/%D1%81%D1%80%D0%B0%D0%B6%D0%B5%D0%BD%D0%B8%D0%B5-%D0%B7%D0%B0-%D1%80%D0%B5%D0%B9%D1%82%D0%B8%D0%BD%D0%B3-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%B8%D1%82%D0%B5-%D1%89%D0%B5-%D1%81%D0%B5-%D0%B8%D0%B7%D0%B1%D0%B8%D1%8F%D1%82-%D0%B7%D0%B0-%D0%B0%D0%BD%D0%B8%D1%82%D0%B0-%D0%BC%D0%B5%D0%B9%D0%B7%D0%B5%D1%80-news761461.html", "text": "Освободената под гаранция в понеделник Анита Мейзер се е прибрала в дома си, след като бе задържана почти две години. Сега скандалната миска иска да се върне към нормалния си живот, което ще отнеме доста време. На този етап варненката с американски паспорт отказва всякакви интервюта пред вестници и телевизии, упълномощила е своите адвокати да я представляват и да говорят от нейно име. Още след новината за промяната на мярката й за задържане, телевизионни редактори от всякакви публицистични, сутрешни предавания и ток шоута са започнали да търсят контакт с нея, за да си подсигурят първи интервю с нея. Засега, тя има нужда да се адаптира към новата ситуация и отказва каквито и да е срещи с медиите, пише \"LifeOnline.bg\". Сподели:", "date": "2018.06.28", "title": "СРАЖЕНИЕ ЗА РЕЙТИНГ! Телевизиите ще се избият за Анита Мейзер "}
{"url": "http://pik.bg/%D0%B1%D1%80%D1%83%D1%82%D0%BD%D0%B8%D1%8F%D1%82-%D0%B2%D1%8A%D1%82%D1%80%D0%B5%D1%88%D0%B5%D0%BD-%D0%BF%D1%80%D0%BE%D0%B4%D1%83%D0%BA%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5-%D0%BF%D0%BE%D0%BD%D0%B8%D0%B6%D0%B0%D0%B2%D0%B0-news761472.html", "text": "Дългосрочните задължения през април са в размер на 25,0438 млрд. евро (46,7% от БВП и 76,2% от брутния външен дълг), като намаляват с 496,6 млн. евро (с 1,9%) спрямо края на предходната година и с 1,3493 млрд. евро (с 5,1%) спрямо година по-рано. В същото време краткосрочните задължения на България възлизат на 7,8332 млрд. евро (14,6% от БВП и 23,8% от брутния външен дълг), повишавайки се с 64,8 млн. евро (с 0,8%) спрямо края на предходната година, но намаляват с 111,3 млн. евро (с 1,4%) спрямо април 2017 година. Брутният външен дълг на сектор \"Държавно управление\" в края на април е в размер на 5,6436 млрд. евро (10,5% от БВП), намалявайки в рамките на година с 859,8 млн. евро (спад с 13,2%) и със 75,6 млн. евро (с 1,3%) спрямо края на 2017 година. През април външните задължения на банките в нашата страна възлизат на 4,4173 млрд. евро (8,2% от БВП), като се повишават със 118,5 млн. евро (с 2,8%) спрямо края на предходната година и нараства с едва 28 млн. евро (с 0,6%) спрямо април 2017 година. През първите четири месеца на настоящата година са извършени плащания по обслужването на брутния външен дълг за 2,0394 млрд. евро (3,8% от БВП) спрямо плащания за 1,5819 млрд. евро (3,1% от БВП) за периода януари – април 2017 година, отчита БНБ. Нетният външен дълг (разликата между размера на брутния външен дълг и размера на брутните външни активи) в края на април е отрицателен и в размер на 1,2963 млрд. евро, като намалява със 141 млн. евро (с 12,2%) спрямо края на предходната година. Това понижение на нетния външен дълг се дължи на по-голямото намаление на брутния външен дълг (с цели 431,9 млн. евро) в сравнение с понижението на брутните външни активи (с 290,9 млн. евро). Спрямо година по-рано нетният външен дълг през април се понижава с 1,9044 млрд. евро. Трябва да се има предвид, че брутните външни активи включват резервните активи на БНБ, активите на банките в чужбина и депозитите на нефинансовия сектор зад граница. В края на април тази година брутният външен дълг на България (частен и държавен) е в размер на 32,8769 млрд. евро (61,3% от прогнозния БВП), като се понижава с 431,9 млн. евро (с 1,3%) спрямо края на 2017 година и намалява с цели 1,4605 млрд. евро (спад с 4,3%) спрямо година по-рано (през април 2017 година, когато брутният външен дълги беше в размер на 34,3375 млрд. евро), информира БНР. Сподели:", "date": "2018.06.28", "title": "Брутният вътрешен продукт на България се понижава"}
{"url": "http://pik.bg/%D0%BA%D0%BE%D0%B3%D0%B0-%D1%80%D0%B5%D0%BC%D0%BE%D0%BD%D1%82%D0%B8%D1%82%D0%B5-%D0%BD%D0%B0%D0%B8%D1%81%D1%82%D0%B8%D0%BD%D0%B0-%D1%81%D0%B0-%D0%BE%D0%BF%D0%B0%D1%81%D0%BD%D0%B8-news761463.html", "text": "Това каза за предаването „Хоризонт до обед“ инженер Иван Каралеев от Камарата на инженерите в инвестиционното проектиране. В много случаи при довършителните работи по новите имоти вижданията на собствениците кардинално се разминават с тези на проектантите, предупреди той. \"Много е странно! По мои проекти съм наблюдавал в жилищни блокове, когато преместват кухнята на балкона. Най-опасното е когато направят премествания в самото жилище - измествания на стени, на неща, които са съобразени чисто технически и са опасни за цялата сграда\". Когато новият дом се продава на шпакловка и замазка, което е около 75% завършеност, той е значително по-евтин. Цената въпреки това е изключително висока предвид свободната жилищна площ в големите градове, коментира той. В зависимост от това каква луксозност изисква новият обитател на дома, довършителните работи по него може значително да превишат 25% от платената за него сума. „В Наредба 2 - за приемане на строежите в България, ясно са формулирани изискванията, но никъде не е посочено, в никой нормативен акт, как да се продават жилищата и в какъв завършен вид. Не съществува такова изискване! Масовото е да се предлагат „на тапа“. От тук нататък се развихря самотворчеството на нашия строителен гений, който не винаги води до добри резултати, а често пъти накърнява интересите на другите живущи в жилището“. Ако има поне общи нормативи, които да оказват в какъв вид да се предават новите жилища и те отразяват и съвременните изисквания, това би било полезно, смята експертът. „Ще излезе по-евтино и по-качествено за клиента, защото този, който строи, много ясно отговаря на нормите и на изискванията по отношение на вложените материали. Проектантите също задават в своите проекти много ясно и точно на какви норми и на какви стандарти отговаря това, което те предават като проект“. Каралеев препоръча на собствениците на имоти задължително да се консултират с професионалисти преди да започнат промени, особено в конструкцията на сградата, например премахване на стени и балкони. Всеки стопанин, който иска да придобие ново жилище, има виждания как да го преустрои спрямо неговата представа за обитаване на това жизнено пространство. От друга страна, невинаги този, който стопанисва жилището, има ясна представа какви са нормите, особено в санитарно-хигиенно отношение. Тук се сблъскват два подхода. Сподели:", "date": "2018.06.28", "title": "Кога ремонтите наистина са опасни"}
{"url": "http://pik.bg/%D1%86%D0%B8%D1%86%D0%B8-%D0%BD%D0%B0-%D0%B0%D0%B2%D0%B0%D0%BD%D1%82%D0%B0-%D1%81%D1%82%D1%80%D0%B8%D0%BF%D1%82%D0%B8%D0%B9%D0%B7%D1%8C%D0%BE%D1%80%D0%BA%D0%B8-%D0%BE%D1%82-%D0%BA%D0%B0%D0%BB%D0%B8%D0%BD%D0%B8%D0%BD%D0%B3%D1%80%D0%B0%D0%B4-%D1%81%D0%B5-%D0%BF%D1%80%D0%B5%D0%B4%D0%BB%D0%BE%D0%B6%D0%B8%D1%85%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%BD%D0%B0-%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%B8%D1%82%D0%B5-%D0%BD%D0%B0%D1%86%D0%B8%D0%BE%D0%BD-news761452.html", "text": "Мениджърът на един от стриптийз клубовете в Калининград Евгения Сорокина заяви, че футболистите от националния отбор на Англия могат да се възползват безплатно от услугите на заведението. Клубът се намира на около 20 метра от хотела, в който островитяните са настанени преди последния си мач от груповата фаза на Мондиал 2018 срещу Белгия тази вечер. \"С нетърпение очакваме английските запалянковци. Футболистите вече отседнаха в хотела, който се намира буквално от другата страна на улицата от нашия клуб. Ако те искат да дойдат, могат да се възползват безплатно от всички наши услуги. Поканили сме допълнително седем момичета, който ще танцуват заедно с постоянно работещите при нас\", коментира Сорокина. Сподели:", "date": "2018.06.28", "title": "ЦИЦИ НА АВАНТА! Стриптийзьорки от Калининград се предложиха безплатно на английските национали"}
{"url": "http://pik.bg/%D1%86%D0%B8%D0%BA%D0%BB%D0%BE%D0%BD%D1%8A%D1%82-%D0%BD%D0%B5%D1%84%D0%B5%D0%BB%D0%B8-%D0%B8%D0%B7%D0%BC%D0%B5%D1%81%D1%82%D0%B8-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B8%D1%8F-%D0%BA%D0%BE%D0%BD%D1%86%D0%B5%D1%80%D1%82-%D0%BD%D0%B0-%D1%80%D0%B8%D1%82%D0%BE%D0%BD-news761511.html", "text": "На страницата си във \"Фейсбук\" дуетът рекламираше Летния театър като мястото, на която ще се срещне с публиката си в морската столица. Заради дъждовете обаче е невъзможно концертът да се състои на открито. По-рано днес ритонците обявиха, че вместо от сцената на Морската градина ще пеят в зала \"Конгресна\" в Двореца на културата и спорта. Музикалният им спектакъл започва от 20 ч. на 30 юни, събота. След Русе и Пловдив, Варна е третата спирка от националното турне \"40 години музика и любов\". Следват Бургас, Велико Търново, Плевен и още два града, които \"Ритон\" все още не са обявили. Циклонът \" Нефели \", който донесе библейски наводнения в централна Гърция и в момента определя времето на целия Балкански полуостров, измести концерта на дует \"Ритон\" във Варна. Сподели:", "date": "2018.06.28", "title": "Циклонът \"Нефели\" измести варненския концерт на \"Ритон\""}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B7%D0%B0%D1%82%D1%8F%D0%B3%D0%B0-%D0%BB%D0%B8-%D1%81%D0%B5-%D0%BF%D1%80%D0%B8%D0%BC%D0%BA%D0%B0%D1%82%D0%B0-%D0%BE%D0%BA%D0%BE%D0%BB%D0%BE-%D0%BF%D0%B5%D1%80%D0%B0%D1%82%D0%B0-%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%BE%D0%BA%D0%BE%D0%BB%D0%BE-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D0%BD-news761560.html", "text": "Затяга ли се примката около Перата отново стана \"герой\" на новините, след като бе прострелян около 22 ч. на 26 юни. След покушението, станало Бургаският журналист Стоян Тончев, който бе до Перата в болницата, написа в профила си във Фейсбук версия, която звучи плашещо. Тончев твърди: \"Мократа\" поръчка срещу Петър Низамов - Перата е изпълнена от полицаи!!!\". Вчера вечерта профилът ми е многократно докладван, за да бъде блокиран за 30 дни. Невъзможно е да отговарям и на лични съобщения! Целта е да не мога да огласявам чрез социалната мрежа какво се случва около опита Петър Низамов да бъде убит! Вчера полицията беше в болницата!! Искаха да му взимат натривки от ръцете за барут, все едно той е стрелял и е ранил някого, а не е жертвата. Освен това искаха да обискират колата му, както и дома му, вероятно търсейки оръжие, или пък защо да не бъде подхвърлено от някой нещо. Вдигнахме скандал в болницата и не позволихме да бъде третиран както престъпник. Тази вечер от полицията отново искат да му бъдат взети натривки от ръцете!!! Изпълнява се гнусна политическа поръчка от разклатената държавна власт! Научих, че полицаи ровят дилъри, за да разберат дали си купувам от тях \"бяло\" за шмъркане. Има поръчка да бъда арестуван с наркотици!!!! След внимателен анализ на всички факти и обстоятелства, както и след внимателно изследване на последващите действия и информацията, която сме придобили - стигнали сме до обоснованото предположение, че \"мократа\" поръчка срещу Петър Низамов - Перата е изпълнена от полицаи!!! Самият Петър Низамов преди ден: Ловеца на мигранти Петър Низамов - Перата и има ли опит за натиск върху него и хората, които го подкрепят и симпатизират. близо до дома му в бургаския комплекс \"Изгрев\", Перата бе настанен в болница с наранявания по крака. \"Бяха двама души, въоръжени с пистолети. Причаквали са ме в храстите пред дома ми. Когато ме видяха изкрещяха: \"Стой на място! Полиция\" и откриха огън. Целиха се в краката ми, за да ме повалят, защото започнах да бягам\". Сподели:", "date": "2018.06.28", "title": "ЕКСКЛУЗИВНО В ПИК! Затяга ли се примката около Перата?! Шокиращи подробности около простреляния ловец на мигранти"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%BE%D0%B5-%D0%BE%D1%82%D0%BB%D0%BE%D0%B6%D0%B8-%D0%BF%D1%80%D0%B5%D1%81%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F%D1%82%D0%B0-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%82%D0%B0%D1%8F%D0%BD%D0%B8-%D1%82%D1%83%D1%81%D0%BA-%D0%B8-%D1%8E%D0%BD%D0%BA%D0%B5%D1%80-news761565.html", "text": "Италия наложи вето върху проекта за решение, с което Европейския съюз трябваше да приеме нови правила за мигрантите. Това наложи и отмяната на пресконференцията, която трябваше да дадат Бойко Борисов като премиер на председателстватаща Съвета на ЕС страна, председателят на ЕП Антонио Таяни, председателят на Европейския съвет Доналд Туск и председателят на ЕК Жан-Клод Юнкер. Италия смята, че подготвеният документ не гарантира ясни правила за преместването на мигранти, които вече са на територията на ЕС, съобщава Нова телевизия. Сподели:", "date": "2018.06.28", "title": "ИЗВЪНРЕДНО! Кое отложи пресконференцията на Борисов, Таяни, Туск и Юнкер"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B2-%D1%81%D0%B5%D0%BB%D0%BE-%D0%BA%D0%BE%D1%81%D1%82%D0%B8-%D0%B7%D0%B0-%D0%B2%D1%82%D0%BE%D1%80%D0%B8-%D0%BF%D1%8A%D1%82-%D0%B8%D0%B7%D0%B1%D0%B8%D0%B2%D0%B0%D1%82-%D0%B6%D0%B8%D0%B2%D0%BE%D1%82%D0%BD%D0%B8%D1%82%D0%B5-%D0%BD%D0%B0-%D1%84%D0%B5%D1%80%D0%BC%D0%B5%D1%80%D0%B0-%D0%B0%D1%82%D0%B0%D0%BD%D0%B0%D1%81-%D1%87%D0%BE%D0%B2%D0%B5%D0%BA%D1%8A%D1%82-%D0%B5-%D1%81%D1%8A%D1%81%D0%B8%D0%BF%D0%B0%D0%BD-news761566.html", "text": "Всички овце и кози в странджанското село Кости се наложи да бъдат избити, след като там бе открит рядък вид чума. Евтаназията на животните окончателно ще сложи край на фермерството в селото, което пък ще е решителната стъпка към последващото му обезлюдяване. Днес, след като узнаха, че животните им трябва да се умъртвят малцината местни жители се разплакаха. Трагедията за тях е огромна, защото те имат по няколко кози и овце и до този момент това бе единственото им препитание. Още по-тежко е положението с фермера Атанас Петров, в чието стопанство откриха болните животни - над 200 овце и кози за няколко часа бяха евтанизирани и загробени в нива край селото. Днешния ден той описва като голяма трагедия. Всичко, което е градил за години, е унищожено. Фермерът буквално е съсипан, тъй като това е втори удар срещу него. Преди години отглеждал крави в стопанството и с това се прехранвал. През 2011 година обаче всичките те са избити след открита зараза - шап.Въпреки че с това се е прехранвал цял живот, смята да се откаже от животновдъството. \"Продавахме млякото на мандрата в с. Веселие, с това се препитавах. Оттук нататък обаче няма да гледам животни, няма никаква сигурност. За да направя едно стадо, ми трябват около 7-8 години. Това е толкова голям труд, пари и нерви. А в нашия край е много опасно да се гледа, не става!\", разказа Атанас пред \"Флагман\". Той се надява да получи обезщетение за умъртвените животни, не е ясно обаче дали сумата ще е достатъчна. \"Преди години, когато евтаназираха кравите, ни платиха. Това обаче не е достатъчно. Голямо обикаляне е да възстановиш стопанството отново - взимаш животни, обикаляш цялата страна. А когато разберат откъде идваш - т.е. от край, в който са умъртвили животните, вдигат двойно сумата - например от 1000 на 2000 лв., защото знаят, че си на зор. Взимаш животното, чакаш да се заплоди и 2-3 години тъпчеш на едно място, без да изкарваш пари. Затова обезщетението не стига. Тогавашният земеделски министър ни обеща, че ще ни платят и за пропуснати ползи за месеците, в които не можехме да гледаме животни, но се покри и не ни дадоха. След първия път, когато ми се случи това, реших пак да се занимавам с крави и взех овце. Сега и те си отидоха\", жалва се Атанас. Днес той единствено се моли да му изплатят умъртвените овце на нормална цена. Атанас е категоричен, че животновъдството му е в кръвта, но признава, че едва ли оттук нататък ще рискува отново да възстанови фермата. Местните в с. Кости също не са оптимисти. След шапа през 2011 година - 8 години тук-там се гледат по няколко животни, а след предстоящата евтаназия на 14 хил.овце и кози в цялата Община Царево - със сигурност този поминък ще бъде погребан. Сподели:", "date": "2018.06.28", "title": "Драма в село Кости! За втори път избиват животните на фермера Атанас, човекът е съсипан"}
{"url": "http://pik.bg/%D0%B2%D0%BB%D0%B0%D0%B4%D0%BE-%D0%BF%D0%B5%D0%BD%D0%B5%D0%B2-%D0%BF%D0%BE%D0%BB%D0%B8%D0%B2%D0%B0-%D1%8E%D0%B1%D0%B8%D0%BB%D0%B5%D0%B9-%D1%81-%D1%84%D0%BE%D1%82%D0%BE%D0%B8%D0%B7%D0%BB%D0%BE%D0%B6%D0%B1%D0%B0-%D0%BE%D1%82-5-%D0%BA%D0%BE%D0%BD%D1%82%D0%B8%D0%BD%D0%B5%D0%BD%D1%82%D0%B0-news761159.html", "text": "Откакто попадна в плен на фотографията, Владо Пенев колекционира старателно снимките си, направени на 5 континента, за да открие своя изложба, когато покори и останалите два, научи \"Ретро\". План-максимумът трябва да бъде изпълнен до октомври, когато инспектор Попов от \"Под прикритие\" има юбилей - става на 60 години. Актьорът си е поставил за цел едно от събитията, с които да отбележи годишнината си, да бъде именно изложбата, с която да разкаже за пътешествията си по света. Последният покорен от него континент бе Южна Америка. В началото на годината Пенев сбъдна своя отколешна мечта - изкачи Мачу Пикчу в Перу. Сподели:", "date": "2018.06.28", "title": "Владо Пенев полива юбилей с фотоизложба от 5 континента  "}
{"url": "http://pik.bg/%D1%83%D0%B6%D0%B0%D1%81-%D0%BA%D1%80%D0%B0%D0%B9-%D1%86%D0%B0%D1%80%D0%B5%D0%B2%D0%BE-%D0%B8%D0%B7%D0%B1%D0%B8%D0%B2%D0%B0%D1%82-%D0%B6%D0%B8%D0%B2%D0%BE%D1%82%D0%BD%D0%B8%D1%82%D0%B5-%D0%BD%D0%B0-%D1%85%D0%BE%D1%80%D0%B0%D1%82%D0%B0-%D0%B1%D0%B5%D0%B7-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-news761454.html", "text": "Започна масово избиване на животни в странджанското село Кости, намиращо се в община Царево, сигнализираха току-що шокирани местни жители, цитирани от Флагман.бг. Те разказаха, че ветеринарите им обяснили за опасност от чума, вероятно визирайки няколкото регистрирани случая в съседната област Ямбол, но ако е така защо се изтребват животните чак в Кости, намиращо се на 200 км - остава загадка. Очаква се днес да се умъртвят над 400 животни - основно овце и кози. Кметът на Царево Георги Лапчев, но той не отговаря на мобилния си телефон. Липсва и официална информация от ОДБХ Бургас. Директорът д-р Георги Митев също не отговаря на обажданията. Сподели:", "date": "2018.06.28", "title": "УЖАС КРАЙ ЦАРЕВО! Избиват животните на хората без предупреждение"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%84%D1%8A%D0%BD%D0%BA%D0%B8-%D0%BD%D0%B5-%D0%B8%D0%B7%D0%BB%D0%B8%D0%B7%D0%B0-%D0%BE%D1%82-%D0%BA%D1%80%D1%8A%D1%87%D0%BC%D0%B0%D1%82%D0%B0-%D0%BD%D0%B0-%D0%BA%D0%BE%D1%86%D0%B5%D1%82%D0%BE-%D1%81%D0%BD%D0%B8%D0%BC%D0%BA%D0%B8-news761469.html", "text": "Допреди да се запознае с Константин, Димитър Ковачев-Фънки не беше стъпвал в чалгарник, но откакто завърза дружба с певеци, рокаджията не излиза от кръчмата му в Студентски град, видя ПИК. Там двамата другари поляха успешното участие на Коцето в последния сезон на \"Като две капки вода\", в което Фънки бе сред оценяващите в журито. Тази сутрин Ковачев също е осъмнал в дискотеката, в която цяла нощ звучи мръсна чалга. Към компанията са се присъединили ловеца на бежанци Динко и Кристиан Кирилов от \"София ден и нощ\". На снимките личи, че Фънки видимо се забавлява, вдига наздравици и му е густо на душата, та макар и под ритмите на чалгата - жанра, който доскоро ненавиждаше. Сподели:", "date": "2018.06.28", "title": "ПЪРВО В ПИК! Фънки не излиза от кръчмата на Коцето (СНИМКИ)"}
{"url": "http://pik.bg/%D0%B1%D0%B0%D1%80%D0%B5%D0%BA%D0%BE%D0%B2-%D0%B7%D0%B0%D0%B2%D0%B5%D0%B4%D0%B5-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82-%D0%BF%D1%80%D0%B8-%D0%BA%D1%80%D0%B0%D0%B2%D0%B0%D1%82%D0%B0-%D0%BF%D0%B5%D0%BD%D0%BA%D0%B0-%D0%B2%D0%B8%D0%B4%D0%B5%D0%BE-news761549.html", "text": "Евродепутатите Николай Бареков и британецът Джон Флек, консерватор, както сам се представи – 12-о поколение фермер, отидоха днес следобед при кравата Пенка и нейния собственик Иван Харалампиев в кюстендилското село Копиловци. Прочутата вече крава-беглец в Сръбско Пенка, която след реакции и в ЕС, и дори по целия свят, беше спасена и не беше умъртвена, след като е била на територия извън ЕС, вече е в стадото си в с. Мазарачево. Гостите отидоха да я видят привечер, информира БНР. Домакинът – фермерът Иван Харалампиев – благодари на Джон Флек за помощта и за човешката му постъпка, като изрази надежди, че след случая с кравата Пенка ще се променят много неща, които към момента са една недомислица и пречат на фермерството както по нормативите, така и по условията за развитието на българското и европейското животновъдство. Николай Бареков заяви, че каузата по спасяването на кравата Пенка е лична кауза на депутата Джон Флек: \"Джон имаше идеята още преди десет дена да съчетае неговото пристигане в София с една организация. Ние сме тук на частни начала да видим нашия приятел фермера – те сега се запознаха – това беше мечта и на двамата – и Джон да види Пенка, която всъщност спаси\". В Кюстендил и в района вече има и коментари, че темата с кравата Пенка се преексплоатира и от собственика ѝ, е от институциите, и от политиците - в случая от евродепутатите. Сподели:", "date": "2018.06.28", "title": "Бареков заведе британски евродепутат при кравата Пенка (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%BE%D0%B2%D0%BE-%D0%B1%D1%8F%D0%B3%D1%81%D1%82%D0%B2%D0%BE-%D0%BE%D1%82-%D0%B0%D1%80%D0%B5%D1%81%D1%82%D0%B0-15-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%BE-%D0%B7%D0%B0-%D0%BA%D1%80%D0%B0%D0%B6%D0%B1%D0%B0-%D0%B8%D0%B7%D1%87%D0%B5%D0%B7%D0%BD%D0%B0-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82-news761531.html", "text": "ОДМВР- Враца Тази сутрин около 8.00 часа, в сграда на РУ Враца полицейски патрул довел 15-годишен, заподозрян за извършена кражба на малка сума пари. По първоначални данни, докато служителите оформяли документите за наложената му 24-часова мярка за задържане, младежът е успял да избяга от управлението. Това съобщиха от пресцентъра на . Предприети са издирвателни действия за установяването и задържането на 15-годишния. Със заповед на директора на ОДМВР-Враца е назначена вътрешна проверка, в рамките на която ще се изясняват всички факти и обстоятелства, свързани с полицейските действия. Сподели:", "date": "2018.06.28", "title": "ИЗВЪНРЕДНО! Ново бягство от ареста: 15-годишно момче, задържано за кражба, изчезна от полицията"}
{"url": "http://pik.bg/%D1%81%D1%83%D0%BF%D0%B5%D1%80-%D0%BC%D0%BE%D0%B4%D0%B5%D0%BB-%D1%81%D0%B5-%D0%B7%D0%B0%D1%85%D0%BB%D0%B0%D1%81%D0%BD%D0%B0-%D0%BF%D0%BE-%D0%BF%D1%80%D0%B8%D0%BD%D1%86-%D1%83%D0%B8%D0%BB%D1%8F%D0%BC-news761450.html", "text": "Супермоделът Бар Рафаели изрази възторга си от външността на принц Уилям, който посети родината ѝ Израел. Израелската красавица била представена на принца на градинско парти, организирано от посланика на Израел във Великобритания Марк Реджев, разкри \"Дейли експрес\", цитиран от \"Дарик\". След срещата си с херцога на Кембридж Бар Рафаели възкликнала: \"Той е изключително чаровен. Мисля, че и двамата с брат му изглеждат добре, но Уилям е най-добре изглеждащият принц в света\". Иначе в Израел Принц Уилям се срещна с представители на технологични компании и се запозна с най-новите им разработки. На херцога на Кембридж бе демонстрирана джаджа, която се прикрепва към очила и дава възможност на незрящи и частично незрящи да регистрират думи и предмети. \"Невероятно изобретение. Сигурен съм, че ще помогне на много хора. Брилянтна технология\", коментира принц Уилям. Херцогът на Кембридж се срещна и с представители на компания, която разработва интерактивни игри за деца. Сподели:", "date": "2018.06.28", "title": "Супер модел се захласна по принц Уилям"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BF%D1%83%D1%82%D0%B8%D0%BD-%D0%B8-%D1%82%D1%80%D1%8A%D0%BC%D0%BF-%D1%81%D0%B5-%D1%81%D1%80%D0%B5%D1%89%D0%B0%D1%82-%D0%BD%D0%B0-16-%D1%8E%D0%BB%D0%B8-%D0%B2-%D1%85%D0%B5%D0%BB%D0%B7%D0%B8%D0%BD%D0%BA%D0%B8-news761497.html", "text": "ТАСС. Пресслужбата на Кремъл обяви, че срещата на високо равнище между президентите на Русия и на САЩ Владимир Путин и Доналд Тръмп ще се състои на 16 юли в Хелзинки, предава „В съответствие с постигнатите договорености на 16 юли в Хелзинки ще се състои срещата между президентите на Русия и на САЩ Владимир Путин и Доналд Тръмп. По време на преговорите ще се обсъдят текущото състояние и перспективите пред развитието на руско-американските отношения, както и актуалните въпроси от международния дневен ред“, пише в официално заявление на руското президентство, цитирано от Фокус. По-рано съветникът на руския президент по външната политика Юрий Ушаков заяви, че избраното средство е удобно и за двете страни. Той допълни, че се очаква срещата да продължи няколко часа – планира се протоколна част, среща на четири очи и съвместна пресконференция. Той заяви, че очаква Путин и Тръмп след срещата да приемат съвместно заявление, „което ще обрисува по-нататъшните стъпки на двете страни и в план на подобряване на двустранните отношения и в план на съвместните действия на международната арена, и в план на осигуряване на международните стабилност и сигурност“. Сподели:", "date": "2018.06.28", "title": "ОФИЦИАЛНО: Путин и Тръмп се срещат на 16 юли в Хелзинки"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%B2%D0%B8%D0%B6%D1%82%D0%B5-%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B0%D1%82%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D1%81%D1%82%D1%80%D0%B0%D0%BD%D0%B4%D0%B6%D0%B0-%D0%B7%D0%B0%D0%BF%D0%BE%D1%87%D0%BD%D0%B0-%D0%B5%D0%B2%D1%82%D0%B0%D0%BD%D0%B0%D0%B7%D0%B8%D1%8F-%D0%BD%D0%B0-14-000-%D0%B6%D0%B8%D0%B2%D0%BE%D1%82%D0%BD%D0%B8-news761530.html", "text": "Над 14 хиляди овце и кози ще бъдат убити в Странджа заради откритото заболяване по животните на фермера Атанас Петров от царевското село Кости. Шокиращото решение е взето току-що. Всяка овца или коза в радиус от 30-35 км. ще бъде умъртвена, за да се предотврати плъзването на заразата, съобщава \"Флагман\". Евтаназията започна около 16:00 часа днес. Умъртвени бяха няколкостотин овце на фермата на Атанас Петров. Странджа не помни подобни радикални мерки от 2011 година, когато бе открит шап. \"Става въпрос за рядък вид чума. Това не е характерно за нашата държава заболяване. Приемаме го за екзотично , защото в последните 15 години нямаме регистриран подобен вид чума. Единственият шанс да се справим е да евтанизираме всички живогни\", казаха местни животновъди. Зам.-директора на РЗИ Бургас д-р Вергиния Цанова обяви, че опасност за хората няма при това заболяване, но то лесно се предава между животните и е задължително да бъдат евтанизирани. Сподели:", "date": "2018.06.28", "title": "БРУТАЛНО! Вижте ужасяващата трагедия в Странджа: Започна евтаназия на 14 000 животни"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%BE%D0%B4%D0%B5%D0%BB-%D0%BD%D0%B0-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D1%81%D0%B8%D0%BA%D1%82%D1%80%D0%B5%D1%82-%D1%85%D0%BB%D1%8A%D1%86%D0%BD%D0%B0-%D0%BF%D0%BE-%D0%B1%D0%BB%D0%B0%D0%B3%D0%BE-%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D1%8A%D1%82-%D1%81%D0%B8-%D0%BF%D0%B0%D1%80%D1%82%D0%BD%D0%B8%D1%80%D0%B0-%D1%81-%D0%BA-news761416.html", "text": "Футболистът Благой Георгиев предизвика смут и вълнение на снимачната площадка на новия сериал на Димитър Митовски - \"Ускорение\". Бившият национал, който от началото на година отново е ерген след развода му с татарката Есмер Омерова, е заслепил двете чужденки в каста Жули Ордон и Мариана ди Мартино на снимачната площадка в Свети Влас, издават пред ПИК от екипа. Вчера Благо сподели в \"Инстаграм\" снимка с Куката от яхт клуба на ВИП-аджийския курорт. Срещата му с Мариан Вълев обаче не е никак случайна. Причината Георгиев да се засече със звездата от \"Под прикритие\" е, че е бил ангажиран с епизодична роля в \"Ускорение\". Самият Благо намекна това, като под снимката постави емотикони на кино клапа. Татуираният футболист се е засякъл на снимачната площадка с Жули Ордон и Мариана ди Мартино. Двете актриси стояли няколко минути с увиснали ченета, когато покрай тях минал Благо. 34-годишната Ордон (на снимките долу) е била сред ангелите на \"Виктория Сикрет\". Ролята в новата тв поредица няма да бъде първа на Георгиев. Дебютът му в сериал бе в \"Столичани в повече\". Благо обаче няма намерение сериозно да подхваща актьорска кариера, тъй като футболът му липсва и все по-често се замисля дали да не обуи отново бутонките. \"Тренирам много, по някога по три пъти. Преди 3-4месеца мислех да не се връщам въобще, но футболът започва да ми липсва. Може би направих грешка, че се отказах, още повече, че имах договор с \"Оренбург\" за още година и половина. Ако ей сега дойде оферта отнякъде, отивам директно\", призна наскоро пред ПИК TV Георгиев. Сподели:", "date": "2018.06.28", "title": "ПЪРВО В ПИК! Модел на \"Виктория Сиктрет\" хлъцна по Благо Георгиев! Футболистът си партнира с Куката в нов сериал (ГОРЕЩИ СНИМКИ)"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D0%BA%D0%BE%D1%81%D0%BE%D0%B2%D0%BE-%D0%B5%D0%BD%D0%B2%D0%B5%D1%80-%D1%85%D0%BE%D0%B4%D0%B6%D0%B0%D0%B9-news761526.html", "text": "Председателят на ПГ на ГЕРБ и председател на Комисията по вътрешна сигурност и обществен ред Цветан Цветанов проведе работен разговор със заместник министър-председателя на Косово д-р Енвер  Ходжай. Двамата се срещнаха в Лондон в рамките на кръглата маса за сигурността на Западните Балкани, на която домакин е Камарата на лордовете на Великобритания. Цветан Цветанов и Енвер Ходжай обсъдиха резултатите от Българското председателство на Съвета на ЕС, като Ходжай благодари за ценната подкрепа на България за европейското бъдеще на страните от Западните Балкани. Цветанов сподели задоволството си, че по време на нашето председателство се наблюдава и подобряване на диалога между Белград и Прищина и подчерта важността на разрешаването на този казус като ключово за просперитета на целия регион. \"Трябва да се научим да правим планове за бъдещето, анализирайки настоящето и по-малко да се обръщаме към миналото. С това ще подобрим живота и перспективите за гражданите ни,\" посочи председателят на ПГ на ГЕРБ. Сподели:", "date": "2018.06.28", "title": "Цветанов се срещна с вицепремиера на Косово Енвер Ходжай"}
{"url": "http://pik.bg/%D1%80%D0%B0%D0%B7%D0%BA%D0%B0%D1%8F%D0%BD%D0%B8%D0%B5-%D0%B1%D1%83%D0%BD%D0%B4%D0%B5%D1%81%D1%82%D0%B8%D0%BC%D1%8A%D1%82-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D0%B7%D0%B0-%D0%BE%D1%82%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-news761435.html", "text": "Националният отбор на Германия се извини официално на феновете си за отпадането от Мондиал 2018. Футболистите направиха това чрез съобщение в \"Туитър\". \"Скъпи привърженици! Ние сме точно толкова разочаровани, колкото и вие! Световното първенство е веднъж на четири години и ние бяхме планирали съвсем различни неща. Съжаляваме, че не играхме като истински световен шампион. Затова и заслужено бяхме елиминирани, колкото и горчиво да беше това. Вашата подкрепа беше страхотна, в Германия и по стадионите в Русия. В Рио през 2014 г. празнувахме заедно. Но в спорта има и загуби и трябва да ги признаем, ако съперникът е бил по-добър. Поздравяваме Швеция и Мексико за класирането и Република Корея за вчерашната победа\", пишат играчите на Йоахим Льов. \"Благодарим на Русия за гостоприемството\", добавиха от прес службата на селекцията. Бундестимът загуби вчера от Република Корея с 0:2 и остана последното място в група \"F\". Сподели:", "date": "2018.06.28", "title": "РАЗКАЯНИЕ! Бундестимът се извини за отпадането на Мондиала"}
{"url": "http://pik.bg/%D1%8E%D0%BD%D0%B5%D1%81%D0%BA%D0%BE-%D0%B3%D0%BB%D0%B0%D1%81%D1%83%D0%B2%D0%B0-%D1%81-%D0%BF%D1%8A%D0%BB%D0%B5%D0%BD-%D0%BA%D0%BE%D0%BD%D1%81%D0%B5%D0%BD%D1%81%D1%83%D1%81-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D0%BE%D0%BF%D0%B0%D0%B7%D0%B2%D0%B0%D0%BD%D0%B5-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%BF%D0%B0%D1%80%D0%BA-%E2%80%9E%D0%BF%D0%B8%D1%80%D0%B8%D0%BD%E2%80%9C-%D0%B8-%D1%80%D0%B0%D0%B7%D0%B2%D0%B8%D1%82%D0%B8%D0%B5-news761534.html", "text": "Българската делегация представи и защити държавната позиция за опазване на Национален парк „Пирин“ по време на 42-то заседание на Комитета за световното природно наследство към ЮНЕСКО в Бахрейн. Предложените от българска страна текстове бяха гласувани с пълен консенсус от държавите-членки на Комитета, потвърждавайки устойчивото управление на обекта на световното наследство и перспективата за балансирано развитие на туризма в националния парк. Първоначалното проекторешение на ЮНЕСКО призоваваше да не се изпълнява решението на Министерски съвет, както и изискваше от България да извърши стратегическа екoлогична оценка на новия план за управление, каквато не се изисква от европейското и българско законодателство и би блокирало развитието на региона за десетилетия напред. В рамките на три дни българската делегация проведе редица срещи с Международния съюз за защита на природата и делегациите на всички останали държави-членки на Комитета, които гласуваха с единодушие предложените редакции. Според приетото редактирано решение Комитетът отбелязва, че разширяването на ски инфраструктурата в Национален парк „Пирин“ вече е позволено и изисква българската държава да се придържа стриктно законовите процедури по приемането на инвестиционни предложения, така че да не се увреди стойността на обекта. В своето изказване вицепремиерът Валери Симеонов, който оглавяваше делегацията, изложи целенасочената политика на българската държава за баланс между опазване на околната среда и развитие на туризма и покани представителите на Комитета да посетят град Банско и Национален парк „Пирин“. Сподели:", "date": "2018.06.28", "title": "ЮНЕСКО гласува с пълен консенсус решение за опазване на Национален парк „Пирин“ и развитие на ски инфраструктурата"}
{"url": "http://pik.bg/%D0%BF%D1%80%D0%B8%D0%B5%D0%BC%D0%B0%D1%82-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%B6%D0%B8%D0%BB%D0%B8%D1%89%D0%BD%D0%B0-%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-%D1%81-%D1%85%D0%BE%D1%80%D0%B8%D0%B7%D0%BE%D0%BD%D1%82-2030-%D0%B3-news761527.html", "text": "Проектът на Национална жилищна стратегия ще бъде публикуван до няколко дни за обществено обсъждане. Стратегията определя цялостната политика по отношение на жилищния сектор и има дългосрочна визия с хоризонт до 2030 г. Обновяване на жилищния фонд, създаване на техническа документация за всички жилища и коригиране на дисбалансите в пазарните механизми на жилищния сектор са сред основните цели на Стратегията. Това посочи днес заместник-министърът на регионалното развитие и благоустройството Малина Крумова по време на конференция на тема „Финансиране на енергийната ефективност в Централна и Югоизточна Европа“. Форумът е организиран в рамките на Българското председателство на Съвета на Европейския съюз и се провежда ден преди срещата на високо равнище на министрите от Централна и Югоизточна Европа за енергийна ефективност в София. Крумова отбеляза, че жилищният сектор предоставя огромен потенциал за осъществяване на целите на енергийната ефективност – енергийна сигурност, намаляване на енергийната бедност, подобряване на здравословната среда за живеене на хората, намаляване на разходите за здравеопазване и др. Затова е необходимо изработването на устойчива програма за дългосрочно обновяване на всички жилищни сгради в страната. Тя обясни, че е необходимо изработването на икономически по-ефективни и по-иновативни начини за финансиране на енергийната ефективност, които да включват активното участие и партньорско отношение както на собствениците на сградите и жилищата, така и на бизнеса. „След изпълнение на мерките за енергийна ефективност по Националната програма за енергийна ефективност на многофамилни жилищни сгради разходите на домакинствата за отопление и електроенергия намаляват с 40 до 60%. При обновяването на жилищните сгради ще се търсят механизми за капитализация на тези положителни ефекти“, коментира още регионалният заместник-министър и припомни, че 44 хил. сгради у нас се нуждаят от обновяване. По думите ѝ, до момента около 2000 от тях са обновени по Националната програма за енергийна ефективност на многофамилните жилищни сгради и усилията са насочени към създаването на механизми, чрез които да бъдат обновени повече сгради. Сподели:", "date": "2018.06.28", "title": "Приемат Националната жилищна стратегия с хоризонт 2030 г."}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%83%D0%BF%D0%B5%D1%80-%D0%BD%D0%BE%D0%B2%D0%B8%D0%BD%D0%B0-%D0%B2-%D1%82%D0%B5%D0%BD%D0%B8%D1%81%D0%B0-%D1%80%D0%B0%D0%BA%D0%B5%D1%82%D0%B0-%E2%84%96-1-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%81-%D0%BF%D1%80%D0%B5%D1%81%D1%82%D0%B8%D0%B6%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-news761506.html", "text": "Ракета-номер 1 на България при мъжете, за мнозина и безспорно спортист номер 1 на страната към момента, Григор Димитров постигна престижна победа в демонстративен двубой преди Уимбълдън. Родният спортист направи обрат в срещата. На състезанието в Хърлингам Гришо надви Карен Хачанов. 6:7 (6), 6:4, 10:6 в отделните части. Карен е под номер 40 в ранглистата на Тура и е сочен за един от най-големите таланти в тениса в момента. Спорът е важен, защото дава индикации за формата на Григор, малко преди старта на надпреварата в \"Ол Инглънд Клъб\". Сет номер 1 не предложи пробиви. При 6:5 в полза на Гришо, Хачанов отрази 2 сетбола, измъквайки подаването си от 15:40. В тайбрека и Димитров парира поредица от възможности за затваряне на частта, но Карен спечели сета след 8:6 точки. Втората част започна много добре за Гришо. Димитров проби за 2:1 гейма. Последва подаване на нула, затвърждаване на преднината - 3:1. При 3:2 гейма Григор отрази възможност за брейк и поведе с 4:2. Оформи се серия от геймове в полза на подаващите. 4:3, 5:3, 5:4. Димитров сервира за сета, почти безпроблемен гейм и 6:4 за Григор. Решаваща трета част, която в демонстративния спор представлява шампионски тайбрек. 10:6 точки за Гришо в ключовата част и победа за Димитров. Още една страхотна новина за българския тенис - Виктория Томова се класира за основната схема на Уимбълдън! Във финалния двубой от пресявките, Вики надви с 2:1 сета рускинята Анна Калинская, в отделните части 6:4, 6:7 (5), 6:3. Така и дамското ни направление в тениса има повод за гордост. Сподели:", "date": "2018.06.28", "title": "ИЗВЪНРЕДНО! Супер новина в тениса: Ракета № 1 на България Григор Димитров с престижна победа"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%83%D0%B2%D0%BE%D0%BB%D0%BD%D0%B8%D1%85%D0%B0-%D0%B4%D0%B8%D1%81%D1%86%D0%B8%D0%BF%D0%BB%D0%B8%D0%BD%D0%B0%D1%80%D0%BD%D0%BE-%D0%B4-%D1%80-%D0%BF%D1%8A%D1%80%D0%B2%D0%B0%D0%BD-%D0%B4%D0%B0%D0%BD%D0%B3%D0%BE%D0%B2-news761535.html", "text": "Дангов, който е бивш кмет на Дупница и нашумя покрай скандалите с Румен Петков заради братя Галеви, е освободен от поста старши експерт с мотив, че не е спазил етиката на държавния служител. По този член от Кодекса на труда се предвижда той да има право да заеме същия пост след 6 месеца. Вчера е бил направен опит на ветеринаря да му бъде връчена заповедта за уволнение, но се е оказало, че той е излязъл в болничен. Сподели:", "date": "2018.06.28", "title": "Извънредно! Уволниха дисциплинарно д-р Първан Дангов"}
{"url": "http://pik.bg/%D1%84%D0%B0%D0%BD%D1%82%D0%B0%D1%81%D1%82%D0%B8%D1%87%D0%BD%D0%B8-%D1%86%D0%B8%D1%84%D1%80%D0%B8-%D0%BA%D0%BB%D0%B0%D1%83%D0%B7%D0%B0%D1%82%D0%B0-%D0%BD%D0%B0-%D1%80%D0%BE%D0%BD%D0%B0%D0%BB%D0%B4%D0%BE-%D1%81%D0%B5-%D1%81%D1%80%D0%B8%D0%BD%D0%B0-%D0%BE%D1%82-1-%D0%BC%D0%BB%D1%80%D0%B4-%D0%B5%D0%B2%D1%80%D0%BE-%D0%BD%D0%B0-120-%D0%BC%D0%B8%D0%BB%D0%B8%D0%BE%D0%BD%D0%B0-news761539.html", "text": "Световното първенство по футбол временно заглуши новините за бъдещето на Кристиано Роналдо. Асът на Португалия и Реал (Мадрид) заяви минути след края на финала в Шампионската лига, че до няколко дни ще обяви дали остава на \"Сантиаго Бернабеу\". Според OK Diario, цитиран от \"Marca\", откупната клауза на CR7 е спаднала драстично. В последните години във футболните среди се твърдеше, че тя възлиза на 1 милиард евро. Изданието твърди, че в края на януари или началото на февруари тази година е постигнато ново споразумение, според което клаузата вече е 120 милиона евро. Тя обаче не важи за Барселона и Пари Сен Жермен, които ще трябва да абонират 1 милиард. На 7 юни португалският вестник \"Record\" написа, че Кристиано си тръгва от Мадрид заради неизпълнение на обещанията от страна на кралския клуб, пише \"Спортал\". Сподели:", "date": "2018.06.28", "title": "ФАНТАСТИЧНИ ЦИФРИ! Клаузата на Роналдо се срина от 1 млрд. евро на 120 милиона"}
{"url": "http://pik.bg/%D0%BF%D0%BE%D0%BB%D1%88%D0%B0-%D0%BD%D0%B0%D0%BF%D1%83%D1%81%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D1%81-%D0%BF%D0%BE%D0%B1%D0%B5%D0%B4%D0%B0-%D0%BD%D0%B0%D0%B4-%D1%8F%D0%BF%D0%BE%D0%BD%D0%B8%D1%8F-%D1%81%D0%B0%D0%BC%D1%83%D1%80%D0%B0%D0%B8%D1%82%D0%B5-%D0%BE%D0%B1%D0%B0%D1%87%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%BD%D0%B0%D0%BF%D1%80%D0%B5%D0%B4-news761548.html", "text": "Полша напусна Мондиала с гордо вдигната глава, след като надви Япония с 1:0 в последната си среща от Група \"Н\" на турнира. Този мач можеше да бъде фатален за \"самураите\", но те получиха помощ от Колумбия, чийто тим надви Сенегал в другата среща от групата. Така японците се класират на директните елиминации като втори в групата с актив от 4 точки. Полша пък финишира на последната 4-а позиция с актив от 3 точки. Единственото попадение в днешната среща иначе бе дело на Беднарек, който се разписа в 59-ата минута на мача. Срещата започна с добро темпо и през първите минути и двата отбора създадоха добри атаки, но голове така и не паднаха. В 12-ата минута японците създадоха добър шанс, след като Оказаки засече с глава центриране на Нагатомо, но топката излезе в аут. Точно две минути след това Муто отправи страхотен удар от дистанция, но Фабиански бе на мястото си и спаси вратата си. В 16-ата минута японците стигнаха и до нов точен удар, но и тупалката на Сакаи бе отразена от стража на Полша. През следващите минути играта се пренесе в средата на терена и интересните възможности липсваха. В 32-ата минута Полша бе на косъм да открие резултата, но Кавашима с върха на пръстите си изби удар на Гросицки, който бе на косъм да влезе в долния ъгъл. Азиатците отвърнаха с хубав удар на Усами от малък ъгъл, но Фабиански парира топката, като до края на полувремето нямаше повече положения. Второто полувреме започна леко мудно и през първите минути от него нямаше никакви кой знае колко фрапантни шансове пред двете врати. В 57-ата минута Макино опита атрактивен ножичен удар към вратата на Фабиански, но топката излезе встрани вратата. Точно две минути след това Беднарек откри резултата за Полша, след като засече с крак от близка дистанция прекрасно центриране от фаул на Курзава и матира Кавашима. През следващите минути японците дадоха всичко от себе си в опит да стигнат до изравнителен гол. В 65-ата минута Желински можеше да застраши сериозно вратата на противника, но ударът му се отби в тялото на съперников бранител. Японците постоянно опитваха да създадат нещо интересно, но определено напрежението им дойде в повече и отборът така и не успя да направи нищо, акцентира \"Гол\". В 75-ата минута Левандовски бе на косъм да удвои, но от близка дистанция сам срещу вратаря пропусна страхотен шанс. До края нямаше повече голове. ЯПОНИЯ – ПОЛША 0:1 0:1 Беднарек 59 Сподели:", "date": "2018.06.28", "title": "Полша напусна Световното с победа над Япония, \"самураите\" обаче продължават напред!"}
{"url": "http://pik.bg/%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0%D1%82-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%BE-%D1%88%D0%BE%D1%84%D1%8C%D0%BE%D1%80%D0%B0-%D0%BF%D1%80%D0%B5%D0%B3%D0%B0%D0%B7%D0%B8%D0%BB-4-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%BF%D0%B0%D0%BE%D0%BB%D0%BE-news761438.html", "text": "С решение на старозагорския окръжен съд, , който през 2014 г. , съобщава Би Ти Ви. Той е затвор, но излежава 4 г. и 1 месец, като . Според съда, той е от наказанието, , записва курс за отговорно шофиране с \"блестящи резултати\" и вече се интересувал и от религия. Според съдии, началници на затвора и психолози почти . В от присъдата Сапунджиев . освобождават предсрочно Георги Сапунджиев прегази и уби 4-годишния Паоло на пешеходна пътека в Стара Загора осъден на 6 години над година е под домашен арест заради лошо здраве излежал повече от половината няма провинения, работи във външна фирма няма риск от рецидив оставащите две години ще се среща с пробационен работник на адреса си по местоживеене Сподели:", "date": "2018.06.28", "title": "Освобождават предсрочно шофьора, прегазил 4-годишния Паоло"}
{"url": "http://pik.bg/%D1%80%D0%B0%D1%88%D0%B8%D0%B4%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B2%D0%BE%D1%82%D0%B0-%D0%B2-%D1%82%D1%83%D1%80%D1%86%D0%B8%D1%8F-%D0%BF%D1%80%D0%B5%D0%B8%D0%B7%D0%B1%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D0%B5-%D0%BF%D0%BE%D0%BB%D0%B5%D0%B7%D0%BD%D0%BE-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news761536.html", "text": "Депутатът от ГЕРБ Вежди Рашидов направи коментар за отминалите наскоро избори в Турция и очакваното преизбиране на Реджеп Ердоган на президентския пост. \"Ердоган е един харизматичен човек и той владее голяма маса от хора. Като всеки политик и човек, и той прави грешки\", коментира пред Би Ти Ви Рашидов. \"В България всички са тюрколози, всички се упражняват и се чекнат по темата за изборите. Не съм привърженик на диктаторите, но той (б.р. Ердоган) се намира в много тежка ситуация. На границата си има война, в градовете постоянно гърмят бомби, а имаше и опит за военен преврат. Това не са демократични неща, заради това и Ердоган се намира в такава ситуация. Какво би станало, ако нямаше здрава ръка с тези 3 милиона бежанци?, запита депутатът. \"Мога да кажа, че симпатиите на Ердоган към България и премиера Борисов са причините да има такова спокойствие у нас. Който казва, че изборът на Ердоган не е добър за България, не разбира от политика. Това е полезно за българската държава\", подчерта Рашидов. Сподели:", "date": "2018.06.28", "title": "Рашидов с горещ коментар за вота в Турция: Преизбирането на Ердоган е полезно за България!"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D0%BD%D0%BE%D0%B2%D0%BE%D0%B7%D0%B0%D0%B3%D0%BE%D1%80%D1%81%D0%BA%D0%BE-%D1%81%D1%8A%D0%B1%D0%B0%D1%80%D1%8F%D1%82-%D1%81%D1%82%D0%B0%D1%80%D0%BE-%D1%83%D1%87%D0%B8%D0%BB%D0%B8%D1%89%D0%B5-%D0%BD%D0%B5-%D0%BA%D0%B0%D0%B7%D0%B2%D0%B0%D1%82-%D0%BD%D0%B0-%D0%BC%D0%B5%D1%81%D1%82%D0%BD%D0%B8%D1%82%D0%B5-%D0%B7%D0%B0%D1%89%D0%BE-news761367.html", "text": "Село Новоселец е между Сливен и Нова Загора. В местното училище „Петър Берон” идвали стотици деца от близките села. Сега тъне в разруха ,а от сградата са останали руини. От близо месец работници събарят сградата, сигнализират очевидци, цитирани от Би Ти Ви. Работниците обясняват, че сградата била опасна, но след това техният шеф разпорежда по телефона да не говорят повече. На метри от училището е кметството. Кметицата Силвия Димитрова не отговаря на въпросите защо събарят сградата и какво ще се случи после. Въпросите се оказват неудобни и за други служители на кметството. Опити да разберат какво се случва със сградата многократно са правили и хора от селото. Иванка Пенкова и съпругът й Динко Пенков й са завършили училището през далечната 1952 г. „Между нас само чуваме, че ще го взема някой, не знам какво щял да прави, паркинг за международни коли ли, всеки дрънка, а никой не знае ...”, обяснява мъжът. Училището е изградено през 1926 г. с доброволен труд на няколко поколения, разказва Димка Иванова. 40 години от живота на бившата учителка минават тук. Днес тя обвинява местната власт ,че решават съдбата на сградата еднолично. Според кмета на Нова Загора сградата трябва да бъде съборена,защото е опасна. На мястото щял да бъде изграден парк. Сподели:", "date": "2018.06.28", "title": "НАПРЕЖЕНИЕ В НОВОЗАГОРСКО! Събарят старо училище, не казват на местните защо"}
{"url": "http://pik.bg/%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%BF%D0%BE-%D0%BE%D1%82%D0%B1%D1%80%D0%B0%D0%BD%D0%B0-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD-%D0%BE%D1%82-%D0%B2%D0%BE%D0%BB%D1%8F-%D0%BC%D0%BE%D1%80%D0%B0%D1%82%D0%BE%D1%80%D0%B8%D1%83%D0%BC-%D0%B7%D0%B0-%D0%B7%D0%B0%D0%BA%D1%83%D0%BF%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%BE%D0%B2-%D0%B1%D0%BE%D0%B5%D0%BD-%D1%81%D0%B0%D0%BC-news761544.html", "text": "Със 17 гласа \"против\", един \"за\" и без въздържали се парламентарната Комисия по отбрана отхвърли предложения мораториум върху два от големите проекти за модернизация на армията - за придобиване на бронирани машини за Сухопътните войски и за нов тип боен самолет за Военновъздушните сили - с обща прогнозна стойност над 3 млрд. лева. Предложението за мораториум за 3 години върху проектите, които бяха одобрени от парламента на 8 юни, е на \"Воля\", като сред мотивите са насочване на предвидените за тях средства за осигуряване на по-добър жизнен стандарт, повишаване на пенсиите, по-добро финансиране на училища и болници, а също така и да се предостави възможност за изготвяне на \"цялостна политика по отношение на въоръжаването и да се предприемат съответните необходими и адекватни мерки, а не да се извършват отделни разходи без цялостна визия и концепция, като се решават единични въпроси, без да се степенуват по важност и приоритет.\" Да ги представи на заседанието дойде лидерът на \"Воля\" и заместник-председател на парламента Веселин Марешки, който добави и други аргументи. С този харч обричаме поколения наред на безизходица, нерешаване на демографските проблеми, несправяне с проблемите на здравеопазването, с вътрешния ред, каза Марешки, който посочи как те биха разпределили средствата за проектите в различни сфери. Смятаме, че внесеният проект не следва да бъде подкрепян, посочи заместник-министърът на отбраната Атанас Запрянов, който изрази позицията на МО. Той аргументира необходимостта от проектите за военните способности на страната, както и за приноса ни към НАТО и оперативната ни съвместимост с алианса. Не само не трябва да се налага мораториум, а е закъсняла модернизацията, заяви Запрянов, който изтъкна, че за първи път в политиката ни от 1989 г. се обръщаме към бойните способности на въоръжените ни сили и не можем да отлагаме тази модернизация. Аргументите на Веселин Марешки не бяха приети от членовете на комисията, като депутатите от различните парламентарни групи, с изключение на вносителите, защитиха военните проекти и отхвърлиха мотивите за искания мораториум. След разменени реплики Марешки напусна заседанието преди гласуването, което не подкрепи искания мораториум. Сподели:", "date": "2018.06.28", "title": "Комисията по отбрана отхвърли предложен от \"Воля\" мораториум за закупуването на нов боен самолет"}
{"url": "http://pik.bg/%D0%B2%D0%B5%D0%B7%D0%B5%D0%BD%D0%BA%D0%BE%D0%B2-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D1%81-%D0%B1%D0%B0%D1%80%D1%81%D0%B0-news761440.html", "text": "Отношенията между Александър Везенков и Барселона приключиха. Българският национал е бил уведомен с писмо от каталунците, че те няма да разчитат на услугите му оттук насетне, съобщава испанското издание Full Basket, а други местни медии добавят, че крилото ще получи компенсация в размер на 100 000 евро след този ход на клуба. 22-годишният Везенков подписа с Барселона през лятото на 2015 година, след като направи няколко фантастични сезона с екипа на Арис (Солун) в първенството на Гърция. Роденият в Никозия левичар си тръгва от каталунската столица с два трофея - Суперкупата на Испания, спечелена през 2015 година и Купата на Краля, която \"лос кулес\" завоюваха този сезон. През 2017 година Александър попадна в отбора на най-добрите млади играчи в Лига АСВ. Престоят му в Барса завършва с общо 151 мача в Евролигата и испанското първенство в рамките на три сезона, в които той работи с четирима различни треньори. В дебютната си кампания със синьо-червения екип (2015/2016) той тренира и игра под ръководството на Шави Паскуал, получавайки по 11.5 минути на мач, за които се отчиташе с 3.8 точки и 2.1 борби. Най-добрата му година несъмнено бе през сезон 2016/2017, когато с Йоргос Барцокас начело на отбора той записа по 8.3 точки, 3.2 борби и 1.0 асистенции, както и 42% успеваемост от тройката за 18.6 игрови минути на двубой. През настоящия сезон, който бе разделен между Сито Алонсо и Светислав Пешич, Везенков приключва с 5.6 точки и 3.0 борби за 14.0 минути на мач, акцентира \"Спортал\". През 2017 година той бе избран от Бруклин Нетс с избор №57 в Драфта на НБА. В момента Везенков е с националния отбор на България и се подготвя за двата последни мача от първата фаза на световните квалификации - срещу Исландия и Чехия. Самият той заяви преди няколко дни, че ще мисли за бъдещето си след края на ангажиментите си с националния екип. Сподели:", "date": "2018.06.28", "title": "Везенков приключи с Барса"}
{"url": "http://pik.bg/%D0%BF%D0%BE%D0%B4%D0%BA%D1%83%D0%BF%D0%BD%D0%B8%D1%8F%D1%82-%D1%88%D0%B5%D1%84-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%80%D0%B0%D0%BA%D0%BE%D0%B2%D1%81%D0%BA%D0%B8-%D0%BE%D1%81%D1%82%D0%B0%D0%B2%D0%B0-%D0%B2-%D0%B0%D1%80%D0%B5%D1%81%D1%82%D0%B0-news761540.html", "text": "Директорът на полицията в Раковски Георги Илиев, който беше задържан за искане на подкуп, остава за постоянно в ареста. Това реши Пловдивският апелативен съд в четвъртък, отменяйки определението на Окръжния съд, който постанови Илиев да бъде пуснат под гаранция от 2000 лева, съобщава Дарик. Георги Илиев беше арестуван по обвинение за подкуп чрез изнудване и използване на служебното си положение. Той, заедно с още трима полицейски служители, поискали 20 000 лева от търговец на цигари без бандерол, за да бъдат унищожени материалите по делото срещу контрабандиста. Магистратите приеха, че въпреки отстраняването му от длъжност, при по-лека мярка за неотклонение той би могъл да извърши престъпление, да манипулира на доказателствата по делото и да въздейства на свидетели. Според събраните до момента данни Илиев е организирал конспиративна и широкомащабна  операция по изпълнение на престъпното деяние, в което е обвинен. Привлякъл много полицейски служители и положил усилия да минимизира опасността от разкриване на престъплението. Определението на Апелативния съд е окончателно и не подлежи на обжалване. Сподели:", "date": "2018.06.28", "title": "Подкупният шеф на полицията в Раковски остава в ареста"}
{"url": "http://pik.bg/%D0%B2%D0%B5%D1%87%D0%BD%D0%B8%D1%8F%D1%82-%D0%B2%D1%8A%D0%BF%D1%80%D0%BE%D1%81-%D0%B8%D0%BC%D0%B0-%D0%BB%D0%B8-%D0%BB%D1%8E%D0%B1%D0%BE%D0%B2-%D0%B1%D0%B5%D0%B7-%D1%81%D0%B5%D0%BA%D1%81-news761406.html", "text": "Любов без секс или секс без любов... Всъщност любовта и сексът вървят винаги ръка за ръка и това е първото нещо, което изниква в съзнанието ви, чувайки въпроса възможна ли е любов без секс. Връзката между любов  и секс е безспорна, макар съвременният човек да приема, че поне в едната посока, те не вървят задължително заедно. През викторианската епоха, преди два века, пък хората приемали за напълно естествено съществуването на любов без секс. Съвременният човек пък е стигнал до разбирането на обратното явление – секс без любов. Любовта и сексът влияят на отношенията между мъжа и жената. Много години хората са се опитвали да си отговорят на въпросите: „Какво е  любовта и какво сексът?“, „Къде е разликата между двете?“, „Възможно ли е едното да съществува без другото и какво би била любовта без да се консумира?“. Сексът е физическа и биологическа потребност на човека. Нейната цел всъщност е постигане на физическо успокоение. Сексуалната връзка между жената и мъжа не е универсална. Във всички времена човек се е нуждаел от секс, който не на последно място служи и за продължаване на рода.  Сексуалната потребност наподобява глада. Тя изчезва веднага, след като човекът й се е насладил. Но след известен период от време възниква нова потребност и от секс и от храна. Любовта и сексуалните отношения са две различни понятия, но са тясно свързани помежду си. Някои хора твърдят, че само сексуалните отношения могат да прераснат в любов, а други, че любовта е преднамерено сдържана сексуалност. Тази гледна точка свидетелства за това, че сексуалният контакт лежи в основата на всички любовни връзки, разбирайте, че любовта е продукт на всички сексуални връзки. Автор на тези думи е Зигмунд Фройд. Той е сравнявал любовта и сексуалните отношения между партньорите. Фройд е разглеждал любовта в качеството на сексуални отношения, към които се стремят хората, и се е ръководил от сексуалното желание на един човек към друг. Някога свързването на любовта и секса се е смятало за богохулство, тъй като любовта е била определяна като божествена, а сексът – като животинска страст. Тази гледна точка се основава на описанията на любовта и секса и разглежда половото влечение като един от главните аспекти на любовта. Трите най-силни чувства при голямата любов са: • силна привързаност към личността, която обичаме • скръб, когато настъпи краят на любовта • щастие при възраждането й, независимо дали със същия или друг партньор Сексуалното влечение е важен инструмент на любовта на партньорите. Затова днес изглежда несериозно да се отрича, че сексуалното желание е част от любовта. Това обаче не означава, че то преобладава. Не сексуалното влечение води към влюбване, а влюбването води към сексуални отношения. 70% от участниците в проведена анкета на възраст от 20 до 45 години определят секса за главен фактор при срещите на мъжете и жените, а 65% като главен в семейния живот. Средно 36% нямат партньори. Само 14% не се занимават със секс поради морални или религиозни причини. Специалистите днес са убедени, че въздържанието е вредно за здравето, а липсата на полов партньор влияе негативно и на физическото здраве. Сподели:", "date": "2018.06.28", "title": "ВЕЧНИЯТ ВЪПРОС: Има ли любов без секс?"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%BB%D1%83%D0%B8%D0%B7%D0%B0-%D0%B3%D1%80%D0%B8%D0%B3%D0%BE%D1%80%D0%BE%D0%B2%D0%B0-%D1%81%D0%B5-%D0%BF%D1%83%D1%81%D0%BD%D0%B0-%D0%BF%D0%BE-%D0%BC%D0%BE%D0%BD%D0%BE%D0%BA%D0%B8%D0%BD%D0%B8-%D1%82%D0%B0%D0%BA%D0%B0-%D0%BA%D0%B0%D0%BA%D1%82%D0%BE-%D1%81%D0%B0%D0%BC%D0%BE-%D0%BC%D1%8A%D0%B6%D1%8A%D1%82-%D0%B9-%D1%8F-%D0%B2%D0%B8%D0%B6%D0%B4%D0%B0-%D1%81%D0%BD%D0%B8%D0%BC%D0%BA%D0%B0-1-news761411.html", "text": "Луиза Григорова сподели доста смела снимка с почитателите си в \"Инстаграм\". Актрисата и модел се пусна гола, само по бикини, от хотелската стая на на петзвезден хотел във Велинград, видя ПИК. Там Луиза бе преди няколко дни заедно със съпруга си - режисьора Мартин Макариев, който най-вероятно е авторът на провокативния кадър. \"Когато се събудиш, погледнеш през прозореца и животът е прекрасен\", е написала Григорова под черно-бялата снимка. Феновете на моделката коментират, че е доста смело от нейна страна да се изтъпани на терасата по монокини при положение, че хотелът е един от най-посещаваните в куротния град. Сподели:", "date": "2018.06.28", "title": "ГОРЕЩО В ПИК! Луиза Григорова се пусна по монокини така, както само мъжът й я вижда (СНИМКА 18+)"}
{"url": "http://pik.bg/%D0%BC%D0%B5%D0%B4%D0%B5%D0%BD%D0%B8%D1%8F%D1%82-%D0%BC%D0%B5%D1%81%D0%B5%D1%86-%D1%81%D0%B2%D1%8A%D1%80%D1%88%D0%B8-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D0%B2%D0%B5%D1%87%D0%B5-%D0%B5-%D0%BD%D0%B0-%D0%BF%D1%8A%D0%BB%D0%B5%D0%BD-%D1%80%D0%B0%D0%B1%D0%BE%D1%82%D0%B5%D0%BD-%D0%B4%D0%B5%D0%BD-%D0%B2-%D0%B1%D1%8A%D0%BA%D0%B8%D0%BD%D0%B3%D0%B0%D0%BC-news761475.html", "text": "Херцогът и херцогинята на Съсекс, принц Хари и Меган Маркъл, вече са кралска двойка на пълен работен ден. Меденият месец свърши, еуфорията покрай сватбата им премина и двамата се заеха с официалните ангажименти. За по-малко от две седмици Меган има четири публични изяви, две от които заедно с кралица Елизабет II. Снощи тя, Хари и Елизабет II бяха домакини на прием в Бъкингамския дворец, за да наградят младите лидери на 2018 в рамките на Общността на нациите, обединяваща 53 държави с население от 2.4 милиарда, от които 60 процента са на възраст под 30 години. Подобно и на изявите на Кейт в началото на брака й с принц Уилям, сега медиите гледат под лупа визията на Меган. Херцогинята на Съсекс заложи на рокля на \"Прада\", забеляза \"Ева\". Сподели:", "date": "2018.06.28", "title": "Меденият месец свърши! Меган Маркъл вече е на пълен работен ден в Бъкингам"}
{"url": "http://pik.bg/%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%BB%D1%8A%D1%81%D0%BD%D0%B0-%D0%BB%D0%B5%D0%BA%D0%B0%D1%80-%D0%BD%D0%B0%D0%BF%D1%80%D0%B0%D0%B2%D0%B8-%D0%B5%D0%BA%D1%81%D0%BF%D0%B5%D1%80%D0%B8%D0%BC%D0%B5%D0%BD%D1%82-%D0%B8-%D1%83%D1%81%D1%82%D0%B0%D0%BD%D0%BE%D0%B2%D0%B8---%D1%80%D0%BE%D0%BC%D0%B8-%D0%B2-7-%D0%BA%D0%BB%D0%B0%D1%81-%D0%BD%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D0%BF%D0%B8%D1%88%D0%B0%D1%82-news761373.html", "text": "Лекар от Ихтиман направи собствен експеримент и даде елементарни задачи по математика и български език на ромски ученици в 7 клас. Оказа се обаче, че те не могат да четат и пишат дори прости изречения като \"Днес времето е слънчево\". \"Изненадата ми беше много голяма, защото това са деца, които кандидатстват за професионална гимназия, но не са в състояние да прочетат, напишат и сметнат нищо. Това са познания по български език на ниво детска градина\", коментира д-р Виктория Чобанова цитиранао т България он еър. Според нея грешката е системна и не смята, че учителите имат конкретна вина, защото работят в зададената им рамка. По думите на д-р Чобанова на преподавателите не се дават инструменти, с които да задължат дете, което не желае да учи и да посещава училище. \"Това е четвърто поколение неграмотни. Това дете книга не е виждало преди да стъпи в училище. Тези деца са в училище, защото ако не са, техните родители няма да получават детски надбавки\", каза още тя. Д-р Чобанова е изпратила писмо до Министерството на образованието и науката след своя експеримент, но все още не е получила отговор. \"Това не е нещо ново, в последните 10 години тези процеси са по-видими. Това не се отнася само до ромските деца. Голяма част от българските ученици са функционално неграмотни\", посочи от своя страна психологът и блогър от ромски произход Огнян Исаев. Според него част от децата не посещават предучилищни групи и това е също е част от проблема. Проблемът е в системата, не в децата, убеден е той. Исаев е на мнение, че стратегията за интеграция на ромите не се изпълнява от никого и не може да изискваме нещо повече от реалността. Това е базата, която е налична като ресурс, капитал и възможности, смята той. Психологът не се съгласи с твърдението на д-р Чобанова, че има четвърто поколение неграмотни сред ромите. Не е съгласен и че учителите нямат инструменти и различни методики в работата си с децата. По думите му трябва да има индивидуален подход към всяко дете. \"Висшите университети са пълни с неграмотни хора и това не са само роми\", отбеляза Огнян Исаев. Сподели:", "date": "2018.06.28", "title": "ИСТИНАТА ЛЪСНА! Лекар направи експеримент и установи - роми в 7 клас не могат да пишат"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%B5%D0%B4%D0%B0%D0%B4%D0%B5-%D1%81%D0%B5-%D0%B8%D0%B7%D0%B1%D1%8F%D0%B3%D0%B0%D0%BB%D0%B8%D1%8F%D1%82-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B0%D1%80%D0%B5%D1%81%D1%82%D0%B0%D0%BD%D1%82-news761486.html", "text": "Избягалият преди два дни от Трето районно управление в гр. Пловдив арестант се предаде в Прокуратурата и бе задържан от наблюдаващия прокурор при Окръжна прокуратура – Пловдив за срок от 72 часа. Той бе привлечен към наказателна отговорност  задочно. Повдигнатото му обвинение е задържане, без надлежно разрешително, с цел разпространение, на високорискови наркотични вещества – марихуана с общо нето тегло над 193 грама. След повдигане на обвинението, наблюдаващият прокурор при Окръжна прокуратура - Пловдив е постановил обвиняемият да бъде задържан за срок от 72-часа, считано от момента на задържането му на територията на страната. Срещу него се води и досъдебно производство за бягството му от ареста /престъпление по чл. 297, ал.1 от НК /, което се наблюдава от РП – Пловдив, по което обвиняемият е бил обявен за общодържавно издирване. Същевременно, посредством адвокат, издирваният е заявил, че ще се предаде в Прокуратурата. Предприети са били необходимите действия, като днес, в ранния следобед, обвиняемият се е предал в Окръжна прокуратура – Монтана, придружен от своя защитник, и понастоящем се намира в следствения арест в гр. Монтана, в изпълнение на постановеното от наблюдаващия прокурор при Окръжна прокуратура - Пловдив задържане за срок от 72 часа. Предстои привеждането му в следствения арест в гр. Пловдив, което ще бъде извършено от органите на ГД „Охрана“ при Министерство на правосъдието. Сподели:", "date": "2018.06.28", "title": "ИЗВЪНРЕДНО! Предаде се избягалият от полицията в Пловдив арестант! "}
{"url": "http://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D1%81%D1%82%D1%8A%D1%80%D1%88%D0%B5%D0%BB-%D1%83%D0%B6%D0%B8%D0%BB%D0%B8-%D0%BC%D1%8A%D0%B6-%D1%82%D0%BE%D0%B9-%D0%B5%D0%B4%D0%B2%D0%B0-%D0%BD%D0%B5-%D1%85%D0%B2%D1%8A%D1%80%D0%BB%D0%B8-%D1%82%D0%BE%D0%BF%D0%B0-news761418.html", "text": "26-годишен млад мъж от гоцеделчевското село Лъжница беше спасен от лекарите на болница \"Иван Скендеров“ след ужилване от стършел. Дошъл си в отпуска в родното село завчера, гастарбайтерът усетил силна болка от ужилване в главата, малко по-късно получил силен оток и зачервяване. Младият мъж веднага се качил на колата си и потърсил помощ в спешно отделение на гоцеделчевската болница. Медиците веднага го настанили на интензивно лечение в отделението по реанимация: „Пострадалият е проявил реакция от ужилването, силната интоксикация на организма е овладяна, провеждаме лечение под активно наблюдение на анестезиолози, каза пред \"Струма.бг\" директорът на МБАЛ-Гоце Делчев д-р Мария Радойкова. Tова е третият случай за този месец с ужилен от стършел. \"14-годишно момиче от Гърмен и 43-годишен мъж от хаджидимовското село Блатска, изпаднал в кома, също  са спасени в болницата,” допълни д-р Радойкова. Тя разясни още, че ужилването от насекомото, особено по врата и главата, е рисково. Отровата на стършелите въздейства на нервите, както при ухапване от змии. Стършелите са дори по-опасни от змиите и бързата лекарска намеса е решаваща. Хората не трябва да подценяват опасността, при проява на свръхчувствителност, която се провявава след 15-ата минута от ужилването със сърбеж, зачервяване, обширен обрив по тялото, болка в корема, гадене и  повръщане, трябва да се потърси спешна помощ. Рискови симптоми са и замаяност, понижено кръвно налягане, загуба на съзнание и затруднено дишане, тогава лекарската намеса е животорешаваща. Сподели:", "date": "2018.06.28", "title": "НА КОСЪМ! Стършел ужили мъж, той едва не хвърли топа"}
{"url": "http://pik.bg/%D0%BB%D1%8E%D0%B1%D0%BE%D0%B2-%D0%B1%D1%80%D0%B8%D0%B4%D0%B6%D0%B8%D1%82-%D0%BD%D0%B8%D0%BB%D1%81%D0%B5%D0%BD-%D0%BF%D0%BE%D0%BA%D0%B0%D0%B7%D0%B0-%D1%89%D0%B5%D1%80%D0%BA%D0%B0-%D1%81%D0%B8-%D1%84%D1%80%D0%B8%D0%B4%D0%B0-%D1%81%D0%BD%D0%B8%D0%BC%D0%BA%D0%B0-news761484.html", "text": "54-годишната Бриджит Нилсен стана майка за пети път преди дни и вече е готова да представи своята дъщеря на света. Малката Фрида е единственото момиченце във фамилията на актрисата, която вече има 4 пораснали момчета. Нилсен има синове от петте си брака на възраст от 23, 25, 28 и 34 години. Бриджит сподели кадър в официалния си профил в \"Инстаграм\", на който все още е в болницата и гушка малката Фрида. \"Нашата скъпа малка Фрида, нашата истинска любов\", пише под снимката актрисата. Момиченцето е плод на любовта на Бриджит с по-младия Матиа Деси, който е петият й съпруг. Преди време двойката бе споделила, че иска да има общо дете и това се случва след доста перипетии. \"Преживяхме много, но си заслужаваше. Никога не сме били по-влюбени\", заявява Нилсен след раждането. Макар актрисата да се е женила пет пъти, най-нашумялата ѝ връзка е с екшън звездата Силвестър Сталоун. Името ѝ се свързва дори и с Арнолд Шварценегер, напомня \"МисБлуум\". Сподели:", "date": "2018.06.28", "title": "ЛЮБОВ! Бриджит Нилсен показа щерка си Фрида (СНИМКА)"}
{"url": "http://pik.bg/%D0%B4%D1%8A%D0%B6%D0%B4%D0%BE%D0%B2%D0%B5%D1%82%D0%B5-%D0%BD%D0%B5-%D1%81%D0%BF%D0%B8%D1%80%D0%B0%D1%82---%D0%BD%D0%B0%D0%B4-30-%D1%81%D0%B8%D0%B3%D0%BD%D0%B0%D0%BB%D0%B0-%D0%B7%D0%B0-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-%D0%BF%D0%BE%D0%B4%D0%B0%D0%B4%D0%BE%D1%85%D0%B0-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news761482.html", "text": "След интензивните порои в пожарните служби на територията на област Пазарджик са получени над 30 сигнала за произшествия, съобщиха от пресцентъра на МВР. Основната част от сигналите са за наводнени мазета, както и приземни етажи на обществени сгради и части от уличната инфраструктура. За по-малко от час пет екипа на пожарната са оказали помощ в 22 от случаите. Работата по отводняване на останалите обекти продължава. Сред засегнатите обществени сгради са МБАЛ-Пазарджик и болница Ескулап. Към момента няма данни за бедстващи и пострадали хора. Дъждовете продължават да се изливат от небето, а метеорологичната обстановка все повече притеснява хората. Сподели:", "date": "2018.06.28", "title": "Дъждовете не спират - над 30 сигнала за наводнения подадоха в Пазарджик"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B2%D0%B7%D1%80%D0%B8%D0%B2-%D0%B8-%D0%BF%D0%BE%D0%B6%D0%B0%D1%80-%D0%B2-%D0%B1%D1%80%D0%B5%D0%BC%D0%B5%D0%BD-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B2%D0%B8%D0%B4%D0%B5%D0%BE-news761476.html", "text": "Трима души загинаха при мощна експлозия рано сутринта, която почти разруши жилищен блок в германския град Бремен, съобщиха службите за спешна помощ, цитирани от ДПА. В развалините са открити телата на 41-годишна жена и 7-годишния й син. Взривът е избухнал в 4.30 ч. местно време, съобщи полицията. Загинала е и 70-годишна жена от съседната сграда, която била обхваната от пламъци след взрива. Той е бил толкова силен, че е разрушил вътрешните стени и са останали само външните носещи, каза говорителят на противопожарната служба Михаел Рихарц. Коли около сградата са пострадали от летящи отломки. Силата на взривната вълна е била огромна. \"Помислих, че е паднал самолет\", каза съсед на загиналите жени, предава \"Монитор\". Засега причината за взрива не е ясна, макар че властите подозират, че става дума за изтичане на газ. Жителите на всички къщи в радиус от 100 метра от избухналата сграда са евакуирани. Задействани са около 70 пожарникари. Сподели:", "date": "2018.06.28", "title": "ОТ ПОСЛЕДНИТЕ МИНУТИ! Взрив и пожар в Бремен, има загинали! (ВИДЕО)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BA%D0%BE%D0%B9-%D1%81%D1%82%D0%BE%D0%B8-%D0%B7%D0%B0%D0%B4-%D0%BD%D0%BE%D0%B2%D0%BE%D1%82%D0%BE-%D0%BF%D0%BE%D0%BF%D1%8A%D0%BB%D0%BD%D0%B5%D0%BD%D0%B8%D0%B5-%D0%B2-%D1%81%D0%B5%D0%BC-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%8F%D1%82-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%B8%D0%B2%D0%BE-%D1%85%D1%80%D0%B8%D1%81%D1%82%D0%BE%D0%B2-news761473.html", "text": "Новото попълнение от президентската квота в СЕМ Ивелина Димитрова, което стана известно днес, е в топла връзка с началника на кабинета на държавния глава Иво Христов. Димитрова, която сяда на стола на Мария Стоянова в Съвета за електронни медии, е дългогодишен кадър на БНТ и продуцент и автор на много предавания, сред които и \"Малки истории\", където, като ководещ, е работил Иво Христов, припомнят паметливи. Както ПИК съобщи, Радев е издал указ за назначаването ѝ днес. Това стана ясно от съобщение на прессекретариата на \"Дондуков\" 2. Радев забави с близо месец номинацията си за запълване на състава на СЕМ, въпреки че именно той сезира Конституционния съд за противоречивия текст в закона, който спъна през 2015-a предшественика му Росен Плевнелиев в назначаването на член на СЕМ от неговата квота. Мандатът на Мария Стоянова, назначена през 2012 г. от Плевнелиев, изтече на 1 юни. Към тази дата Радев трябваше да е излъчил своята първа номинация за членове на СЕМ. Съветът се състои от 5-има членове, от които 3-ма се избират от Народното събрание и 2-ма се назначават от президента на републиката. Мандатът им е 6-годишен. Следващият, чийто мандат изтича, е Иво Атанасов, който си тръгва догодина. Атанасов е от парламентарната квота. Сподели:", "date": "2018.06.28", "title": "ЕКСКЛУЗИВНО В ПИК! Кой стои зад новото попълнение в СЕМ? Президентският съветник Иво Христов в топла връзка с Ивелина Димитрова"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%BF%D1%8A%D1%82%D1%8F-%D0%BC%D0%B5%D0%B6%D0%B4%D1%83-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D0%B8-%D1%81%D0%BC%D0%BE%D0%BB%D1%8F%D0%BD-news761479.html", "text": "Причина за временното ограничение са паднали скални отломки на пътното платно на около 10 км. след Бачково, в близост до разклона за село Югово. Предприети са действия за разчистване на свлачището с помощта на специализирана техника. До приключване на работата полицейски екипи насочват автомобилите по обходни маршрути. От 14:30 часа днес е спряно движението на моторни превозни средства по пътя Асеновград – Смолян, съобщиха от ОДМВР-Пловдив. Сподели:", "date": "2018.06.28", "title": "ИЗВЪНРЕДНО! Затвориха пътя между Асеновград и Смолян"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%B3%D0%BE%D0%B4%D0%B5%D0%BD%D0%B0%D1%82%D0%B0-%D0%B7%D0%BB%D0%B0%D1%82%D0%BA%D0%B0-%D1%80%D0%B0%D0%B9%D0%BA%D0%BE%D0%B2%D0%B0-%D1%81-%D1%87%D1%83%D0%B6%D0%B4-%D0%BC%D1%8A%D0%B6-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news761423.html", "text": "Сензацията в последния сезон на \"Като две капки вода\" Златка Райкова май е напът да поднесе сензации и в личния си живот. Сексбомбата, която само преди няма и два месеца се сгоди в национален ефир, бе изловена от фотографите на \"Ретро\" с чужд мъж. Това се случи преди дни, когато плеймейтката и останалите звезди репетираха за финала на имитаторското шоу. Преди да се скрие зад стените на сградата, в която участниците в \"Капките\" подготвяха хореографиите си, сгодената Златка се срещна с мистериозен, добре сложен, около 35-годишен мъж. На пръв поглед изглежда съмнително Райкова да си урежда срещи с някого, с когото изневерява на годеника си, точно пред репетиционната зала и за капак - посред бял ден. Но пък откровеното ѝ интимничене с непознатия мачо подсказва, че двамата не са просто приятели, засекли се случайно. Златка и брадясалият мъжага си бъбриха пред сградата, а лежерното държане за ръце премина в нежни докосвания, те от своя страна прераснаха в прегръдки - Русата Златка притисна в силиконовите си обятия непознатия и за финал настъпи кулминацията: страстна целувка. По време на флирта годежният пръстен, с който ММА боецът Георги Валентинов предложи брак на Златка, блещукаше от безименния ѝ пръст. Сподели:", "date": "2018.06.28", "title": "САМО В ПИК И \"РЕТРО\"! Сгодената Златка Райкова с чужд мъж  (ПАПАРАШКИ СНИМКИ) "}
{"url": "http://pik.bg/%D0%BF%D1%80%D0%BE%D0%B4%D1%83%D1%86%D0%B5%D0%BD%D1%82%D1%8A%D1%82-%D0%BD%D0%B0-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D0%B7%D0%B0%D0%B2%D1%8A%D1%80%D1%88%D0%B8-%D1%81%D0%B5%D1%80%D0%B8%D0%B0%D0%BB%D0%B0-%D0%B4%D1%8F%D0%B2%D0%BE%D0%BB%D1%81%D0%BA%D0%BE%D1%82%D0%BE-%D0%B3%D1%8A%D1%80%D0%BB%D0%BE-news761442.html", "text": "Евтим Милошев и продуцентската му компания финализираха работата и по постпродукцията на чисто новия сериал \"Дяволското гърл\"“, който заснеха за Нова телевизия през миналото лято. А първите, които изгледаха всички серии във финален вариант, бяха главните актьори Теодора Духовникова и Владо Карамазов. \"Аз, разбира се, не знам дали изобщо е редно да се пишат такива неща, но днес е ден, който няма да забравя никога. Никога, наистина. Днес, след седем месеца монтаж, цветове, звук и така нататък важни неща, видях за първи път монтиран целия сезон на сериала \"Дяволското Гърло\", написа в личния си \"Фейсбук\" профил красивата актриса. Тя придружи публикацията си със снимка с колегата си Карамазов и продуцента Милошев, застанали пред монитори, на които тече сериала. Въпреки суперлативите, които Духовникова не пести за новото си телевизионно начинание, от медията поръчител обаче още не са му намерили място в програмната схема. А междувременно започнаха снимките на още две чисто новни родни поредици дело на бившите партньори Димитър Гочев и Димитър Митовски, които сътвориха хита \"Под Прикритие\". Първият в момента снима във Варна комедийната поредица \"Фалшив герой\" с Калин Врачански, а вторият стои зад мащабната копродукция \"Ускорение\", за която камерата се върти в Свети Влас, а в главните роли са Александър Сано и Мариан Вълев-Куката. Предстоящият телевизионен сезон за Нова ще е пъстър, защото от есента на екран трябва да се върнат риалититата \"Биг Брадър\" и \"Х Фактор\". Очаква се шестият сезон на медицинската сага \"Откраднат живот\", чийто снимки започват в средата на юли. Програмната схена изглежда толкова пълна, че почти сигурно някоя от продукциите ще остане за пролетта. \"Дяволското гърло\" е сниман почти изцяло извън София. Действието се развива в прегръдките на Родопа планина, в местностите край Смолян и разбира се в едноименната пещера. Теодора Духовникова влиза в напълно ново амплоа - агент на ДАНС, а Владо Карамазов е местен разследващ полицай. Двамата тръгват по следите на мистериозни криминални случаи, а в процеса на работа помежду им ще пламне и любовна искра. С роли в сериала са се отчели още Валери Йорданов, Стоян Радев, Васил Банов и Лидия Инджова, предава \"Монитор\". Сподели:", "date": "2018.06.28", "title": "Продуцентът на \"Откраднат живот\" завърши сериала \"Дяволското гърло\" "}
{"url": "http://pik.bg/%D1%83%D1%87%D0%B5%D0%BD%D0%B8%D1%82%D0%B5-%D1%83%D1%81%D1%82%D0%B0%D0%BD%D0%BE%D0%B2%D0%B8%D1%85%D0%B0-%D0%BC%D0%B5%D0%B6%D0%B4%D1%83%D0%B7%D0%B2%D0%B5%D0%B7%D0%B4%D0%BD%D0%B8%D1%8F%D1%82-%D0%BE%D0%B1%D0%B5%D0%BA%D1%82-%D1%83%D0%BC%D1%83%D0%B0%D0%BC%D1%83%D0%B0-%D0%B5-%D0%BA%D0%BE%D0%BC%D0%B5%D1%82%D0%B0-%D0%B0-%D0%BD%D0%B5-%D0%B0%D1%81%D1%82%D0%B5%D1%80%D0%BE%D0%B8%D0%B4-%D0%B2%D0%B8%D0%B4%D0%B5%D0%BE-news761401.html", "text": "Червеникавият космически обект с форма на пура Умуамуа, който беше открит миналата година, е комета, оповестиха учени, цитирани от Ройтерс и Асошиейтед прес. Това разреши загадката, свързана с класифицирането на първия известен междузвезден обект, навлязъл в Слънчевата система. Европейски астрономи заявиха, че траекторията на дългия около 800 метра обект Умуамуа и ускорението му могат да бъдат обяснени най-добре не само с гравитационното привличане на Слънцето, но и с газовете, каквито се отделят от комета, макар и да не са наблюдавани характерните за тези космически обекти кома и опашка. Така първият известен на науката посетител от друга звездна система бе класифициран като комета. Първоначално се смяташе, че обектът е комета, но тъй като липсва характерната опашка от газ и прах, някои учени предположиха, че става въпрос за астероид. \"В нито едно от получените изображения няма опашка - заяви ръководителят на изследването, астрономът Марко Микели от Европейската космическа агенция. - Анализът ни все пак показва, че количеството на отделения газ, който е нужен, за да се генерира наблюдаваната от нас допълнителна сила, вероятно е толкова малко, че той остава невидим за наблюденията ни.\" Влияещата върху траекторията на обекта допълнителна сила се равнява на едва около 0,1 процента от гравитационното привличане на Слънцето. Умуамуа беше открит през октомври миналата година с телескоп на Хаваите. Резултатите от изследването са публикувани в сп. \"Нейчър\". Сподели:", "date": "2018.06.28", "title": "Учените установиха: Междузвездният обект Умуамуа е комета, а не астероид (ВИДЕО)"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B5-%D0%B2-%D1%82%D1%80%D0%B0%D1%83%D1%80-%D0%B0-%D0%B9%D0%BE%D0%B3%D0%B8-%D0%BB%D1%8C%D0%BE%D0%B2-%D1%81%D0%B5-%D1%87%D1%83%D0%B4%D0%B8---%D0%B4%D0%B0-%D0%BF%D0%BE%D0%B4%D0%B0%D0%B2%D0%B0-%D0%BB%D0%B8-%D0%BE%D1%81%D1%82%D0%B0%D0%B2%D0%BA%D0%B0-%D0%B4%D0%B0-%D0%BD%D0%B5-%D0%BF%D0%BE%D0%B4%D0%B0%D0%B2%D0%B0-%D0%BB%D0%B8-news761415.html", "text": "Германският селекционер Йоахим Льов поиска време, за да прецени дали да остане начело на тима или да си подаде оставката. Бундестимът се сгромоляса срещу Република Корея - 0:2, с което отпадна още в груповата фаза на Мондиал 2018. \"Дали ще напусна? Сега е твърде рано, за да кажа. Нуждая се от няколко часа, за да премисля нещата. Шокиран съм от случилото се\", добави Йоги пред журналисти след поражението в Казан. Точно преди Световното първенство Льов подписа нов договор до 2022 г. Той работи в Бундестима от 2004 г., а от 2006 г. е селекционер, напомня \"Спортал\". Сподели:", "date": "2018.06.28", "title": "Германия е в траур, а Йоги Льов се чуди - да подава ли оставка, да не подава ли..."}
{"url": "http://pik.bg/%D1%82%D1%80%D0%B5%D0%B2%D0%BE%D0%B3%D0%B0-%D1%81%D0%B8%D0%BD%D1%8A%D1%82-%D0%BD%D0%B0-%D0%B4%D0%B6%D0%BE%D0%BD%D0%B8-%D0%B4%D0%B5%D0%BF-%D0%B8-%D0%B2%D0%B0%D0%BD%D0%B5%D1%81%D0%B0-%D0%BF%D0%B0%D1%80%D0%B0%D0%B4%D0%B8-%D0%B7%D0%B0%D0%BA%D1%8A%D1%81%D0%B0-%D1%81%D1%8A%D1%81-%D0%B7%D0%B4%D1%80%D0%B0%D0%B2%D0%B5%D1%82%D0%BE-news761485.html", "text": "Изглежда проблемите продължават да преследват Джони Деп, който наскоро призна, че е в тежка депресия от всичко, което се случва в последните години в живота му. Актьорът, който в момента е в Европа на турне с групата си \"The Hollywood Vampires\", веднага е отпътувал за френската столица, защото синът му Джак има сериозни здравословни проблеми. Неговата майка Ванеса Паради пък пропусна премиерата на последния си филм \"A Knife in the Heart\" в Париж, заради сина си. Оказа се, че положението е дотолкова сериозно, че се наложило спешното събиране на цялото семейство. Това съобщи режисьорът на лентата с нейно участие Ян Гонзалес. \"За съжаление, Ванеса Паради не успя да се присъедини към нас тази вечер. Наложи й се да отсъства поради сериозни здравословни проблеми на сина си\", заяви той. Все още няма данни какво е състоянието на момчето, нито какво точно се е случило. За момента говорителите на Деп и на Паради са отказали всякакви коментари. Двойката бе заедно между 1998 и 2012 г. и има две деца - 19-годишната Лили-Роуз Деп и Джак, чието истинско име е Джон Кристофър Деп III. Въпреки скандалната раздяла с Ванеса заради актрисата Амбър Хард, Джони успя да запази добри отношения със семейството си, напомня \"МисБлуум\". Сподели:", "date": "2018.06.28", "title": "ТРЕВОГА! Синът на Джони Деп и Ванеса Паради закъса със здравето"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D1%81-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%80%D0%B0%D0%B7%D0%BA%D0%BE%D0%BB%D0%B0-%D0%B2-%D0%BF%D0%B0%D1%80%D1%82%D0%B8%D1%8F%D1%82%D0%B0-%D1%81%D0%BB%D0%B5%D0%B4-%D1%81%D0%BF%D0%B5%D1%88%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BD%D0%B0-%D1%80-news761460.html", "text": "Часове преди гласуването на вота на недоверие към правителството на ГЕРБ за политиката в сектор \"Сигурност\" и напускането на ръководството на парламентарната група на партията от Жельо Бойчев и ден, след като един от коалиционните партньори на столетницата намали бройката на депутатите ѝ с един заради напускането на лидера на ЗНС \"Ал. Стамболийски\" Спас Панчев, БСП свика спешно заседание на Изпълнителното бюро и излиза с извънредни новини. \"Бойчев има моето уважение. Иска да прави бизнес и честносе оттегля. Така се прави в политиката. Избира дали да е депутат или бизнесмен, за да не влезе в конфликтна интереси. Така се прави и го поздравявам. Тревожи ме, че няма да е при нас в групата, защото беше подготвен човек. Но по неговите думи остава в партията и ще си работим заедно. Прави му чест, че постъпва честно и предпазва партията от евентуални обвинения във връзка с бизнеса му\", заяви Нинова относно неочакваното напускане на Жельо Бойчев. Корнелия Нинова съобщи, че ще поискат оставката на шефа на КЕВР Иван Иванов, като ще искат и главният прокурор да го разследва за длъжностно престъпление, тъй като отказвал да изпълни закона. \"Той иска да прикрие сделката за ЧЕЗ, Гинка Върбакова и задкулисието около нея. КЕВР отказва да провери сделката, въпреки че законът го задължава. КЗК също мина тихомълком, а токът се качва. Ние няма да оставим тази сделка и сме притеснени, че институциите не дават информация, а някои като КЕВР дори не спазват закона\", заяви Нинова. Така лидерката за пореден път пробва да отклони вниманието от огромните скандали и интриги в партията, насочвайки вниманието на обществото към други теми, най-често сметките за ток и парно, което знае, че действа и вече няколко пъти го изпробва успешно. \"Не отклоняваме вниманието, обяснихме вече каква е причината за оттеглянето на Бойчев. Няма нужда да отклоняваме вниманието, защото всичко е ясно. Относно назначението на член на СЕМ от президента, ще повторя, че ние никога не казваме кого да назначава, нито ги обсъждаме. Той си има правомощия на държавен глава и сам си ги изпълнява. Не се съветва с мен, така че не се съветва с мен. Президентската власт е независима\", коментира Нинова след въпрос по темата. Относно гласуването на вота на недоверие утре, лидеркатана БСП каза, че утре разчита в пълен състав на депутатите си и да има 80 гласа в подкрепа на вота. Сподели:", "date": "2018.06.28", "title": "ПЪРВО В ПИК TV! БСП с извънредни разкрития за разкола в партията след спешно заседание на ръководството - искат оставката на шефа на КЕВР (ОБНОВЕНА)"}
{"url": "http://pik.bg/%D0%BD%D0%B5%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%BE-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D1%81%D0%B5%D0%BB%D0%BE-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D1%82%D1%80%D0%B0%D1%84%D0%B8%D0%BA%D0%B0-%D0%B8-%D1%82%D0%B5%D0%B6%D0%BA%D0%B8%D1%82%D0%B5-%D0%BA%D0%B0%D0%BC%D0%B8%D0%BE%D0%BD%D0%B8-news761378.html", "text": "Жители на Калековец скочиха срещу натоварения трафик и преминаването на тежкотоварни камиони и тирове през селото им. Те настояват спешно да бъде направен околовръстен път в източната част на селото и по него да бъдат пренасочени огромнитe возила. За трасето имало проекти още от преди 30 г. \"Въздухът в Калековец е по-мръсен от този в Пловдив. Тук тировете и  колите се движат един след друг, разказва Иван Милев от селото. Той живее на главната улица, по която минава целият трафик за Стряма и Раковски. От отровните газове на автомобилите и прахоляка дърветата в двора започнаха да съхнат. Имам липа, която вече не ухае\", разказа пред \"Марица\" мъжът. На същото мнение е и съседката на Милев Елисавета Лещова. Жената обяснява, че след ремонта на пътя трафикът е станал невиждан. \" Къщата ми се тресе от тежките тирове. Движат се един след друг, а като се наложи да пресека, чакам по 10-15 минути\", разказа Елисавета. Колите и камионите влизат в селото от 4 лъча: от Бургас за София, София-Бургас, Цариградско шосе и Пловдив-Войводиново. През селото минават камионите за индустриалната зона на Стряма и за Раковски. \" За 2 часа изброих поне 70 тира\", разказа Милев. Той обясни, че прахът и шумът са неописуеми. Още по-страшно обаче било пресичането от едната до другата страна на селото. \"Случвало се е по 15 минути да чакам подходящ момент. Понякога тирове и коли хвърчат със 100 км. А когато някой спре на пътя, става истинско задръстване\", обяснява мъжът. Той припомни, че само преди няколко дни 15-годишно момиче било пометено при опит да прекоси трасето. Пострадалата е в тежко състояние, тя е настанена в болница в Пловдив в кома. Според Милев никой не спазвал ограничението за скорост в участъка от пътя, преминаващ през Калековец. От АПИ пък така и не направили \"легналите полицаи\", които селото поиска, за да обезопаси пътя. \"На 150 метра оттук има черен път и проект за изграждането на Околовръстен път. Ако се направи, тежкотоварните камиони могат да бъдат пренасочени през него и трафикът да се облекчи\", коментира Милев. За построяването на пътя са извършени отчуждителни процедури, дори самият Милев дал част от имот за изграждане на трасето. Досега обаче околовръстният път не е направен. Сподели:", "date": "2018.06.28", "title": "НЕДОВОЛСТВО! Пловдивско село скочи срещу трафика и тежките камиони"}
{"url": "http://pik.bg/%D1%80%D0%B5%D1%88%D0%B5%D0%BD%D0%BE-%D1%82%D1%83%D1%80%D1%86%D0%B8%D1%8F-%D1%81%D0%BB%D0%B0%D0%B3%D0%B0-%D0%BA%D1%80%D0%B0%D0%B9-%D0%BD%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE%D1%82%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-news761488.html", "text": "Турският президент Реджеп Тайип Ердоган и лидерът на Партията на националистическото действие Девлет Бахчели се съгласиха да прекратят режима на извънредно положение в страната. Това съобщи вестник \"Дейли сабах\". Според публикацията, Ердоган и Бахчели са постигнали това споразумение по време на среща в президентския дворец в Анкара. Извънредното положение в Турция беше въведено на 21 юли 2016 г. за период от три месеца след опита за преврат на 15 юли. Отогава този режим последователно се удължава от парламента, а настоящия тримесечен период завършва на 19 юли. Политическите опоненти на действащата власт рязко я критикуват за поддържането на режима на извънредно положение през периода на предизборната кампания, тъй като този режим въвежда редица ограничения на провежданите мероприятия, а правоприлагащите органи са с разширени правомощия. Сподели:", "date": "2018.06.28", "title": "РЕШЕНО! Турция слага край на извънредното положение"}
{"url": "http://pik.bg/%D1%87%D0%B5%D1%80%D0%B2%D0%B5%D0%BD%D0%B0-%D0%B2%D0%BE%D0%B9%D0%BD%D0%B0-%D0%BC%D0%BE%D1%89%D0%B5%D0%BD-%D0%B7%D0%B0%D0%BB%D0%BF-%D0%BF%D0%BE-news761413.html", "text": "Ръководството на ЦСКА 1948 излезе с коментар по адрес на Иван Велчев, който застана пред съда в Пловдив по обвинение за извършване на непристойни действия, нарушаващи обществения ред, акцентира \"Лайфспорт\". \"...адвокатът на едноличния собственик на \"Ред Енимълс\" ЕООД заяви пред съда, че \"Иван Велчев е безработен и в момента го издържа съпругата му със своята не толкова голяма заплата. Освен това двамата се грижат и за малкото им дете\". Бихме искали да попитаме, ако това е вярно, то как ще бъдат намерени спешно 8 милиона лева, за да се плати... емблемата на ПФК ЦСКА АД, търгът за която бе спечелен именно от \"Ред Енимълс\" ЕООД. Вместо коментар, ние ще направим \"изненадваща\" прогноза: Насето Борносузов още дълго, дълго ще се крие\". Словесната престрелка между елитния ЦСКА и ЦСКА 1948 продължава вече месеци. Сега залпът е от втородивизионния клуб. Любопитно е, че още през следващата година е възможно двата клуба да премерят сили и на зеления терен, в Първа лига. Сподели:", "date": "2018.06.28", "title": "\"Червена война\"! Мощен залп по..."}
{"url": "http://pik.bg/%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0-%D1%80%D0%B5%D0%BC%D0%BE%D0%BD%D1%82%D0%B0-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B0-%D0%B8-%D0%B4%D0%B5%D1%82%D1%81%D0%BA%D0%B8-%D0%B3%D1%80%D0%B0%D0%B4%D0%B8%D0%BD%D0%B8-%D0%B2-%D1%81%D0%BE%D1%84%D0%B8%D1%8F-news761346.html", "text": "Министерството на регионалното развитие и благоустройството отпуска средства за ремонтирането на 26 училища и детски градини в София. Договорът за реконструкцията се подписва днес в присъствието на регионалния министър Николай Нанков и кмета на София Йорданка Фандъкова, предава БНТ. Проектът е на стойност близо 64 милиона лева, от които 58 - безвъзмездната финансова помощ по оперативната програма \"Региони в растеж\". На учебните заведения и детски градини ще бъде направен основен ремонт или реконструкция, внедряване на мерки за енергийна ефективност и обновяване на материално-техническата база. Избраните училища са включени в интегрирания план за градско възстановяване на Столична община. Повечето училища са в районите \"Красна поляна\", \"Връбница\", \"Надежда\" и \"Илинден\".В проекта е включена и 9-та Френска езикова гимназия. Сподели:", "date": "2018.06.28", "title": "Регионалното министерство финансира ремонта на училища и детски градини в София"}
{"url": "http://pik.bg/%D1%81%D1%82%D1%80%D0%B0%D1%88e%D0%BD-%D0%BF%D0%BE%D1%82%D0%BE%D0%BF-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D0%B5-%D0%BF%D1%80%D0%B5%D0%B4-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D1%81%D0%BD%D0%B8%D0%BC%D0%BA%D0%B8-news761422.html", "text": "Пороят наводни дворове и улици в Съединение. Ситуацията в града е сериозна. Не може да се каже улиците улици ли са или реки, разказаха жители на града. Много от тях стоят блокирани в домовете си, тъй като дворовете им приличат на езера. Причината е, че водата не може да се изтича, градът няма канализация. \"Тук никой не може да се справи. Моля, помогнете!\", призовават хората, предава апела им \"Марица\". Всички улици са наводнени като реки. Реката е вдигнала нивото си. Кризисният щаб е при мен и всеки момент ще решим как да действаме, каза Атанас Балкански, кмет на община Съединение. Сподели:", "date": "2018.06.28", "title": "СТРАШEН ПОТОП! Съединение пред бедствено положение (СНИМКИ)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D1%8A%D1%82-%D0%B0%D0%BD%D0%B3%D0%B5%D0%BB-%D0%BD%D0%B0%D0%B9%D0%B4%D0%B5%D0%BD%D0%BE%D0%B2-%D1%81%D1%80%D0%B0%D0%B7%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%86%D0%B8%D1%80%D0%BA%D1%8A%D1%82-%D0%B2-%D0%B1%D1%81%D0%BF-%D0%B5-%D0%BF%D1%8A%D0%BB%D0%B5%D0%BD-news761388.html", "text": "Циркът в БСП е пълен. Това заяви ексклузивно пред ПИК бившият депутат на социалистите и бивш министър на отбраната Ангел Найденов. Пред медията ни той не пожела да коментира оставката на зам.-председателя на парламентарната група на БСП Жельо Бойчев, както и напусналия БСП депутат Спас Панчев. \"Циркът е пълен в БСП. Всичко, което съм имал по отношение на Ръководството на БСП и случващото се в партията, съм го казал многократно\", добави Ангел Найденов. На въпрос как ще коментира дебатите по вота на недоверие, тъй като част от мотивите засягат и ведомството, на което той беше министър, социалистът заяви: \"Не съм участвал в писането на мотивите, така че ще си спестя коментар.\" Припомняме, че през последните дни над БСП тегне сериозно напрежение. Пръв от партията се отлъчи лидерът на земеделците Спас Панчев. Последва странен вот на недоверие, който приключи за по-малко от 2 часа, а опозицията не използва цялото си време, за да защити мотивите си. Днес пък зам.-председателят на парламентарната група на БСП Жельо Бойчев подаде оставка. Пред медиите Нинова обяви като аргумент за оставката на Бойчев, че депутатът искал да се занимава с бизнес. Сподели:", "date": "2018.06.28", "title": "САМО В ПИК! Социалистът Ангел Найденов срази Корнелия Нинова: Циркът в БСП е пълен!"}
{"url": "http://pik.bg/%D0%BF%D1%80%D0%BE%D0%BB%D0%B8%D0%B2%D0%BD%D0%B8%D1%82%D0%B5-%D0%B4%D1%8A%D0%B6%D0%B4%D0%BE%D0%B2%D0%B5-%D0%B0%D0%BA%D1%82%D0%B8%D0%B2%D0%B8%D0%B7%D0%B8%D1%80%D0%B0%D1%85%D0%B0-%D1%81%D0%B2%D0%BB%D0%B0%D1%87%D0%B8%D1%89%D0%B0-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4---%D1%81%D0%BC%D0%BE%D0%BB%D1%8F%D0%BD-%D0%B8-%D0%BA%D1%80%D0%B8%D1%87%D0%B8%D0%BC---%D0%B4%D0%B5%D0%B2%D0%B8%D0%BD-news761374.html", "text": "Проливните дъждове са активизирали свлачища по пътищата Асеновград - Смолян и Кричим - Девин, съобщи дежурният в Областното пътно управление. По думите му на пътното платно постоянно падат камъни, като екипи правят обходи и се стремят да почистват своевременно падналата земна и скална маса. \"Водачите трябва много да внимават. Все още не са укрепени свлачищните участъци по тези две пътни артерии – Асеновград - Смолян и Кричим - Девин, все още няма поставени сериозни предпазни съоръжения срещу падащи камъни. Да шофират със съобразена скорост и да бъдат бдителни“, призова дежурният. Той каза още, че вали дъжд на територията на почти цялата област, особено в Родопската ѝ част. Пътните настилки са мокри и хлъзгави, но към момента все още нормално проходими, предава още \"Фокус\". Трафикът по основните направления в областта е изключително натоварен, като движението на моторните превозни средства се извършва по-бавно заради продължаващите валежи. Засилен автомобилен трафик се наблюдава по пловдивския участък на АМ „Тракия“, както и по пътищата Пловдив - Карлово и Пловдив - Асеновград - Смолян. Сподели:", "date": "2018.06.28", "title": "Проливните дъждове активизираха свлачища по пътищата Асеновград - Смолян и Кричим - Девин"}
{"url": "http://pik.bg/%D0%B3%D0%BE%D1%80%D0%B5%D1%89-%D0%B2%D1%8A%D0%BF%D1%80%D0%BE%D1%81-%D0%BF%D0%BE-%D0%B8%D0%BD%D1%84%D0%BE%D1%80%D0%BC%D0%B8%D1%80%D0%B0%D0%BD%D0%B8-%D0%BB%D0%B8-%D1%81%D0%BC%D0%B5-%D1%81%D0%BB%D0%B5%D0%B4-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B3%D1%80%D0%B0%D1%84%D0%B8%D0%BA%D0%B8-news761386.html", "text": "\"Основни въпроси преди началото на европредседателвттото бяха ремонтът на НДК и летището. Днес това не е във фокуса на вниманието\", каза още тя. \"Трите топ теми, по които хората са получили най-много информация са интеграцията и европейската перспектива на Западните Балкани, приоритетите на българското европредседателство, както и културните събития\", допълни социологът. \"Председателството беше успешно, степента на информираност се е повишила изключително много\", завърши Боряна Димитрова. Има 2 изследвания за европредседателвтото ни - едно през декември и едно през юни. 38% от хората са казвали, че вече има достатъчно информация за европредседателството, като този процент се е увеличил на 48% за шест месеца. Това заяви социологът Боряна Димитрова от \"Алфа Рисърч\" в сутрешния блок на БНТ. Сподели:", "date": "2018.06.28", "title": "ГОРЕЩ ВЪПРОС! По-информирани ли сме след европредседателството (ГРАФИКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BC%D0%BE%D0%BB%D1%8F%D0%BD-%D0%B5-%D0%BF%D0%BE%D0%B4-%D0%B2%D0%BE%D0%B4%D0%B0---%D1%80%D0%B5%D0%BA%D0%B0-%D1%87%D0%B5%D1%80%D0%BD%D0%B0-%D0%B7%D0%B0%D0%BB%D1%8F-%D0%BF%D1%8A%D1%82%D0%B8%D1%89%D0%B0-%D0%B8-%D1%81%D0%B3%D1%80%D0%B0%D0%B4%D0%B8-%D1%81%D0%BD%D0%B8%D0%BC%D0%BA%D0%B8-news761426.html", "text": "Кметът на Смолян Николай Мелемов обяви бедствено положение от 11.30 часа днес. Смолян Мелемов заяви пред радио \"Фокус\", че река Черна е преляла на няколко места – при КАТ, при ПБЗН, в Устово и се е наложило да се обяви извънредното положение. \"Кризисния щаб на Общината и в момента заседава, като в него участват и директорите на ОДМВР и РЗПБЗН – Смолян. Екипи изграждат спешни диги по реката.Река Черна е наводнила сградата на ПБЗН, обществени сгради, складове, частни имоти. \"Магистралата е непроходима и затворена за движение. Има и много наноси по улиците в града от дерета. В района на кино „Дружба“ дерето и изнесло пръст и чакъл на пътя и движението е затруднено', каза Мелемов. Сподели:", "date": "2018.06.28", "title": "ИЗВЪНРЕДНО! Смолян е под вода - река Черна заля пътища и сгради (СНИМКИ)"}
{"url": "http://pik.bg/%D0%B2%D1%81%D0%B8%D1%87%D0%BA%D0%B8-%D0%B2-%D1%81%D1%82%D1%80%D0%BE%D1%8F-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0%D1%82-%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%B0%D1%82%D0%B0-%D0%B2%D0%BE%D0%B5%D0%BD%D0%BD%D0%B0-%D1%81%D0%BB%D1%83%D0%B6%D0%B1%D0%B0-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news761381.html", "text": "Оригинално предложен по време на предизборната кампания на президента на Франция Еманюел Макрон, планът за задължителна военна служба се прилага за момчета и момичета и ще работи в две фази. Първата ще бъде задължително едномесечно назначение, което ще се фокусира върху гражданската култура, която според правителството е начин да се „позволи на младите хора да създават нови връзки и да развиват ролята си в обществото“. Това включва и дейности като благотворителност, доброволно преподаване или военно обучение с полицията, пожарната служба или армията. Във втората част, младите хора ще имат възможност да избират дали искат да завършат своето доброволно назначение за от три месеца до година, „в област свързана с отбраната и сигурността“. Те ще имат и опцията да преследват доброволна работа в наследството, околната среда или социалните грижи. Програмата се изчислява на 1.8 милиарда долара годишно, с първоначална държавна инвестиция от 2.5 милиарда долара. Когато Макрон подхвърли идеята си по време на кампанията през 2017 година, програмата беше повече насочена към „директното преживяване от военния живот“ за младежи между 18 и 21 години. Франция прекрати своята задължителна служба през 1997 година, когато Макрон е бил на 18 години, правейки го първия френски президент, който не е изкарал военна служба. В опит да насърчи гражданския дълг и националната гордост сред младото население на страната, правителството на Франция е представило план за възстановяване на задължителната военна служба за всички 16-годишни, пише \"Фокус\", цитирайки електронното издание на списание Time. Сподели:", "date": "2018.06.28", "title": "Всички в строя! Възстановяват задължителната военна служба във Франция"}
{"url": "http://pik.bg/%D0%BE%D0%B1%D0%BB%D0%B5%D0%BA%D1%87%D0%B5%D0%BD%D0%B8-%D1%83%D1%81%D0%BB%D0%BE%D0%B2%D0%B8%D1%8F-%D0%B7%D0%B0-%D0%BD%D0%B0%D0%B5%D0%BC%D0%B0%D0%BD%D0%B5-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%BD%D0%B0-14-%D0%B3%D0%BE%D0%B4%D0%B8%D1%88%D0%BD%D0%B8%D1%82%D0%B5-%D0%B8%D1%81%D0%BA%D0%B0%D1%82-%D1%85%D0%BE%D1%82%D0%B5%D0%BB%D0%B8%D0%B5%D1%80%D0%B8-news761383.html", "text": ". Причината са двойно по-големия брой поискани разрешения за работа от Инспекцията по труда в Русе от началото на годината в сравнение с миналата година. Работодателите също проявяват интерес, тъй като трудно намират персонал, съобщи БНТ. От Съюза на хотелиерите и ресторантьорите с писмо са . От Инспекцията по труда в Русе са започнали проверки дали се спазват трудовите права на непълнолетните. 76 разрешителни за работа на непълнолетни са издали от Инспекцията по труда в Русе. Повечето от тях са бармани, сервитьори и продавачи. Интерес са проявили и от строителни компании, но засега в този бранш няма наети младежи. От инспекцията казват, че . Ирена Николаева - директор на Инспекцията по труда в Русе обясни, че когато младежите работят на трудов договор те получават равни пари с пълнолетните. Няма как едната сервитьорка, примерно, да взема 500 лева, а непълнолетния да взема 250. Би било нарушение, обясни Николаева. , коментираха работодатели. Процедурите за 14-годишните са тромави и минават поне 20 дни преди младежите да могат да започнат работа. За облекчени условия при наемане и на 14-годишни на работа са настояли от Съюза на хотелиерите и ресторантьорите поискали от социалното министерство да се облекчи режимът за получаване на разрешителни фирмите са длъжни да осигурят едни и същи почивки и заплащане на всички свои служители Броят на документите за наемане на 16-годишните бяха намалени Сподели:", "date": "2018.06.28", "title": "Облекчени условия за наемане на работа на 14-годишните искат хотелиери"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D0%B2%D0%B0%D0%B6%D0%BD%D0%B0-%D1%81%D1%80%D0%B5%D1%89%D0%B0-%D1%81-%D1%87%D0%B5%D1%85-news761431.html", "text": "Премиерът Борисов запозна Радек Вондрачек с българската позиция по темата миграция. Министър-председателят заяви, че страната ни показа как успешно може да бъде защитена външната ни граница и да се справи с миграционната вълна. Той ще настоява да бъде намерено съгласие между всички държави-членки по темата с бежанския поток. Това съобщиха от правителствената пресслужба. Бойко Борисов иска незабавни мерки за затваряне на външните граници на ЕС и строг контрол на влизащите, включително и по вътрешните граници. Друго предложение на българския премиер е да бъдат изградени кризисни центрове за прием на бежанци извън територията на Европа. В тях да се прави преглед на молбите и да се определят тези, които имат действителна нужда от закрила. Българският министър-председател смята, че е необходим и анализ на вече пристигналите и намиращите се в Европа мигрантски потоци. Министър-председателят Бойко Борисов се срещна с председателя на Камарата на депутатите на Чехия Радек Вондрачек. Двамата обсъдиха напредъка по ключовите досиета в дневния ред на Европа по време на българското председателство. Сподели:", "date": "2018.06.28", "title": "ИЗВЪНРЕДНО В ПИК! Борисов на важна среща с чех"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B0%D1%82%D0%B0%D0%BD%D0%B0%D1%81-%D0%BC%D0%B5%D1%80%D0%B4%D0%B6%D0%B0%D0%BD%D0%BE%D0%B2-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%B7%D0%B0-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%80%D0%B0%D0%B7%D0%B1%D0%B8%D0%B2%D0%B0-news761419.html", "text": "Напрежението около лидера на БСП Корнелия Нинова става все по-голямо. След проваления вот на недоверие от партията си тръгна депутатът Спас Панчев, а ръководството на парламентарната група напусна Жельо Бойчев. Критиките към червената лидерка от страна на опозицията в БСП не закъсняха. Бившият депутат на социалистите Атанас Мерджанов коментира скандалите в партията през последните дни и задълбочаващите се проблеми, с които Корнелия Нинова не може да се справи. - Случващото се в БСП е логично следствие от едноличния стил на ръководство на Корнелия Нинова. Стил, който не кореспондира с традициите на партията, който загърбва колективните органи и не се съобразява с различните мнения в партията. Този стил е пагубен. Той не отчита факта, че БСП е един организъм от множество лидерски мнения и изкуството на председателя е той така да съчетае различията, че те да се превърнат в сила и в сериозна политическа алтернатива за управлението на ГЕРБ. - Не. Различните примери за напускане на парламентарната група, в това число и на ръководството, и на коалиционните партньори, са следствие на този стил на действие на Нинова. - Доколкото разбирам, намеренията на Жельо Бойчев за напускане на ръководството на групата са отдавна. Самият факт, че сега излизат наяве са достатъчно доказателство за това. Има и редица други проблеми във вътрешнопартиен план, свързани с организационното укрепване на различните организации и с начина, по който се прави политиката. - Готви се Национално съвещание за 21 юли, а до момента Националният съвет и съветите не са разгледали сериозния материал, с който трябва да се излезе на това съвещание. - Всяка загуба на член на ръководството, още повече че Жельо Бойчев беше един от изявлените фактори в парламентарната група, който има и достатъчно опит, и сериозни активности, е минус за партията. Това е загуба за партията. Така, както е загуба и отлъчването на коалиционните партньори. С такъв подход не може да се върви напред. Той раздвоява, разчленява, създава несигурност и намалява способностите за алтернативност на БСП към ГЕРБ. - При Българският земеделски съюз нещата са малко по-специфични, тъй като отдавна е ясно, че БЗС на Спас Панчев си има по-особена политика, която се изразява в различни действия на местно равнище и в неособена последователност в централно равнище. В конкретния случай трябваше да се прецезира поведението на ръководството на БСП по отношение на привличането на нови коалиционни партньори още когато беше техния прием. Тогава трябваше да се налагат съответните изисквания и тези, които не се съобразяват, своевременно да не бъдат приемани в коалицията. - Гледам тъжно, защото това е едно отстъпление от сериозния парламентарен стил, който БСП си беше изградила през годините. И той беше водещ, първенствуващ спрямо останалите политически субекти. БСП прави сериозно отстъпление от този парламентарен стил и последното искане за вот на недоверие е само доказателство за това отстъпление. И предният вот на недоверие не беше достатъчно убедителен. Той съвсем не беше политическото действие, с което БСП може да се гордее. Сега сме свидетели на един отказ практически от дебат. Колкото и да са отговорни ГЕРБ, в крайна сметка вотът на недоверие го иска парламентарната група на БСП. Дори и да не ни изнасят условията, при които се провежда дебатът, ние трябва да използваме максимално времето си, за да разкрием нищетата на управлението на ГЕРБ. Да изтъкнем с убедителни примери всички онези алтернативни действия, които биха могли да предприемат съответните ведомства - в случая Министерство на отбраната, Министерство на вътрешните работи, Министерство на финансите - тези, към които беше насочен вотът на недоверие. - Без съмнение това отстъпление накърнява имиджа на партията. Притеснява ме, че ние, вместо да трупаме доверие и влияние, по-скоро разколебаваме с действията си и то преди всичко активните и смислените хора, които искат в България да има работещи институции, авторитетни парламент, правителство и ведомства, които управляват отделните секторни политики. Действията на парламентарната група, в случая с последния вот на недоверие, не са доказателство за трупане на доверие, а точно обратното. Сподели:", "date": "2018.06.28", "title": "ЕКСКЛУЗИВНО В ПИК! Атанас Мерджанов с тежки думи за управлението на Корнелия Нинова! Разбива ли БСП и задълбочават ли се проблемите в партията"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-%D0%BF%D0%BE%D0%B1%D0%B5%D1%81%D0%BD%D1%8F%D0%BB-%D0%BA%D0%BB%D0%B8%D0%B5%D0%BD%D1%82-%D0%BD%D0%B0%D0%BF%D0%B0%D0%B4%D0%BD%D0%B0-%D0%BE%D1%85%D1%80%D0%B0%D0%BD%D0%B0%D1%82%D0%B0-%D0%BF%D1%80%D1%8A%D1%81%D0%BA%D0%B0-%D0%B3%D0%B8-%D1%81-%D0%BB%D1%8E%D1%82%D0%B8%D0%B2-%D1%81%D0%BF%D1%80%D0%B5%D0%B9-news761432.html", "text": "Бързо производство за хулиганска проява е започнато срещу клиент на пловдивско заведение. Около 22:30 часа снощи служители от частна охранителна фирма поискали съдействие от полицията във връзка с агресивно поведение на посетител в ресторант в центъра на Пловдив. Пристигналият на място екип на Второ РУ установил, че става дума за 23-годишен варненец, който бил отправил обиди и оказал съпротива на охранителите на обекта, а също така пръснал с лютив спрей срещу тях. Допълнителна справка показала, че младият мъж е известен на служителите на реда. Спрямо него е взета 24-часова мярка за неотклонение. Сподели:", "date": "2018.06.28", "title": "Екшън в пловдивско заведение! Побеснял клиент нападна охраната, пръска ги с лютив спрей"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%BF%D1%81-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D0%B3%D1%80%D0%B0%D0%B6%D0%B4%D0%B0%D0%BD%D1%81%D1%82%D0%B2%D0%BE-%D0%BF%D0%B0%D1%80%D1%82%D0%B8-news761424.html", "text": "ДПС и Йордан Цонев с нова порция разкрития за раздаването на българско гражданство. \"Правилникът изисква най-малко 48 депутати да съберат подписи, за да сформира анкетна комисия около тези факти и обстоятелства, които българските и чуждестранни журналисти изнасят за скандални корупционни схеми с взимането на българско гражданство. Нямаме толкова депутати, затова ще търсим подкрепа най-напред от опозиционните партии в лицето на \"БСП за България\". Ако се наложи, ще разговаряме и с управляващите партии\", коментира Йордан Цонев. \"114 издирвани лица от Интерпол са получили българско гражданство. Това минира пътя ни към Шенген\", предупреди депутатът. По думите му създаването на такава анкетна комисия, която да разследва корупционните схеми с взимането на българско гражданство, е в полза и на управляващите от ГЕРБ. Сподели:", "date": "2018.06.28", "title": "ИЗВЪНРЕДНО В ПИК TV! ДПС с разтърсващи разкрития за даването на българско гражданство! Партията на Доган търси помощ от БСП за създаването на анкетна комисия (ОБНОВЕНА)"}
{"url": "http://pik.bg/%D1%81%D0%B8%D0%BD%D0%BE%D0%BF%D1%82%D0%B8%D0%BA%D1%8A%D1%82-%D0%B8%D0%B2%D0%BE-%D0%B0%D0%BD%D0%B4%D1%80%D0%B5%D0%B5%D0%B2-%D1%81%D1%8A%D1%81%D0%B8%D0%BF%D0%B0-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%B2%D0%B8%D0%BB%D0%B8-%D0%B0%D1%81%D0%B5%D0%BD%D0%BE%D0%B2%D0%B0-%D1%81%D0%BF%D0%BE%D1%80%D1%82%D0%BD%D0%B0%D1%82%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0-%D1%81%D0%B0%D0%BC%D0%B0-%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0--news761395.html", "text": "Спортната журналистка Вили Асенова не обели нито дума за баща на единствения си син Иво Андреев по време на участието си в \"Черешката на тортата\". Брюнетката надълго и широко говори за 10-годишния Никола, който се очертава като спортна надежда по бойни изкуства, но замълча за татко му- бившия водещ на прогнозата за времето по няколко телевизии. Двамата се запознават на работа, а Вили бързо се влюбва с елегантния купонджия. Тя му ражда син, а двамата така и не стигат до олтара. Бързо обаче приказката свършва заради твърде свободния нрав на таткото, който обича шумните компании, празненствата и алкохола. Двамата водят люта битка за правата над сина, която печели Асенова. С днешна дата тя изпитва сериозно притеснение от интереса на медиите и затова не покани гостите си от \"Черешката на тортата\" у дома. Сподели обаче, че сама се грижи за къщата си, като дори я ремонтира сама. Явно журналистката няма сериозен мъж до себе си, който да й помогне с боядисването и живее с грижите около Никола, пише \"Хотнюз\". Сподели:", "date": "2018.06.28", "title": "Синоптикът Иво Андреев съсипа живота на Вили Асенова! Спортната журналистка сама ремонтира дома си"}
{"url": "http://pik.bg/%D0%B1%D0%B0%D1%80%D0%BE%D0%B2%D1%86%D0%B8-%D1%81%D0%BE%D1%84%D0%B8%D1%8F-%D1%81-%D0%B4%D0%B2%D0%BE%D0%B9%D0%BD%D0%BE-%D0%BF%D0%BE%D0%B2%D0%B5%D1%87%D0%B5-%D0%BA%D0%BE%D0%BB%D0%B8-%D0%BD%D0%B0-%D0%B3%D0%BB%D0%B0%D0%B2%D0%B0-%D0%BE%D1%82-%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D0%BE%D1%82-%D0%B2%D0%B8%D0%B5%D0%BD%D0%B0-news761349.html", "text": "Столицата ни има двойно повече автомобили на глава от населението, отколкото Виена, сочат експертите, които събират данни за изготвянето на визията за София за 50 години напред. Вчера те проведоха дискусия на тема „Небостъргачи и придвижване”. „Ръстът на населението, новите работни места, увеличената мобилност и новата автомобилна инфраструктура водят след себе си и до ръст на степента на моторизация в София“, заключват те. През 2016 г. регистрираните автомобили в София са 680 на 1000 души. За сравнение моторизацията във Виена е със значително по-ниски нива, за 2016 г. на 1000 жителя са регистрирани едва 370 коли. Броят на ползващите коли в София е нарастнал значително-през 2006 г. регистрираните автомобили в София са били 444 на 1000 души. Получените данни от системата за Управление на трафика за сряда 30.05.2018 г. показват, че най-натовареното кръстовище е това на Сточна гара с над 300 хил. преминали превозни средства за денонощие. Според анкетата за придвижванията в София, проведена при съставянето на План за устойчива градска мобилност, от 2017 г. с обществен транспорт се придвижват 37% от респондените. За сравнение през 2011 г. ползвателите са 44% и се наблюдава значителен спад. Процентът на хората, придвижващи се с автомобил като шофьори и пътници, се е покачил с 1,2% от 29,1% до 30,3%. Пешеходците също се увеличават от 21,7% до 29,7%. Значително е увеличението при велосипедистите – от 0,1% до 1,7% за 2017 г. От пътуванията само с обществен транспорт най-използван е автобусът с 44,4%. Следван е от трамвая с 24,3%, метрото с 21,8% и тролейбуса с 9,6%. От четирите вида обществен транспорт само при метрото се наблюдава увеличение от 2011 г., когато е заемало дял от 9,8%. Автобусът намаля от 50%, трамвая от 26,8%, а тролейбуса от 12,5%. Респондентите посочват и няколко подобрения, при които биха ползвали повече обществен транспорт. Най-честият отговор е, че са необходими по-добри разписания и по-кратки интервали на превозните средства. Други отговори са по-нови превозните средства, по-удобни връзки между маршрутите и цената на билета да е съобразена с времето или разстоянието за пътуване. При въпрос по каква причина не се ползва велосипед, хората най-често посочват големите разстояния. Друг отговор е по обективни причини като пренос на багаж или здравословни състояние, както и несигурността на придвижване и не достатъчно доброто състояние на инфраструктурата. По данни от ЦГМ от 2014 г. линиите на наземния градски транспорт, в които се возят над 15 хил. пътника дневно са 8 – 4 автобусни и 4 трамвайни. Най-натоварените тролейбусни достигат 12 хил. пътника на ден. Трамваите номер 5 и 7, дори надхвърлят 20 хил пътника. Другите 2 свръхнатоварени трамвая са 20 и 22. Всеки от четирите най-натоварени автобусни линии достига до Югоизточна София, която не е обслужена от нито един трамвай, или до бул. Цариградско шосе. Линия номер 280 свързва Студентски град с Цариградско шосе и СУ, линия 204 – Ж.К. Дружба, Цариградско шосе, бул. България, Ж.К. Гоце Делчев, а линия 111 свързва двата най-населени жилищни комплекси в столицата – Младост и Люлин, като се движи по околовръстното. Четвъртият автобус е линия 72 – от Западен парк, през Орлов мост и Подуяне до хотел Плиска. По данни за 2017 г. от Проекта за разширение на метрото от април 2018 г. на Транспро, предоставени на Визия за София от Метрополитен, се разбира, че метрото превозва средно по 250 хил. пътника на ден или 7,6 млн. на месец. През работен ден ползваемостта преминава 300 хил. пътника и достига до 350 хил., а събота и неделя се ползва със средно около 40% по-малко. Сподели:", "date": "2018.06.28", "title": "БАРОВЦИ! София с двойно повече коли на глава от населението от Виена"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D1%81%D0%BB%D1%8A%D0%BD%D1%86%D0%B5%D0%B7%D0%B0%D1%89%D0%B8%D1%82%D0%BD%D0%B8%D1%82%D0%B5-%D0%BA%D1%80%D0%B5%D0%BC%D0%BE%D0%B2%D0%B5-%D0%B2%D0%BA%D0%B0%D1%80%D0%B2%D0%B0%D1%82-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news761175.html", "text": "Опасни съставки в кремовете, лосионите и плажните масла за UV защита объркват женските полови хормони, съсипват кожата и провокират дерматити. Става въпрос за химическото съединение оксибензон. Използва се като слънцезащитна съставка, но увеличава естрогените и създава редица проблеми при дамите, казват специалистите. Оксибензонът и производните му често пъти могат да нанесат толкова силни поражения, че да се наложи болнично лечение, допълват токсиколози. Продуктите с оксибензон са много вредни и за жени, употребяващи контрацептивни средства. Дори и под чадър, за кратко време се получава тежко изявена слънчева алергия с изгаряния. Такъв е ефектът и когато жената е в менструация. Тогава нивото на естрогените е по-високо от обичайното, химичното съединение ги покачва още повече и пораженията по кожата са налице. Въпреки тези опасности се оказва, че фирмите производителки не посочват върху опаковките опасността от токсичния ефект. Единственият начин човек да е сигурен, че няма да попадне на менте, е да купува слънцезащитните продукти от аптека, и то от доказани марки. Тези в интернет също са с недоказан произход. Лекарите обясняват, че фактор 15 – 20 е напълно достатъчен за употреба. Максимум 30 също защитава добре. Ако видите продукт с фактор 100, не го купувайте. Такъв фактор няма, той е отречен още преди години, допълват още дерматолозите. Сподели:", "date": "2018.06.28", "title": "ВНИМАВАЙТЕ! Слънцезащитните кремове вкарват в болница"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D1%81%D0%BB%D0%B5%D0%B4%D0%B8-%D0%B8%D0%BC%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%B7%D0%B0-%D0%B1%D1%80%D1%83%D1%82%D0%B0%D0%BB%D0%BD%D0%BE%D1%82%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B2%D1%8A%D0%B2-%D1%84%D0%BB%D0%BE%D1%80%D0%B8%D0%B4%D0%B0-%D1%82%D0%B0%D0%BA%D1%81%D0%B8%D0%B4%D0%B6%D0%B8%D1%8F-%D0%B3%D1%80%D1%8A%D0%BC%D0%BD%D0%B0-news761441.html", "text": "Шерифската служа на американския окръг Окалуса, Флорида сподели подробности около случая с убития български шофьор Филип Кирилов в САЩ. Припомняме, че 29-годишният млад мъж беше застрелян в своя ван от неизвестен извършител в неделя сутринта. Тялото му беше открито на паркинга на бул. \"Санта Роза\" между Дестин и Форт Уолтън Бийч. Полицейските служби на Окалуса задържаха заподозрян за убийството. Мъжът е 29-годишен таксиметров шофьор. Тимъти Лейн Андерсън бе арестуван във вторник, предава днес.бг. Ванът на Филип Кирилов бил оборудван с камера за видеонаблюдение, която записвала от предното стъкло. На записът се чува мъжки глас, който казва на българина къде да го закара. 30 секунди по-късно се чува първият изстрел, последван от още два. След това камерата улавя заподозреният да бяга. Разследващите полицаи моментално правят запитване до Юбер, за да проверят всички данни, свързани с работата на Филип Кирилов. От шерифската служба намират пътник на име Джо Смит и телефонен номер, който се оказал марка Тракфон. На 25 юни представители на властите забелязват подозрителен мъж в заведение за бързо хранене. Полицията установява, че това е Тимъти Андерсън. На видеозаписи от различни камери за наблюдение разследващите успяват да проследят движението на мъжа. Вижда се как той влиза в магазин и си купува Тракфон. Номерът на мобилното устройство съвпада с този, от базата данни на Юбер. Разследването по случая продължава. Властите на Окалуса призовават всеки, който има информация за убийството на Кирил Филипов да се свърже с тях. Сподели:", "date": "2018.06.28", "title": "ГОРЕЩИ СЛЕДИ! Има арестуван за бруталното убийство на българин във Флорида! Таксиджия гръмнал Филип два пъти"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BF%D1%80%D0%B5%D0%B4-%D0%BA%D0%B0%D0%BC%D0%B5%D1%80%D0%B0%D1%82%D0%B0-%D0%BD%D0%B8-%D0%B7%D0%B0-%D1%80%D0%B0%D0%B7%D1%86%D0%B5%D0%BF%D0%BB%D0%B5%D0%BD%D0%B8%D0%B5%D1%82%D0%BE-%D0%B2-%D0%B1%D1%81%D0%BF-%D0%BF%D1%80%D0%BE%D0%B2%D0%B0-news761439.html", "text": "Лидерът на \"Атака\" Волен Сидеров и парламентарен шеф на групата на \"Обединени патриоти\" Волен Сидеров коментира пред камерата на ПИК TV горещите скандали с разцеплението в БСП, проваления им вот на недоверие и растящото според социолозите, одобрение на кабинета в края на европредстедателството ни. \"Трябва повече конкретност, за да се откликне на тяхното желание за анкетна комисия. По-важно е да се посочи конкретно. Когато някой хвърли обвинения, трябва да ги конкретизира. Тогава аз съм убеден, че аз и моите партньори от коалицията ще сме съгласни да изчистим това\", коментира Сидеров обвиненията на ДПС, че заместник-министри от квотата на патриотите са замесени в раздаването на българско гражданство на 114 лица, издирвани от Интерпол. \"Логично е пак да ни нападат. Сега са измислили това. Ще видим какво пишат в това издание. Много често чуждите издания имат български корени. Така беше и в \"Гардиън\". Трябва да се види каква е публикацията и кой стои зад нея\", продължи той. \"Във вторник отсъствах от дебатите. Разбрах, че са минали бързо и без разгаряне на страстите. Това го обяснявам, че БСП нямат аргументи. Нарекох го \"календарен\" този вот - в началото на председателството направиха, сега пак. От наша страна не е имало някакъв разгорещен отговор. Силни и истински аргументи за този вот няма. Не очаквам утре нещо да се обърне с главата надолу. Тяхната група намалява, напускат хора от БСП\", сподели очакванията за утрешното гласуване на вота на недоверие, внесен от БСП. \"Нямам пряка представа какво се случва там. Знаем, че Корнелия Нинова стана лидер със сериозни гимнастики да ги наречем и имаше хора, които се отказаха - Гергов, Красимир Янков - те направиха някакво преливане, тя спечели доста трудно и с маньоври. Там си останаха един кръг от хора, които не са доволни от нейното присъствие. Отряза една част от стария актив. Тя е амбициозен човек, но това не е достатъчно. Амбицията трябва да е свързана с опит и познания. Там виждам дефицит. Дотук ще спра с характеристиките. Това излизане на Жельо Бойчев - той е една от водещите фигури, може би показва, че там има разкол. Според мен ще има спад на доверието\", направи анализ на случващото се в редиците на БСП и роенето на червените депутати. \"Говори се за проекти на Слави Трифонов, президента Радев. На тях гледам скептично. Не е достатъчно само да си мултимилионер и водещ и да раздаваш морал и правосъдие. Той е осъден от мен за клевета. Все едно нищо. Не мисля, че има сериозен шанс. Да правиш политика, трябва да не ходиш с 12-13 човека охрана и да участваш в офшорни фирми\", коментира Сидеров евентуалните бъдещи политически проекти у нас. \"За президента Радев - не го виждам. Има кръг от хора, които му помпат самочувствието. Явно е, че подсилват амбицията му с внушението, че е избран от хората, ти си алтернатива. Не е изключено един президент да има критични бележки към правителството на държавата си, но те трябва да бъдат обективни, това няма право, той прави тези грешки. Законът му забранява да направи партия. Той е генерал, човек, който чака заповед трябва да я изпълни. Лидерството предполага една вродена вътрешна свобода, а не да изчакваш. Ако цял живот това си го правил, няма как да изградиш такова мислене. Той върви в една стандартна пътечка. Позволява си да напада за какво ли не, но не чуваме какво предлага в замяна. Да тръгнеш да правиш политическа патрия, трябва да имаш такава програма\", коментира за евентуалните планове на президента Румен Радев да направи свой политически проект. \"Аз бях в идейното зараждане на СДС в периода, когато се говореше за идеи. От лидерите на СДС зависеше много да посочат един друг път. Имаше индустрия, да не се приватизира, да не се разрушава селското стопанство. Всичко това не го устояха, това е вината им пред народа. Вместо Берлинската стена Западът и Америка сложиха друга стена. Българинът усети, че има двоен стандарт. Тогава реших, че трябва да има един здрав национализъм, за да не бъдем превърнати в пазар и територия\", сподели лидерът на \"Атака\" за началото на политическата си кариера и как е станал националист. \"Нинова беше в СДС по време на прагматичния период на Иван Костов. Само си спомнете БГА \"Балкан\". Костов имаше идея да създаде синя буржоазия, червена имаше. Да изправиш богаташи срещу богаташи и други фактори започнаха да работят. Тя няма част с идейната част на СДС. БСП ѝ е изглеждала вероятно по-приятно. Влизат във властта, пак излизат. Няма как да излезеш в борд на голяма фирма без да си в БСП\", коментира Волен Сидеров за резкия завой да премине от СДС в БСП на сегашната лидерка на червените Корнелия Нинова. \"Поставих въпроса на коалиционната ни среща. Нека ако някой има идеи да го кажат овреме. Предложих един текст да се включи в коалиционното ни споразумение ако някоя друга партия преговаря с някой от нас, да ни каже. Не е коректно някой да преговаря с теби и другите да не знаят. Аз съм скептичен. Такива привнасяния в една работеща коалиция винаги носят опасност от разнобой. Тези избори са много особени и важни. Те са вътрешно премерване кой къде стои. Там летвата се вдига, а активността пада. Българите не искат да гласуват за евродепутати\", направи анализ на предстоящите европейски избори следващата година. \"Разбрах за Марешки, че е ходил да търси някакви контакти. Не мога да кажа дали са ги приели и как. Ние имаме контакти с партията на Льо Пен от 2005 г.\", допълни Сидеров. \"Виждаме сега с мигрантите. Това е типичната битка консерватизъм-либерализъм. Борисов каза това, което трябваше да се направи отдавна - да се затворят границите. Бог, Отечество, Семейство - на това държа\", завърши председателят на парламентарната група на \"Обединените патриоти\". Сподели:", "date": "2018.06.28", "title": "САМО В ПИК TV! Волен Сидеров с горещ коментар пред камерата ни за разцеплението в БСП, проваления им вот на недоверие и растящото одобрение на кабинета (ОБНОВЕНА)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%82%D0%BE%D0%BC%D0%B0-%D0%B1%D0%B5%D0%BB%D0%B5%D0%B2-%D1%81-%D0%BB%D1%8A%D0%B6%D0%B8%D1%82%D0%B5-%D1%81%D0%B8-%D0%BF%D0%BE%D0%B2%D0%BB%D0%B8%D1%87%D0%B0-%D0%BD%D0%B0%D0%B4%D0%BE%D0%BB%D1%83-%E2%80%9E%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F%E2%80%9C-news761446.html", "text": "Измисленият еколог от лявата партия „Зелените“ Тома Белев вече повлича надолу коалицията „Демократична България“ с постоянните си лъжи. Формацията, която се обявява за дясна, започва да трупа негативи заради него и левите инициативи на „Зелените“. Освен това и заради бизнес интересите и спечелените милиони от еко проекти. Вицепремиерът Валери Симеонов обвини в лъжа Тома Белев и разпространението на фалшиви новини. „Поредната фалшива новина. Явно за Зелените лъжата се е превърнала в начин на живот и основен политически аргумент. Преди малко Тома Белев качи във Facebook профила си лъжата, че съм отседнал в 5-звездния хотел Ритц Карлтън в Бахрейн. Грозно и некоректно е, защото аз и представителите на Министерство на околната среда и водите сме разпределени в среден клас хотели, където нощувките са в определения от държавата лимит за настаняване. По-добре е да обясни къде спи колежката му от Зелените, на чии разноски и чии интереси защитава вече една седмица в Бахрейн? Ние сме тук не да си правим кефа, а да поправяме щетите, нанесени от безобразията на скрити зад фалшиви каузи родни зелени НПО-та, съсипващи предприемачеството и туризма в България. А Вас г-н Белев, ВАС не ви ли е срам да лъжете?\", написа Валери Симеонов във фейсбук. Тома Белев е свързан с частното екологично сдружение “Зелени Балкани” и продължава да оглавява незаконно Асоциация на парковете в България и е активист на коалиция “За да остане природа в България”. В последното членове и участници са съпругата му Весела Кавръкова, представител на WWF за България. В него беше Симеон Марин, син на бившия ляв вицепрезидент Ангел Марин. Големият удар на тази роднинска корпорация беше “Натура 2000”. Европейската екологична мрежа е създадена, за да съхрани биоразнообразието на Европа. Научните институти към всяка една държава членка на Европейския съюз изработват цялостни правила и норми за съхранението и управлението на природата. Впоследствие те са приети от съответните правителства и официализирани в защитени зони по “Натура 2000”. За Австрия са 9 %, за Германия – 8 %, за Франция – 9 %, за Полша – 14 % и т.н. В България против всякакви правила и европейски директиви този процес е възложен на частното екосдружение “Зелени Балкани” с председател тогава Тома Белев. За целта чрез Министерството на околната среда и водите са осигурени 3 млн. евро финансиране от датското правителство и са заделени 3 млн. лева от ПУУДОС, предприятие към същото министерство. Не са поканени да участват нито Българска академия на науките, нито Софийски университет или други специализирани институции или държавни органи. Това се случва по време на лявото правителство на Сергей Станишев. С това сериозно финансиране се развихря истинска вакханалия по заснемане и регистриране на зоните за “Натура”. Включени са съвсем целенасочено всички подходящи територии за развитие на летен и зимен туризъм, създаване на ветрогенераторни и соларни паркове и места за изграждане на индустриални мощности. Обхватът на тези зони достига 35 % от територията на страната – един от най-големите показатели за Европейския съюз. Целта е тотален контрол върху всички инвестиционни намерения и същевременно усвояване на още средства, защото годишно 8 млн. лева са определни за мониторинг върху зоните за “Натура”. Тези пари отново се получават от “Зелени Балкани”. И това е една съвсем малка част от дейността на зеления октопод. Да не говорим за милионите, получени за определяне на влажни зони край Дунав и покупка на земи край морето в района на Шабла. Или пък за разселване на бухали, щъркели, лалугери, жаби и други животински видове. Истината е тъжна и тя говори за опасно срастване на неправителствения сектор с държавата. Защото Тома Белев и подчинени отдавна изневериха на принципите на световната зелена гражданска кауза - да не се приема финансиране от правителствени източници, тъй като протестите им са точно срещу действия на официалните институции и да не се смесва екологията с политиката. Сподели:", "date": "2018.06.28", "title": "СКАНДАЛ! Тома Белев с лъжите си повлича надолу „Демократична България“"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B1%D0%BE%D0%B8%D0%BB-%D0%B1%D0%B0%D0%BD%D0%BE%D0%B2-%D1%89%D0%B5-%D0%BE%D1%82%D0%BA%D1%80%D0%B8%D0%B5-%D0%B8%D0%B7%D0%BB%D0%BE%D0%B6%D0%B1%D0%B0%D1%82%D0%B0-%E2%80%9E%D1%88%D0%B5%D0%B4%D1%8C%D0%BE%D0%B2%D1%80%D0%B8-%D0%BD%D0%B0-%D1%85%D1%80%D0%B8%D1%81%D1%82%D0%B8%D1%8F%D0%BD%D1%81%D0%BA%D0%BE%D1%82%D0%BE-%D0%B8%D0%B7%D0%BA%D1%83%D1%81%D1%82%D0%B2%D0%BE-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F%E2%80%9C-%D0%B2-news761444.html", "text": "Министър Боил Банов ще открие изложбата „Шедьоври на християнското изкуство от България“ в Третяковската галерия в Москва. Събитието ще се състои тази вечер (28 юни) от 19.00 ч. Жителите и гостите на руската столица ще могат да видят някои от най-ценните експонати на НИМ, на музея „Старинен Несебър” и на Националната библиотека „Св. Св. Кирил и Методий”. Предметите-шедьоври показват основни етапи в развитието на християнската култура и изкуство в България от Средновековието до ХIХ век. Сред експонатите са: копие на иконата на Св. Богородица Троеручица от Троянския ставропигиален манастир, златната Архиепископска митра от XVIII век, принадлежала на Охридския архиепископ, сребърната дарохранителница от манастира „Възнесение” от Дечани, кръст с миниатюрна дърворезба, позлатен, украсен със сребро, филигран, клетъчен емайл, цветно стъкло и полускъпоценни камъни, три златовезани литургични тъкани от XIII-XVI в. Експозицията ще продължи до 2 септември т. г. Организирана е от Министерството на културата, посолството на България в Русия, Българския културен институт в Москва и НИМ. Сподели:", "date": "2018.06.28", "title": "Министър Боил Банов ще открие изложбата „Шедьоври на християнското изкуство от България“ в Третяковската галерия"}
{"url": "http://pik.bg/%D0%BE%D1%82%D0%BB%D0%B8%D1%87%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%81%D0%B5%D0%BB%D0%B5%D1%81%D0%B0%D0%BE-news761428.html", "text": "Контузията на Марсело не е сериозна и се очаква той да бъде на разположение на бразилския национален отбор по футбол за осминафинала на Мондиал 2018 срещу Мексико на 2 юли. Марсело снощи беше заменен принудително още в десетата минута при победата с 2:0 над Сърбия, с която \"Селесао\" си осигури първото място в група \"Е\", акцентира \"Гол\". \"Марсело получи болки с гърба. Става въпрос за мускулен спазъм. С такава травма не може да се играе. Засега нямаме допълнителна информация, но се надявам той да бъде готов още за следващия ни мач\", коментира селекционерът на южноамериканците Тите. Сподели:", "date": "2018.06.28", "title": "Отлична новина за \"Селесао\""}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%BE%D1%82%D0%BD%D0%B5-%D1%80%D0%B5%D0%B4%D0%B8%D1%86%D0%B0-%D0%BF%D1%80%D0%B8%D0%B2%D0%B8%D0%BB%D0%B5%D0%B3%D0%B8%D0%B8-%D0%BD%D0%B0-%D0%B6%D0%B5%D0%BB%D0%B5%D0%B7%D0%BE%D0%BF%D1%8A%D1%82%D0%BD%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-news761359.html", "text": "Френският президент Еманюел Макрон подписа спорния закон за държавните железници. След месеци на спорове и стачки, президентът на Франция успя да прокара реформата си, която се смята за знакова за целия му план за управление на страната, предава Нова телевизия. Така се слага край на монополната позиция на държавния железопътен превозвач. Сподели:", "date": "2018.06.28", "title": "Макрон отне редица привилегии на железопътните работници"}
{"url": "http://pik.bg/%D0%B1%D1%8E%D0%B4%D0%B6%D0%B5%D1%82%D0%BD%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B3%D0%BB%D0%B0%D1%81%D1%83%D0%B2%D0%B0-%D0%B1%D0%B0%D0%BB%D0%B0%D0%BD%D1%81%D0%B8%D1%80%D0%B0%D0%BD-%D0%BF%D0%BB%D0%B0%D0%BD-%D0%B7%D0%B0-2018-%D0%B3%D0%BE%D0%B4%D0%B8%D0%BD%D0%B0-news761342.html", "text": "Бюджетната комисия на германския парламент рано тази сутрин одобри балансиран бюджетен план от 343.6 милиарда евро за 2018 година, който ще увеличи харченето с близо 4 процента в сравнение с 2017 година, без да води до нов дълг, предава „Ройтерс“, цитирана от  „Фокус“. Решението дойде след маратонска сесия, продължила почти 14 часа, докато депутатите оставиха настрана спора за миграцията, който заплаши да раздели „голямата коалиция“ на канцлера Ангела Меркел. Екхарт Рехберг, бюджетен говорител на консервативния блок, заяви че споразумението е ясно доказателство, че управляващата коалиция е запазила способността си да действа. Докато избягва натрупването на нов дълг, бюджетният план на комисията увеличава инвестициите с 2.8 милиарда евро на 39.9 милиарда евро от първоначалните 37 милиарда заделени в бюджета разкрит от социалдемократическия министър на финансите Олаф Шолц през месец май. Бюджетът финансира и значително повече работни места в сферата на сигурността, включително 3 075 повече позиции за федералната полиция на Германия и 525 повече за федералния криминален офис, заяви Рехберг. Новият бюджетен план ще бъде представен на долната камара на Бундестага за гласуване през следващата седмица, допълни той. Сподели:", "date": "2018.06.28", "title": "Бюджетната комисия на парламента на Германия гласува балансиран план за 2018 година"}
{"url": "http://pik.bg/%D0%BD%D0%B5%D1%80%D0%B0%D0%B4%D0%B7%D1%83%D1%80%D0%B8%D1%82%D0%B5-%D1%81-%D0%B4%D0%B2%D0%BE%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%83%D0%B4%D0%B0%D1%80-news761436.html", "text": "Интер може да привлече втори футболист на Рома. \"Нерадзурите\" вече представиха белгийския халф Раджа Наинголан. Според медиите в Италия Алесандро Флоренци също може да смени Рим с Милано. Италианският национал не може да се разбере с \"вълците\" за нов договор, а от тази ситуация смята да се възползва Интер, акцентира \"Топспорт\". \"Нерадзурите\" са готови да предложат по 4 млн. евро на сезон на Флоренци. Сподели:", "date": "2018.06.28", "title": "\"Нерадзурите\" с двоен трансферен удар!?"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%BC%D0%B0%D1%80%D0%B5%D1%88%D0%BA%D0%B8-%D0%B8%D0%B7%D0%BA%D1%83%D0%BA%D1%83%D1%80%D0%B8%D0%B3%D0%B0-%D1%81%D0%B0%D0%BC%D0%BE-%D0%B0%D0%B7-%D1%80%D0%B0%D0%B1%D0%BE%D1%82%D1%8F-%D0%B7%D0%B0-%D1%85%D0%BE%D1%80%D0%B0%D1%82%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B8-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81%D0%B0--news761368.html", "text": "\"Решихме проблема на най-ограбвания човек в Монтанско и му възстановихме всичко, което му бяха откраднали – пуяк, кокошки, подарихме му куче и му сложихме пълно видеонаблюдение\", каза още той. \"Само аз - Веселин Марешки, и партия \"Воля\" можем да вършим работа за хората. Некадърници има навсякъде, заради един министър няма как да тласнем държавата в хаос и безсмислени избори. Заради псевдоалтернативи нищо хубаво не се случи на България. И какво като спечелиха с Румен Радев и Илияна Йотова, нещо хубаво случи ли се на България\", попита лидерът на \"Воля\" \"Кресливите политици Корнелия Нинова и Красимир Каракачанов нищо не вършат. Хората виждат кой ги ограбва и кой им помага. И нека после БСП да казва, че трябва да отида да върша работа и да пълня дупки. Само аз я върша\", завърши Веселин Марешки. Вотът на недоверие беше безсмислен и циничен. Беше загуба на време, а мотивите за вот на недоверие са смешни. Това заяви лидерът на \"Воля\" Веселин Марешки в сутрешния блок на БНТ. Сподели:", "date": "2018.06.28", "title": "БОМБА В ЕФИР! Марешки изкукурига: Само аз работя за хората! Корнелия Нинова и Каракачанов са кресливи политици"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F---%D0%BD%D0%B0%D0%BD%D0%B5%D1%81%D0%BE%D1%85%D0%B0-%D0%BB%D0%B8-%D0%BF%D0%B0%D0%BA%D0%BE%D1%81%D1%82%D0%B8-%D0%B3%D1%80%D0%B0%D0%B4%D1%83%D1%88%D0%BA%D0%B8%D1%82%D0%B5-%D0%B8-%D0%B4%D1%8A%D0%B6%D0%B4%D1%8A%D1%82-%D0%BD%D0%B0-%D0%B7-news761366.html", "text": "Нямаме данни за наводнени площи. В предходните месеци има нанесени щети от градушките. Тази година е рекордна за Агенцията с борба с градушките. Има механизъм, по който се обезтетяват земеделските производители, който работи от 5 години и покрива 80% от разходите на земеделските производители. Това каза по Нова телевизия земеделският министър Румен Порожанов по повод на усложнената метеорологична обстановка в последните дни и месеци - проливни дъждове и градушки. \"Задължителна застраховка не трябва да имат. Ние стимулираме с 65% застрахователната полица, за да се повиши застрахователната култура на българския производител\", допълни той. \"Правим регулярни срещи. Имаме 11 огнища, две са по-големи, другите са по дворове\", коментира министър Порожанов за епидемията от птичи грип в страната. \"Сериозен е проблемът с африканската чума по свинете. Тя засяга само дивите и питомните свине и няма ваксина. Тръгна от Грузия, мина през Азербайджан, стигна до Беларус и балтийските държави. Вече предприемаме много активни мерки. Това налага изземването на храни със свинско месо на границите, защото е туристически сезон, а туристите са в голямата си част от засегнатите държави. Трябва да се намали популацията на дивата свиня\", каза за другата опасна болест - африканската чума по свинете - земеделският министър. \"Ако една компания е преценила, че нейният продукт на източния пазар ще има една или друга съставка, това е тяхно решение. Това може да се регулира с единно законодателство. Не мисля, че това е огромен проблем за големите корпорации\", сподели Порожанов за двойния стандарт в храните. \"В момента, в който взехме решението и информирахме премиера и получихме карт бланш - в млекопреработвателното предприятие да не влиза палмово масло. То влияе върху кръвоносната система. Темата трябва да бъде поставена още по-сериозно\", каза по друга важна тема той - тази с палмовото масло, влагано в млечните и сладкарски продукти. \"В момента за колбасите няма минимално изискване за количество месо. В момента работим по тази тема и да заложим изискванията за съдържание на месо. В един кренвирш съдържанието на пилешко месо да е 50%, както е в Германия\", сподели още земеделският министър. Сподели:", "date": "2018.06.28", "title": "ЕКСКЛУЗИВНО! Порожанов с последна информация - нанесоха ли пакости градушките и дъждът на земеделските производители"}
{"url": "http://pik.bg/%D1%81%D1%82%D1%80%D0%B0%D1%85%D0%BE%D0%B2%D0%B8%D1%82%D0%BE-%D0%BE%D0%B3%D1%80%D0%BE%D0%BC%D0%BD%D0%BE-%D0%B4%D1%8A%D1%80%D0%B2%D0%BE-%D1%81%D0%B5-%D1%81%D1%82%D0%BE%D0%B2%D0%B0%D1%80%D0%B8-%D0%B2%D1%8A%D1%80%D1%85%D1%83-%D0%B4%D0%B2%D0%B8%D0%B6%D0%B5%D1%89%D0%B8-%D1%81%D0%B5-%D0%BA%D0%BE%D0%BB%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B8-news761372.html", "text": "Дърво се стовари върху коли на оживена улица в Пловдив. Мястото е квартал \"Кършияка\", на улица Васил Левски. Дървото се е стоварило върху две движещи се таксита. Според първоначалните данни няма данни за сериозно пострадали. Очаква се щетите да са само материални и да са значителни за двете жълти коли. Сподели:", "date": "2018.06.28", "title": "СТРАХОВИТО! Огромно дърво се стовари върху движещи се коли в Пловдив (СНИМКИ)"}
{"url": "http://pik.bg/%D0%BF%D1%80%D0%B5%D0%B2%D0%B0%D0%BD%D1%82%D0%B8%D0%B2%D0%BD%D0%BE-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D1%80%D0%B0%D0%B7%D0%BF%D0%BE%D1%80%D0%B5%D0%B4%D0%B8-%D0%BD%D0%B5%D0%BF%D1%80%D0%B5%D0%BA%D1%8A%D1%81%D0%BD%D0%B0%D1%82%D0%BE-%D0%BD%D0%B0%D0%B1%D0%BB%D1%8E%D0%B4%D0%B5%D0%BD%D0%B8%D0%B5-%D0%BD%D0%B0-%D0%BA%D1%80%D0%B8%D1%82%D0%B8%D1%87%D0%BD%D0%B8-%D0%BC%D0%B5%D1%81%D1%82%D0%B0-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news761363.html", "text": "Във връзка с обявения днес оранжев код за времето със значителни валежи, кметът на София Йорданка Фандъкова разпореди непрекъснато наблюдение на критични места в града, както и следене на нивата на язовири и реки на територията на столицата, съобщиха от пресцентъра на Столична община. Мобилизирани са всички екипи на дирекция \"Аварийна помощ и превенция”, както и на Столичен инспекторат. Мобилни и стационарни екипи извършват наблюдение по места, осъществяват обходи и реагират на сигнали. Мобилни екипи са извършвали обходи през цялата нощ и продължават. Продължава и контролираното изпускане на водни количества от общинските язовири \"Мърчаево\", \"Мрамор\" и \"Суходол\". Реките са с повишени нива, но няма опасност от разливи. Кметовете на райони имат задача да контролират работата на своята територия. Сподели:", "date": "2018.06.28", "title": "ПРЕВАНТИВНО! Фандъкова разпореди непрекъснато наблюдение на критични места в столицата"}
{"url": "http://pik.bg/%D0%B8%D0%B7%D0%B2%D0%B0%D0%B4%D0%B5%D0%BD%D0%BE-%D0%BE%D1%82-%D0%BD%D0%B0%D1%84%D1%82%D0%B0%D0%BB%D0%B8%D0%BD%D0%B0-%D0%BC%D0%B5%D1%81%D1%82%D0%B0%D0%BD-%D0%BD%D0%B5-%D1%81%D0%B5-%D1%83%D0%BA%D1%80%D0%B8%D0%B2%D0%B0%D0%BB-%D0%B2-%D1%82%D1%83%D1%80%D1%81%D0%BA%D0%BE%D1%82%D0%BE-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE-%D0%B1%D0%B8%D0%BB-%D0%BD%D0%B0-%D1%83%D0%B3%D0%BE%D0%B2%D0%BE%D1%80%D0%B5%D0%BD%D0%B0-%D0%B2%D0%B5%D1%87%D0%B5%D1%80%D1%8F-news761370.html", "text": "Бях преди месец и нещо в турското посолство в България. Бях на официална вечеря при новия посланик. Това заяви пред Би Ти Ви председателят на \"ДОСТ\" и бивш лидер на ДПС Лютви Местан. \"Прословутото укриване в турското посолство през тези прословути декемврийски дни през 2015 година беше една уговорена вечеря, която продължи по-дълго\", категоричен е той. \"Не съм нощувал в посолството, тръгнах си за Пловдив. Не бях тогава с охрана, тя беше свалена. Българските служби сигурно добре знаят това, тъй като те трябва да са регистрирали влизането и излизането\", каза още Лютви Местан. Той коментира и изминалите избори в Турция. \"Лидерът на опозицията събра милиони на митинг. Това не се случва в една авторитарна държава\", увери лидерът на \"ДОСТ\". \"Избирателната активност на изборите е близо 90%. Избирането с тази висока избирателна активност превръща Ердоган в един от най-легитимните държавни ръководители не само в Европа, но и в света\", посочи той. \"Партията на кюрдите, която по наша оценка е сепаратистка партия, провежда предизборната си кампания на майчин език. За разлика от тук, където аз получих последната си глоба за агитация на майчин език преди месец и нещо\", разкри политикът. \"Избирането на Ердоган е добра новина за България, защото той е приятел на нашата страна. Ердоган никога не се е намесвал в българската политика\", заключи той. Сподели:", "date": "2018.06.28", "title": "ИЗВАДЕНО ОТ НАФТАЛИНА! Местан не се укривал в турското посолство, бил на уговорена вечеря"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B0%D0%B4%D0%B2%D0%BE%D0%BA%D0%B0%D1%82-%D0%BC%D0%B0%D1%80%D0%BA%D0%BE%D0%B2%D1%81%D0%BA%D0%B8-%D0%BD%D0%B0%D0%BF%D1%80%D0%B0%D0%B2%D0%B8-%D1%81%D1%82%D1%80%D0%B0%D1%88%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%B8%D0%BC%D0%B0-%D1%82%D1%83%D0%BC%D0%BE%D1%80-%D0%B2-%D0%B3%D0%BB%D0%B0%D0%B2%D0%B0%D1%82%D0%B0-news761376.html", "text": "Иванчева има тумор в главата, заболяване, свързано с очите, екземи, които са свързани със стреса и други проблеми от интимен характер, свързани с ин витро процедури. „Най-притеснително е това, което е в главата на Иванчева. Щом тя е била в затворническата болница, значи наистина има проблеми“, обясни адвокат Марковски.. \"В затвора няма възможност да се направят нужните изследвания\", каза още той за хванатата с подкуп кметица на \"Младост\". Адвокат Марковски отново съобщи, че няма достатъчно доказателства за обвиненията срещу Иванчева. Адвокат Марин Марковски коментира пред България он ер защо Десислава Иванчева не беше пусната от съда вчера и бе оставена в ареста. Сподели:", "date": "2018.06.28", "title": "ЕКСКЛУЗИВНО! Адвокат Марковски направи страшно разкритие! Иванчева има тумор в главата"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B7%D0%B0-28-%D1%8E%D0%BD%D0%B8---%D0%B5%D1%82%D0%BE-%D1%81-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F-news761345.html", "text": "На работното място сте уверени в себе си. Изпълнени сте с желание да докажете на всички вашите способности. Предпазвайте се от предложенията за губещи инвестиции. С работата си се справяте отлично. Не се ядосвайте, ако зависите от колегите си или подчинените си, а те забавят тяхната част от общите ви задължения. Бъдете търпеливи. Не разчитайте на късмета си. С възможностите си сте в състояние да постигнете много. Бъдете търпеливи на работното място и успехът няма да ви изостави. Очаквайте материални придобивки до края на деня. Новите предложения за професионална реализация не трябва да ви главозамайват, защото може да претърпите загуби. Отхвърлете най-важните си задачи. Проведете отлаганите делови срещи и разговори. Вечерта си дайте почивка и не се занимавайте с нищо. Постепенно възстановявате отношенията с деловите си партньори. Дали ще съхраните тези отношения зависи от вашето добро желание и от умението ви да осъзнавате грешките си. Покажете на какво сте способни на работното място. Не споделяйте новите си идеи и планове, защото неприятелите ви могат да ви провалят. Денят ви е добър за обсъждане на договори и сделки, но не позволява да поставяте подписа си под окончателните споразумения, въпреки, че вашите партньори са особено настоятелни. Добре е да разчитате на себе си. Отстоявайте принципите си. Успехът ще бъде с вас, ако не проявявате нетърпение и не сте прибързани. Пригответе се за нови задачи. Очаквайте информация за приходи. Ако сте пестеливи, ще може по-често да си почивате и да пътувате в края на всяка седмица. Не мислете за бъдещите си професионални планове. Новите срещи ви носят рисковани предложения и много бъдещи разочарования. Овладейте емоцията си, защото може да ви попречи на решенията. Ограничете контактите си. Можете да подготвите за подпис договори и финансови документи, които ви гарантират успешно сътрудничество. Ще се сблъскате с трудности, които няма как да предвидите защото са породени непознати хора, появили се неочаквано около вас. Въоръжете се с търпение, за да се справите със задачите. Успехът е с вас. Не обиждайте колегите си с непредпазливи думи и упреци, че техни познати са ви създали проблеми. На работното място се справяте бързо със задачите си. Във ваша полза е да отложите планираните делови срещи. Не проявявайте ината си. Поставете успешно начало на нови занимания. Денят е добър за научна работа. Благоприятен е за започване на ремонт във вашия офис, ако няма да пречи на служебните ви задължения и няма да блокира работата ви, защото ще претърпите загуби. Спокойствието на вашето работното място и хармонията в отношенията ви се отразяват добре.  Избягвайте ненужните спорове и не защитавайте ваш колега, който се е забъркал в конфликт. В никакъв случай не разказвайте за професионалните си планове на непознати хора, които са привидно добронамерени, но може да ви предадат, ако вашите конкуренти им платят за услугата. На работното място не допускайте намеса на некомпетентни хора, ако искате да се справите бързо и безпроблемно със задачите си. Не пропускайте да проявите решителност в постигане на целите си. Очаквайте финансови постъпления, но не бързайте да харчите, защото тези пари са ви необходими за да покриете разходите си за месеца. Не си създавайте проблеми заради ината си. Избягвайте критиката и не показвайте лошото си настроение на работното място. Не прекалявайте с вслушване в безсмислените разговори, които водят вашите колеги, а вие сте любопитни и постоянно надавате ухо. Не взимайте прибързани и необмислени решения. Промените са във ваша полза. Работата ви спори, ако се предпазвате от грешки. Не харчете пари за ненужни покупки, защото ще са ви необходими в близките дни. Имате възможност да разрешите личните си проблеми. Признанието и успехът ви са гарантирани, ако не се захващате със задачи, които не можете да завършите, но заради забавянето по ваша вина ще се наложи да ви отрежат от заплатата. Сподели:", "date": "2018.06.28", "title": "САМО В ПИК! Ексклузивен хороскоп на Алена за 28 юни - ето с какво ще се сблъска всяка зодия"}
{"url": "http://pik.bg/%D0%BE%D1%82-1-%D0%BE%D0%BA%D1%82%D0%BE%D0%BC%D0%B2%D1%80%D0%B8-%D1%82%D0%B0%D0%BD%D0%BA%D0%B5%D1%80%D0%B8-%D1%81-%D0%B2%D1%82%D0%B5%D1%87%D0%BD%D0%B5%D0%BD-%D0%B3%D0%B0%D0%B7-%D1%89%D0%B5-%D0%BC%D0%B8%D0%BD%D0%B0%D0%B2%D0%B0%D1%82-%D0%B8-%D0%BD%D0%BE%D1%89%D0%B5%D0%BC-%D0%BF%D1%80%D0%B5%D0%B7-%D0%BF%D0%B0%D0%BD%D0%B0%D0%BC%D1%81%D0%BA%D0%B8%D1%8F-%D0%BA%D0%B0%D0%BD%D0%B0%D0%BB-news761375.html", "text": "От 1 октомври през Панамския канала танкерите с втечнен природен газ ще могат да преминават и през нощта. Това е заявил икономическият директор на съоръжението Силвия де Маручи, съобщава „Прайм”. В момента преминаването на такива кораби е разрешено само в светлата част на денонощието и то само по един съд и в двете посоки. Ограничението за броят на този тип съдове ще бъде запазено и за нощния трафик през канала, свързващ Атлантическия и Тихия океан на LNG-танкерите, пише \"Монитор\". На конференцията в столицата на САЩ е станало ясно още, че в близките 5 години на американски фирми може да се падат 75% от всички доставки на втечнен природен газ в света. Във вторник Международната агенция по енергетика (МАЕ) публикува прогноза, според която в следващата петилетка търсенето на газ в света всяка година ще нараства с 1,6%. През 2023 г. то ще достигне 4,1 трлн. куб. м, срещу 3,74 трлн. куб. м през 2017 г. Според шефа на МАЕ Фатих Бирол през този период на световния пазар на газ ще влияят 3 фактора. Още догодина Китай може да стане най-големият вносител на природен газ на планетата и да изпревари Япония. Основната причина за това си остава непрекъснатият икономически ръст на най-голямата комунистическа държава и политиката й на преминаване от използване на въглища към по-екологични източници на енергия. До 2023 г. на Китай ще се пада 37% от нарастването на световното търсене на природен газ. Това от своя страна значително ще увеличи производството и износа на синьо гориво от САЩ. Сподели:", "date": "2018.06.28", "title": "От 1 октомври танкери с втечнен газ ще минават и нощем през Панамския канал"}
{"url": "http://pik.bg/%D1%81%D0%B8%D0%BD-%D1%87%D0%B0%D0%B4%D1%8A%D1%80-%D0%B1%D1%80%D0%B0%D0%BD%D0%B8-%D1%88%D0%BE%D1%84%D1%8C%D0%BE%D1%80%D0%B0-%D0%BD%D0%B0-%D0%BF%D1%80%D0%B5%D1%81%D0%BB%D0%B0%D0%B2%D0%B0-news761348.html", "text": "Шофьорът на Преслава Иван Сарафски, баджанакът му Борислав Ташев, катаджията Костадин Илиев и Серго Комисионера ще отговарят отново пред съда за катастрофата, при която загина 84-годишен пешеходец на Централна гара. Инцидентът стана на 6 декември 2014 година, а подсъдимите получиха съответните присъди. След това обжалваха пред Апелативния съд, който върна делото за преразглеждане от нов състав на Окръжния съд. Причината са допуснати процесуални нарушения. Процесът тръгна наново вчера с разпоредително заседание. Припомняме, че озвучителят и личен шофьор на фолк дивата прегази с \"Ауди А4\" 84-годишния Петко Петков в района на Централна гара, но след това се скри. Приятелят му Тихомир Монев по съвет на полицая Костадин Илиев съдейства вина за катастрофата да поеме баджанакът му Борислав Ташев. В схемата е и Сергей Джамбазов, познат като Серго Комисионера. Старт на разпоредителното заседание не беше даден, тъй като един от подсъдимите и двама от адвокатите не успяха да присъстват в съдебната зала заради планирани отпуски и здравословни проблеми. След края на заседанието обвиняемите използваха хитър способ и се скриха от камерите на журналистите, като за прикритие използваха дамски син чадър. Сподели:", "date": "2018.06.28", "title": "Син чадър брани шофьора на Преслава"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%80%D0%B0%D0%B7%D0%BF%D0%B0%D0%B4%D1%8A%D1%82-%D0%B2-%D0%B1%D1%81%D0%BF-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B6%D0%B5%D0%BB%D1%8C%D0%BE-%D0%B1%D0%BE%D0%B9%D1%87%D0%B5%D0%B2-%D0%BD%D0%B0%D0%BF%D1%83%D1%81%D0%BA%D0%B0-%D0%B7%D0%B0%D0%BC-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-news761380.html", "text": "Разпадът в БСП продължава. След като Спас Панчев напусна коалицията с БСП в парламента, сега депутатът Жельо Бойчев напуска зам.-председателския пост в парламентарната група. \"Решението е лично. \", заяви на брифинг в кулоарите лидерката на социалистите Корнелия Нинова. До нея застана и самият Бойчев. \" Този разговор сме го провели с госпожа Нинова много отдавна, няма нищо общо със Спас Панчев. Време е да преосмисля какво ще правя в личен план\", заяви Жельо Бойчев. \"Може би е скромен. Жельо има намерение да се занимава с бизнес. Когато човек се занимава с нещо, трябва да се ангажира на 100 процента. Има нашето дълбоко уважение\", допълни Нинова. Тя обясни, че ще се мисли и за смяна на Бойчев с нов депутат, когато той напусне парламента. \"Жельо ще ни липсва, благодарим му\", завърши тя. Няма драма, Жельо Бойчев остава член на БСП, на Градската организация на БСП – София, с желание активно да ни помага. Желае да напусне ръководството на парламентарната група, скоро време и парламента и политиката изобщо. Решил е да си развива живота в друга посока. Опитахме се да го разубедим, защото е изключително качествен и ценен колега. Това е негово решение, иска да се занимава с нещо друго, а не с политика. Ще ни липсва и съжаляваме Нямам драма нито с ръководството, нито с парламентарната група. Сподели:", "date": "2018.06.28", "title": "ИЗВЪНРЕДНО И ПЪРВО В ПИК TV! Разпадът в БСП продължава! Жельо Бойчев напуска зам.-председателския пост в парламентарната група (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%B5%D0%B2%D1%80-%D0%BA%D0%B7%D0%BA-%D0%B8-%D0%B1%D1%82%D0%B0-%D1%81%D0%B5-%D0%BE%D1%82%D1%87%D0%B8%D1%82%D0%B0%D1%82-%D0%BF%D1%80%D0%B5%D0%B4-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5---%D0%B3%D0%BB%D0%B5%D0%B4%D0%B0%D0%B9%D1%82%D0%B5-%D0%BD%D0%B0-%D0%B6%D0%B8%D0%B2%D0%BE-news761352.html", "text": "Шефовете на Комисията за енергийно и водно регулиране - Иван Иванов, на Комисията за защита на конкуренцията - Юлия Ненкова, и на БТА - Максим Минчев се отчитат пред депутатите. Гледайте на живо по ПИК TV! Сподели:", "date": "2018.06.28", "title": "ИЗВЪНРЕДНО В ПИК TV! КЕВР, КЗК и БТА се отчитат пред депутатите - гледайте НА ЖИВО!"}
{"url": "http://pik.bg/%D0%B1%D0%B3-%D0%BC%D0%B0%D0%BD%D0%B0%D1%82%D0%B0%D1%80%D0%BA%D0%B0%D1%82%D0%B0-%D1%87%D0%B5%D1%80%D0%B2%D0%B8%D0%B2%D0%B0-%D0%B2%D0%BD%D0%B0%D1%81%D1%8F%D0%BC%D0%B5-%D1%80%D1%83%D0%BC%D1%8A%D0%BD%D1%81%D0%BA%D0%B0-news761351.html", "text": "Родната манатарка е червива и с много лошо качество. Затова напоследък фирмите ни предпочитат да внасят от Румъния. Това съобщи пред „Монитор“ председателят на Асоциацията на преработвателите на диворастящи гъби и плодове Юлиян Колев. В момента основно се бере пачи крак, която се изнася предимно за Германия, Швейцария, Австрия, Франция и Холандия. Цените варират между 6-10 лева, а за манатарката, която обаче вече е в минимални количества, около 6-7 лева за килограм. 99% от продукцията е за износ, тъй като в страната ни не се консумират много гъби. „Пазарът е много слаб. За българина не е характерно гъбите да присъстват често в менюто му и купува предимно замразени. Добрата продукция се предлага най вече в добрите ресторанти в столицата“, обясни Юлиян Колев. Търговските гъби у нас са 12 вида, но в горите могат да се намерят над 200. Въпреки благоприятните климатични условия през последните два месеца и дъждовете, производителите признават, че няма голямо количество гъби. Причината е в липсата на берачи.„Има голямо обезлюдяване на селата, особено в планинските масиви-Родопите и Стара планина. Няма работна ръка. Потенциалните гъбари с всяка изминала година намаляват, защото хората търсят постоянна работа. През седмицата количеството гъби са на половина, в събота и неделя има повече, когато хората са по-свободни. Така че въпреки благоприятните условия не сме оптимисти за сезона“, каза още Колев. Сподели:", "date": "2018.06.28", "title": "БГ манатарката червива, внасяме румънска"}
{"url": "http://pik.bg/%D0%B5%D0%B2%D1%80%D0%BE%D1%81%D1%82%D0%B0%D1%82-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D0%BF%D0%BE%D0%BB%D0%BE%D0%B2%D0%B8%D0%BD%D0%B0%D1%82%D0%B0-%D0%BF%D1%80%D0%B5%D0%B4%D0%BF%D1%80%D0%B8%D1%8F%D1%82%D0%B8%D1%8F-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B0-%D0%BC%D0%B0%D0%BB%D0%BA%D0%B8-%D0%B8-%D1%81-%D0%BF%D0%B5%D1%80%D1%81%D0%BE%D0%BD%D0%B0%D0%BB-%D0%B4%D0%BE-50-%D0%B4%D1%83%D1%88%D0%B8-news761357.html", "text": "Около 53 процента от нефинансовите предприятия у нас са били с персонал от 0 до 50 човека и попадат в категорията \"малки предприятия\" според критериите на Евростат, показват данни от анализ на европейската статистическа служба за дела на малките, средните и големи предприятия в ЕС през 2017 г. В тази категория обаче най-висок е бил делът на фирмите, които са имали персонал до 10 души - близо 90 на сто от малките предприятия у нас са били в този формат. Близо 22 процента е бил делът на средните предприятия у нас, в които са работили между 50 и 250 човека, показват данните от анализа. Големите нефинансови предприятия с над 250 човека са съставлявали около 25 на сто от предприятията у нас, според критериите на европейската статистика. Данни на родни експерти обаче отчитат, че над 90 на сто от работещите предприятия и фирми у нас попадат в сегмента малки и средни предприятия, които формират близо 60 на сто от БВП на страната. Според данни на НСИ най-голям е бил делът на малките и средни предприятия в областта на търговията и ремонта на автомобили - над 140 хиляди фирми у нас се занимават с подобна дейност. В Топ 5 по численост на фирмите, които се занимават с различна нефинансова дейност попадат още предприятията, които се занимават с професионална или научна дейност - над 43 хиляди; предприятия от преработващата промишленост - над 33 000; фирми свързани с хотелиерство и ресторантьорство - над 27 000; както и фирми за търговия с недвижими имоти - над 24 000. Най-висок е бил делът на заетите лица у нас във фирмите, които са се занимавали с преработваща промишленост - над 500 хиляди души, от които близо 490 хиляди лица са били заети в частния сектор. По брой наети лица следват фирмите, които са се занимавали с търговия или ремонт на автомобили - над 380 хиляди души са работили в тази област, предимно в частния сектор. В хотелския и ресторантьорския бизнес са били заети около 114 хиляди души, от които 111 хиляди в частния сектор. В строителството са се трудили над 113 хиляди души, от които над 110 хиляди - в частния сектор. Според бизнес анкетите на НСИ около 30 процента от промишлените предприятия или почти всяка трета фирма с подобна насоченост - са посочили като основен проблем, който затруднява дейността им - липсата на квалифицирана работна сила. Сподели:", "date": "2018.06.28", "title": "ЕВРОСТАТ: Повече от половината предприятия в България са малки и с персонал до 50 души"}
{"url": "http://pik.bg/%D0%B7%D0%B0%D0%BA%D0%B0%D0%BD%D0%B0-%D1%85%D0%B0%D1%81%D0%B0%D0%BD-%D1%80%D0%BE%D1%85%D0%B0%D0%BD%D0%B8-%D0%BE%D0%B1%D0%B5%D1%89%D0%B0-%D0%B4%D0%B0-%D0%BF%D0%BE%D1%81%D1%82%D0%B0%D0%B2%D0%B8-%D1%81%D0%B0%D1%89-%D0%BD%D0%B0-%D0%BA%D0%BE%D0%BB%D0%B5%D0%BD%D0%B5-news761350.html", "text": "„Ще съхраним историческото си национално величие и сами ще поставим САЩ на колене в тази силова борба“, заяви той. Рохани подчерта, че в тази цел Техеран ще помогне на президента на САЩ Доналд Тръмп, чиято политика, по негово мнение, настройва против САЩ целия свят. \"Като се има предвид това, което прави Тръмп, виждаме как светът се събира и всеки се обединява един с друг. Мисля, че Тръмп прави на всички добро, обединявайки света, а в същото време изолирайки себе си“, допълни иранският държавен глава. Той засегна и въпросите за икономическите затруднения. „Ние сме длъжни да покажем на света, че можем да преживеем проблемите и трудностите без да променяме своето величие, свобода, независимост, демокрация, републикански строй, религия и култура“, заяви Рохани, цитиран от \"Новини.бг\". Президентът на Иран Хасан Рохани отказа да „капитулира“ пред Вашингтон и да направи отстъпки по въпроса за преразглеждане на ядрената сделка, съобщи самият той в изявление, излъчвано по държавната телевизия, съобщава РИА Новости. Сподели:", "date": "2018.06.28", "title": "Закана! Хасан Рохани обеща да постави САЩ на колене"}
{"url": "http://pik.bg/%D0%BD%D0%B0%D0%B9-%D1%81%D1%82%D0%B0%D1%80%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-%D1%81%D1%82%D0%B0%D0%B2%D0%B0-%D0%BD%D0%B0-160-%D0%B3-news761353.html", "text": "Болградската гимназия „Георги Сава Раковски“ е създадена на 28 юни 1858 година в гр. Болград, Румъния (днес в Украйна). Тя е първата българска гимназия от Възраждането. Проектът за българско средно училище в Бесарабия е разглеждан от руската администрация от средата на 40-те години на 19. век, но не получава развитие заради руската политика за създаване на централизирана образователна система. Развитието му става възможно след Кримската война, когато Болград с около 40 български колонии е присъединен към Молдова. На 28 юни 1858 година княз Никола Богориди издава хрисовул (грамота) за създаването на Бълградско централно училище, която подробно урежда неговия статут, финансиране и управление. Настоятелството се опитва да наложи обучението на български език и в 25-те начални училища в Румънска Бесарабия. Ръководството на училището е в постоянни конфликти с администрацията, която се опитва да интегрира гимназията в румънската образователна система. Местните и централните власти предприемат многократни опити да разширят преподаването на румънски език и да въведат румънските програми по предмети като история. През 1861 година Болградската гимназия създава своя собствена печатница, която функционира до 1878 година. В нея са отпечатани повече от 70 книги, главно учебници и учебни помагала, използвани в много български училища. Там се печатат и различни брошури и периодични издания, като „Общ труд“ и открито политическият „Български глас“. От печатницата на Болградската гимназия излизат и първите издания на няколко художествени книги, като „Ловчанският владика“ на Теодосий Икономов и „Изгубена Станка“ на Илия Блъсков, разказва \"Марица\". След възстановяването на руската власт в Южна Бесарабия през 1878 година в гимназията се засилват процесите на русификация. През 2001 г. се подписва протокол между България и Украйна, съгласно който преподаването в гимназията преминава на български език. Сред нейните възпитаници са Александър Малинов, Ангел Кънчев, ген. Данаил Николаев, акад. Александър Теодоров-Балан и много други бележити българи. Сподели:", "date": "2018.06.28", "title": "Най-старата българска гимназия става на 160 г."}
{"url": "http://pik.bg/%D0%BE%D0%BE%D0%BD-10-000-%D0%B4%D0%B5%D1%86%D0%B0-%D1%81%D0%B0-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D0%B2%D0%BE%D0%B9%D0%BD%D0%B8%D1%82%D0%B5-%D0%BF%D0%BE-%D1%81%D0%B2%D0%B5%D1%82%D0%B0-news761358.html", "text": "на военните конфликти в световен план. Те са били убити, осакатени или изнасилени, предаде АП. Повече Данните са на ООН и се отнасят за миналата година, предава \"Новини.бг\". В сравнение с минали години се наблюдава тревожно . Генералният секретар на Организацията Антониу Гутериш вече осъди печалната статистика. Докладът обхваща продължаващи конфликти като тези в Йемен и Нигерия. Според информацията, хиляди непълнолетни лица насилствено са привличани в армията като войници. Много ранени деца не са получили навреме спасяващо лечение. Повече от 10 000 деца са станали жертва от 21 000 са сигналите за нарушени права на деца. нарастване Сподели:", "date": "2018.06.28", "title": "ООН: 10 000 деца са жертви на войните по света"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B0%D0%BD%D1%82%D0%BE%D0%BD%D0%B8%D0%B9-%D0%B3%D1%8A%D0%BB%D1%8A%D0%B1%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B2%D0%BE%D1%82%D0%B0-%D0%BF%D1%80%D0%B5%D0%B4%D0%B8%D1%88%D0%BD%D0%B8%D1%8F%D1%82-%D0%B1%D0%B5%D1%88%D0%B5-%D0%B7%D0%BB%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D0%B5%D0%BD-%D1%82%D0%BE%D0%B7%D0%B8-%D0%BE%D1%89-news761385.html", "text": "Предишният вот на недоверие на тема \"Корупция“ беше зле подготвен, а този на тема \"Сигурност“ – още по-зле. Това каза за \"Фокус“ политологът Антоний Гълъбов във връзка с втория вот на недоверие, внесен от БСП към кабинета „Борисов 3“. Според него БСП показва безсилие в структурирането на разговор по тема със сериозни проблеми, подхождайки несериозно. Политологът добави, че работата на една опозиция не е да сваля правителството, а да подобрява качеството на демокрацията. \"Разфокусираната перспектива на самото искане на вот на недоверие провокира неглижирането му от страна на управляващите. Точно затова нямаше смислен пленарен дебат. Несериозно звучи това да се предложи вот на недоверие по отношение на политиките в сферата на сигурността, без да се цитират някакви елементарни статистически данни как се движи разкриваемостта на престъпленията. За съжаление, много лош стил се налага в българската опозиция да се преразказват събития, които са били обект на внимание в медиите, вместо да се подготвят сериозни политически аргументи“, обясни Антоний Гълъбов. По думите му популизмът у нас започва да изчерпва политическия си потенциал и дори избирателите на левицата си дават сметка, че той все по-малко има смисъл за тях. Политологът посочи, че броят на законодателните инициативи, а не екзалтираните медийни изявления са критерият, по който се оценява дали опозицията е добра. Гълъбов прогнозира, че петъчният вот ще приключи бързо, както и дебатът преди него, което е неуважение към проблемите в сферата на сигурността, а първоизточникът на несериозност са вносителите на вота от Левицата. Той изрази надежда управляващото мнозинство да намери формат, в който проблемите на тема \"Сигурност“ да бъдат сериозно дискутирани. Сподели:", "date": "2018.06.28", "title": "ЕКСКЛУЗИВНО! Антоний Гълъбов с горещ коментар за вота: Предишният беше зле подготвен, този още по-зле"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%85%D0%B2%D0%B0%D0%BD%D0%B0-%D1%82%D0%BE%D0%BC%D0%B0-%D0%B1%D0%B5%D0%BB%D0%B5%D0%B2-%D0%B2-%D0%BB%D1%8A%D0%B6%D0%B0-news761392.html", "text": "Вицепремиерът Валери Симеонов разобличи \"еколога -партиец\" от \"Демократична България\" Тома Белев в разпространение на фалшиви новини. Той написа следното във фейсбук: \"Поредната фалшива новина. Явно за Зелените лъжата се е превърнала в начин на живот и основен политически аргумент. Преди малко Тома Белев качи на фейсбук профила си лъжата, че съм отседнал в 5-звездния хотел Ритц Карлтън в Бахрейн. Грозно и некоректно е, защото аз и представителите на Министерство на околната среда и водите сме разпределени в среден клас хотели, където нощувките са в определения от държавата лимит за настаняване. По-добре е да обясни къде спи колежката му от Зелените, на чии разноски и чии интереси защитава вече една седмица в Бахрейн? Ние сме тук не да си правим кефа, а да поправяме щетите, нанесени от безобразията на скрити зад фалшиви каузи родни зелени НПО-та, съсипващи предприемачеството и туризма в България. А Вас г-н Белев, ВАС не ви ли е срам да лъжете?\" Сподели:", "date": "2018.06.28", "title": "ИЗВЪНРЕДНО В ПИК! Вицепремиерът Валери Симеонов хвана Тома Белев в лъжа"}
{"url": "http://pik.bg/%D0%BA%D0%B0%D0%BF%D0%B0%D0%BD-%D0%B8%D0%B7%D0%BD%D1%83%D0%B4%D0%B2%D0%B0%D1%82-%D0%B1%D0%B5%D0%B4%D1%81%D1%82%D0%B2%D0%B0%D1%89%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%BD%D0%B0-%D1%85%D0%B0%D0%BB%D0%BA%D0%B8%D0%B4%D0%B8%D0%BA%D0%B8---%D0%B8%D1%81%D0%BA%D0%B0%D1%82-%D0%B8%D0%BC-%D0%BF%D0%BE-500-%D0%B5%D0%B2%D1%80%D0%BE-%D0%B7%D0%B0-%D0%B4%D0%B0-%D0%B3%D0%B8-%D0%B8%D0%B7%D0%BC%D1%8A%D0%BA%D0%BD%D0%B0%D1%82-%D0%BE%D1%82--news761360.html", "text": "Българи, избрали за своя лятна почивка Халкидики, буквално бедстват след библейския потоп в Северна Гърция. Колите им са унищожени от калната вода. Проблем е, че застраховката \"Каско\" с асистанс, сключена в България, не се покрива в Гърция. Гръцки репатраци предлагат своите услуги колите да бъдат извозени до границата, но искат 500 евро. \"Целият мотор е пълен с пясък и клечки. Трябва да се извозва с пътна помощ. Чакаме застрахователите. Заведох щета, чакам обаждане как и при какви условия ще извозим колата\", обясни пред Нова телезивия Георги. \"Всеки, който си е направил пълно каско, включващо природно бедствие, ще получи своето обезщетение\", каза застрахователен брокер в студиото. Сподели:", "date": "2018.06.28", "title": "КАПАН! Изнудват бедстващи българи на Халкидики - искат им по 500 евро, за да ги измъкнат от потопа"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B0-%D0%B1%D0%B0%D0%B7%D0%B0-%D0%B2-%D1%81%D0%B0%D1%89-%D1%89%D0%B5-%D0%B1%D1%8A%D0%B4%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D0%B5%D0%BD%D0%B0-%D0%B7%D0%B0-%D0%BB%D0%B0%D0%B3%D0%B5%D1%80-%D0%B7%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-news761328.html", "text": "Американското Министерство на вътрешната сигурност е поискало една от вовенните бази в страната да бъде подготвена за настаняване на общо 12 000 нелегални имигранти.  Това предаде „Асошиейтед Прес“, цитирана от БНР. Агенцията се позовава на източник от администрацията на президента Доналд Тръмп. Според него, първите 2 000 места следва да бъдат готови през следващите 45 дни, а останалите ще се предоставят според необходимостта. Местата трябва да бъдат оборудвани според установените от американските власти норми, включително и тези за пребиваване на деца. Това предполага в лагера за мигранти да има климатици, библиотеки, самостоятелни бани с душове, както и да се осигури медицинско обслужване. Настанените там ще имат свобода на движение из лагера. Сподели:", "date": "2018.06.28", "title": "Военна база в САЩ ще бъде подготвена за лагер за мигранти"}
{"url": "http://pik.bg/%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B5%D1%81-%E2%80%9E%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D0%B8-%D0%B7%D0%B0-%D0%BD%D0%B0%D0%B9-%D0%BB%D0%BE%D1%88%D0%B8%D1%8F-%D1%81%D1%86%D0%B5%D0%BD%D0%B0%D1%80%D0%B8%D0%B9%E2%80%9C-%D0%BF%D1%80%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news761326.html", "text": "Президентът на САЩ Доналд Тръмп беше обвинен от Европейския съюз (ЕС) в разработването на нова американска доктрина, в която „няма приятели, а само врагове“, пише британският вестник The Guardian, цитиран от „Фокус“. Преди това, което изглежда като буреносна среща на върха на НАТО през следващата седмица – и с лидерите на ЕС, събиращи се в Брюксел, за да обсъдят развиващата се трансатлантическа търговска война, сред други въпроси – най-висшестоящите представители на Блока изразиха дълбокото си безпокойство за бъдещето. Президентът на Европейския съвет Доналд Туск заяви, че ЕС вече трябва да се подготви за най-лошото, заради политиките на Тръмп. Туск планира да влезе в дискусии с лидерите на 28-те страни членки днес. Имайки предвид предстоящата търговска война, решението на САЩ да се оттеглят от споразумението с Иран и Парижкото споразумение за климата, както и постоянните атаки върху европейски съюзници заради по-малките им разходи за отбрана, има притеснения в Брюксел за дългосрочната стабилност на отношенията. Наистина всява страх фактът, че промяната на САЩ в поведението може да надмине президентския мандат на Доналд Тръмп. Също така има и притеснения сред британски представители в Уестминстър върху външната политика на Тръмп, в частност неговата предстояща среща с руския президент Владимир Путин. Висшестоящ съветник в Кремъл заяви вчера, че мястото и времето на срещата са били договорени и те ще бъдат обявени днес. В писмата с покани към лидерите на държавите от ЕС преди срещата на върха, Туск написа, че „трансатлантическите отношения са под огромен натиск, заради политиките на президента Тръмп“. Висшестоящ член от ЕС е добавил: „Все повече и повече се притесняваме, че това не са само инциденти. Започва да изглежда като схема. Схемата на американска доктрина, в която няма приятели, а само врагове“. САЩ наложиха наказателни мита върху вноса на европейска стомана и алуминий на основание националната си сигурност. ЕС отговориха с налагането на „ребалансиращи мерки“, които удариха около 2.8 милиарда евро (3.25 милиарда долара) от американско-произведени продукти. Тръмп, в отговор, предупреди през последните дни, че изследване за предполагаемите изкривени търговски отношения с автомобили, в които германските производители се смята че имат предимство, скоро ще бъде публикувано. По-рано американският президент заяви, че би искал ефективно да забрани продажбите на „Мерцедес“, „Ауди“ и други германски автомобили. Доналд Туск, от своята страна, в писмото си до лидерите заяви, че „за съжаление, разделенията преминават отвъд търговията“. Той заяви: „Моето вярване е, че докато се надяваме на най-доброто, трябва да сме готови да подготвим нашия Съюз за най-лошия вариант“. По-рано през този месец, Тръмп отправи безпрецедентна атака към правителството на Ангела Меркел, пишейки в социалната мрежа „Туитър“, че „народът на Германия се обръща срещу лидерството си, след като миграцията разтърсва вече крехката берлинска коалиция“. Докато Брюксел търси намиране на консенсус сред членовете си за това как да се справи с миграцията от Африка и другаде, Туск пише: „Има гласове в Европа и в света, които твърдят че нашата неефективност в поддържането на външните граници е присъщ белег на Европейския съюз или – по-обхватно – на либералната демокрация. „Видяхме създаването на нови политически движения, които предлагат прости отговори на най-сложните въпроси. Прости, радикални и привлекателни. Миграционната криза им предостави нарастващ брой аргументи. Все повече и повече хора започват да вярват, че само здравата власт, антиевропейска и антилиберална по дух, с тенденция към явен авторитаризъм, е способна да спре вълната от нелегалната имиграция. Ако хората им вярваха, че само те могат да предложат ефективно решение на миграционната криза, те ще повярват и на всичко друго, което кажат. Залозите са много високи. И времето е малко“, пише още Доналд Туск в писмото си. Президентът на Европейската комисия Жан-Клод Юнкер е поканен формално във Вашингтон, за да обсъди търговските отношения, въпреки че говорител в Брюксел заяви, че все още не е уточнена дата. Тръмп нарече Юнкер „брутален“ по време на скорошната среща на Г-7, където президентът на САЩ изглеждаше решен да се изолира от Западните си съюзници. Сподели:", "date": "2018.06.28", "title": "Във Великобритания: ЕС „трябва да се подготви за най-лошия сценарий“ при Доналд Тръмп"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%BE%D0%B1%D0%B5%D1%89%D0%B0%D0%B2%D0%B0%D1%82-%D1%81%D1%8A%D0%B4%D0%B5%D0%B9%D1%81%D1%82%D0%B2%D0%B8%D0%B5-%D0%B7%D0%B0-%D0%BF%D1%80%D0%B5%D0%BA%D1%80%D0%B0%D1%82%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news761311.html", "text": "Президентът на Китай Си Дзинпин е уверил ръководството на САЩ, че Пекин по всякакъв възможен начин ще съдейства за прекратяването на ядрената програма на Северна Корея. Това заяви държавният секретар на САЩ Майк Помпео, цитиран от ТАСС и „Фокус“. „Срещнах се с президента Си скоро след сингапурската среща на върха. Той ме увери, че те ще работят заедно с нас, за да гарантират ядреното разоръжаване на Северна Корея -  заяви американският външен министър по време на изслушване пред бюджетна комисия в Сената. - На този етап ще разчитам на факта, че неговите цели съвпадат с нашите. Ние безусловно наблюдаваме, за да се убедим, че всяка страна, която е заявила помощ пред нас, в действителност ни помага“. Сенатор Линдзи Греъм се поинтересува дали Китай в последно време не е започнал да отслабва контрола си върху санкциите над Северна Корея. „Да, малко“, бе лаконичният отговор на държавния секретар. Сподели:", "date": "2018.06.28", "title": "Китай обещават съдействие за прекратяването на ядрената програма на Северна Корея"}
{"url": "http://pik.bg/%D0%B7%D0%B0%D0%B2%D0%B5%D0%B4%D0%BE%D1%85%D0%B0-%D0%B4%D0%B5%D0%BB%D0%BE-%D1%81%D1%80%D0%B5%D1%89%D1%83-%D1%88%D0%B5%D1%84%D0%B0-%D0%BD%D0%B0-%D0%B0%D0%B3%D0%B5%D0%BD%D1%86%D0%B8%D1%8F%D1%82%D0%B0-%D0%B7%D0%B0-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D0%B2-%D0%B3%D0%B2%D0%B0%D1%82%D0%B5%D0%BC%D0%B0%D0%BB%D0%B0-%D0%B7%D0%B0%D1%80%D0%B0%D0%B4%D0%B8-%D0%B2%D1%83%D0%BB%D0%BA%D0%B0%D0%BD%D0%B0--news761314.html", "text": "Депутати от Гватемала заведоха дело срещу ръководителя на местната агенция за защита на населението заради това, че не е предупредил хората за изригването на вулкана Фуего, предаде агенция Франс Прес, цитирана от БНР. Делото срещу Серхио Кабаняс е за непредумишлено убийство и неизпълнение на задълженията. Вносителят на жалбата посочва, че агенцията не е наредила евакуацията на близките селища, както и не е взела под внимание навреме предупрежденията на Института по вулканология за изригването. Прокуратурата на страната работи и по отделно разследване срещу агенцията за защита на населението за небрежност. При бедствието загинаха 112 души, десетки други все още са в неизвестност, а хиляди останаха без подслон. Сподели:", "date": "2018.06.28", "title": "Заведоха дело срещу шефа на Агенцията за защита на населението в Гватемала заради вулкана Фуего"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B2%D1%8F%D1%80%D0%B2%D0%B0-%D1%87%D0%B5-%D0%B5%D0%B2%D1%80%D0%BE%D0%BF%D0%B0-%D0%BC%D0%BE%D0%B6%D0%B5-%D0%B4%D0%B0-%D0%BD%D0%B0%D0%BC%D0%B5%D1%80%D0%B8-%D1%80%D0%B5%D1%88%D0%B5%D0%BD%D0%B8%D0%B5-%D0%BD%D0%B0-%D0%BC%D0%B8%D0%B3%D1%80%D0%B0%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%BA%D1%80%D0%B8%D0%B7%D0%B0-news761316.html", "text": "Президентът на Германия Франк-Валтер Щайнмайер изрази увереност, че страните от Европа са в състояние да намерят решение на миграционната криза, предаде ТАСС, цитирана от БНР. На публична проява в Бремен Щайнмайер призна, че темата за миграцията е придобила голямо значение за европейските страни, при което тя определя \"изхода от избори\" и \"състава на правителства\". Канцлерът на Австрия Себастиан Курц, чиято страна поема от 1 юли за шест месеца председателството на Съвета на Европейския съюз заяви, че неговото правителство не желае едностранни мерки на отделни държави по въпроса с миграцията. \"Смятаме, че трябва да се намери европейско решение и ние поддържаме предложението на председателя на Европейския съвет Доналд Туск относно охраната на външните граници на съюза\", каза Курц. По думите му, по време на председателския си мандат Виена ще се старае да намали напрежението в Европейския съюз заради мигрантите. Сподели:", "date": "2018.06.28", "title": "Президентът на Германия вярва, че Европа може да намери решение на миграционната криза"}
{"url": "http://pik.bg/%D1%81%D0%B8%D0%BB%D0%BD%D0%B0-%D0%B1%D1%83%D1%80%D1%8F-%D1%81-%D0%BF%D1%80%D0%BE%D0%BB%D0%B8%D0%B2%D0%B5%D0%BD-%D0%B4%D1%8A%D0%B6%D0%B4-%D0%B1%D0%BB%D0%BE%D0%BA%D0%B8%D1%80%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB-news761330.html", "text": "Проливен дъжд се изсипа над Истанбул. Дъждът беше предизвикан от силна буря с  гръмотевици и ураганен вятър. В някои райони падна градушка, съобщава БНР От поройния дъжд по улиците на най-големия турски град потекоха реки. Редица квартали бяха наводнени. Преустановени бяха полетите на международното летище \"Ататюрк\" Бурята продължи около час и беше особено силна в районите около Босфора. След края й самолетният трафик на летището беше възстановен. Сподели:", "date": "2018.06.28", "title": "Силна буря с проливен дъжд блокира Истанбул"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D1%81%D0%B8%D0%BD%D0%B8%D1%88%D0%B0-%D0%BC%D0%B8%D1%85%D0%B0%D0%B9%D0%BB%D0%BE%D0%B2%D0%B8%D1%87-%D0%BE%D1%81%D1%82%D0%B0%D0%BD%D0%B0-%D0%BD%D0%B0%D1%87%D0%B5%D0%BB%D0%BE-%D0%BD%D0%B0-%E2%80%9E%D1%81%D0%BF%D0%BE%D1%80%D1%82%D0%B8%D0%BD%D0%B3%E2%80%9C-9-%D0%B4%D0%BD%D0%B8-news761317.html", "text": "Ръководството на португалският футболен гранд \"Спортинг\" (Лисабон) уволни новия си треньор Синиша Михайлович след само 9 дни начело на тима, съобщава БНР. Решението на клуба бе съобщено от новия президент на \"Спортинг\" Соуса Чинтра на официална пресконференция. Михайлович бе доведен от вече бившия бос Бруно де Карвальо, но след преврата, решението му бе обявено за неправилно. Комисията по управлението на \"Спортинг\" (Лисабон) е на мнение, че сърбинът не е правилният човек, който може да се справи с тежката обстановка в отбора. Сподели:", "date": "2018.06.28", "title": "Изненада! Синиша Михайлович остана начело на „Спортинг“ 9 дни"}
{"url": "http://pik.bg/%D0%BA%D0%BB%D0%B0%D1%81%D0%B0%D1%86%D0%B8%D1%8F-%D0%B5%D1%82%D0%BE-%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D0%B1%D0%BE%D0%B3%D0%B0%D1%82%D0%B8%D1%82%D0%B5-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0-%D0%B2-%D1%81%D0%B2%D0%B5%D1%82%D0%B0-news761308.html", "text": "Експерти от агенция Bloomberg са съставили списък на 25-те най-богати семейства в света, които заедно контролират 1,1 трилиона долара, съобщава Газета. Уточнява се, че в класацията не са били включени семейства, които са станали милиардери от първо поколение, както и такива, които контролират всички финанси еднолично. Освен това, не са били взети под внимание и тези семейства, чието състояние е свързано с държави. На първо място агенция Bloomberg поставя семейство Уолтън, което контролира веригата от супермаркети Walmart. Общото състояние на семейстсото се оценява на 151,5 млрд. долара. Втората позиция е за семейство Кохов. Koch Industries е компания, занимаваща се нефтепереработка. Семейство Кохов са успели да натрупат 94,8 млрд. долара. „Топ 3“ допълва семейство Марс. Наследниците на Франк Марс, основател на Mars, владеят 89,7 млрд. долара. Четвъртата позиция е за белгийските семейства Ван Дан,  Де Мевеус и Де Шпелберх, чието състояние е оценено на 54,1 млрд. долара. Те държат контролният пакет акции на пивоварната компания  Anheuser-Busch InBev. Петата позиция е за френското семейство Дюма с 49,2 млрд. долара. Сподели:", "date": "2018.06.28", "title": "Класация! Ето кои са най-богатите семейства в света"}
{"url": "http://pik.bg/%D0%BC%D0%BB%D0%B0%D0%B4%D0%B5%D0%B6%D0%B8-%D0%BE%D1%82-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%BF%D0%BE%D0%BA%D1%80%D0%B0%D0%B9%D0%BD%D0%B8%D0%BD%D0%B8-%D0%BC%D0%B0%D1%81%D0%BE%D0%B2%D0%BE-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%81%D1%82%D0%B2%D0%B0%D1%82-%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B2%D1%83%D0%B7-%D0%BE%D0%B2%D0%B5-news761318.html", "text": "Десетки младежи от Босилеград и други райони на Западните покрайнини подават документи, за да кандидатстват в български висши учебни заведения. Това съобщиха от екипа на културно-информационния център  в града, който организира кампанията по подаването, съобщи БНР. Изпитът е в Босилеград на 11 юли. Повечето от завършилите гимназията в Босилеград 46 зрелостници ще се явят на кандидат-студентския изпит за български университет.Квотата тази година за кандидатите от Босилеград и Цариброд е над 100 места. От културно-информационния център предоставят  учебници по български език и литература и история. на кандидат-студентите. Помагалата са изпратени като дарение от български издатели и книгоразпространители. Те обаче трябва да се върнат след изпита, поясни Радко Стоянчов от екипа на центъра. Проблемът с учебниците на български език за учениците в Босилеградската гимназия не е решен от години и учениците са принудени да се готвят по записки. На кандидат-студентски изпит за ВУЗ у нас ще се явят и младежи от други градове в Сърбия като Сурдулица и Враня. Предпочитаните от младите хора специалности са медицина, психология, инженерни специалности, архитектура. Сподели:", "date": "2018.06.28", "title": "Младежи от Западните покрайнини масово кандидатстват в български ВУЗ-ове"}
{"url": "http://pik.bg/%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BE%D0%B1%D1%8F%D0%B2%D0%B8-%D1%87%D0%B5-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BC%D1%83-%D0%BD%D0%B5-%D0%BE%D0%BF%D0%B8%D1%82%D0%B2%D0%B0-%D0%B4%D0%B0-%D1%80%D0%B0%D0%B7%D0%B1%D0%B8%D0%B5-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B0%D1%82%D0%B0-%D0%BA%D0%BE%D0%B0-news761321.html", "text": "Германският вътрешен министър Хорст Зеехофер каза, че с твърдия си подход по проблемите на миграцията неговата партия - баварския консервативен Християнсоциален съюз, не се стреми да разбие управляващата \"голяма коалиция\" или пък да отстрани канцлерката Ангела Меркел от власт. Пред телевизия „А Ер Де“, цитирана от БНР, ексшефът на баварската сестринска партия на консерваторите на Меркел каза, че той продължава да работи конструктивно с канцлера, въпреки различията между тях. Зеехофер посочи, че в споровете по миграцията може да бъдат намерени решения, които да удовлетворят и ХСС. Сподели:", "date": "2018.06.28", "title": "Вътрешният министър на Германия обяви, че партията му не опитва да разбие управляващата коалиция"}
{"url": "http://pik.bg/%D0%B2-%D1%80%D1%83%D1%81%D0%B8%D1%8F-%D0%BC%D0%BE%D1%81%D0%BA%D0%B2%D0%B0-%D0%B8-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D1%81%D0%BA%D0%BB%D1%8E%D1%87%D0%B8%D1%85%D0%B0-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D1%81%D1%80%D0%B5%D1%89%D0%B0-%D0%BC%D0%B5%D0%B6%D0%B4%D1%83-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news761320.html", "text": "САЩ и Русия сключиха споразумение за скорошно провеждане на среща на върха между руския президент Владимир Путин и американския му колега Доналд Тръмп. Това заяви съветникът по външни работи на Кремъл Юри Ушаков пред журналисти вчера, съобщава руското електронно издание The Moscow Times, цитирано от „Фокус“. Ушаков, говорейки след като Путин проведе разговори със съветника по национална сигурност на САЩ Джон Болтън в Кремъл, заяви че срещата на върха ще се проведе във взаимно подходяща трета страна и че са нужни още няколко седмици, за да бъде подготвена тя. „Тази среща се планира от много време – коментира Ушаков. - Тя е от огромно значение за Русия и Америка, но и от огромно значение за цялата международна ситуация. Мисля, че това ще бъде главното събитие на лятото“. Подобна среща е вероятно да раздразни съюзниците на САЩ, които искат да изолират Путин, като например Великобритания, която е притеснена от отношението на Тръмп към Русия. Вероятно отношенията ще се влошат и сред чуждестранни и местни критици, които оспорват отдадеността на Тръмп към НАТО и се тормозят от желанието му да възстанови връзките с Русия, дори и при факта, че Вашингтон затяга санкциите. Юри Ушаков допълни, че Москва и Вашингтон ще обявяват времето и мястото на срещата официално днес. „По-нататъшните детайли тепърва ще се разработват“, допълни той. Срещата се очаква да се проведе, след като Тръмп посети срещата на върха на НАТО в Брюксел през следващия месец. Висшестоящ представител на САЩ заяви във вторник, че столицата на Финландия Хелзинки се обсъжда като подходяща локация. Сподели:", "date": "2018.06.28", "title": "В Русия: Москва и Вашингтон сключиха споразумение за провеждане на среща между Доналд Тръмп и Владимир Путин"}
{"url": "http://pik.bg/%D0%B4%D0%B6%D0%BE%D1%80%D0%B4%D0%B6-%D0%BA%D0%BB%D1%83%D0%BD%D0%B8-%D1%81%D1%82%D0%B0%D1%80%D1%82%D0%B8%D1%80%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%BE%D0%BD%D0%B5%D0%BD-%D0%BF%D1%80%D0%BE%D0%B5%D0%BA%D1%82-news761322.html", "text": "Холивудската звезда Джордж Клуни стартира амбициозен телевизионен проект, съобщава „Франс Прес“, цитирани от БНР. Според информацията, платформата за видео YouTube Premium е поръчала хумористичен сериал, който ще бъде продуциран от  Клуни и Кирстен Дънст.. Дънст освен това ще изпълни главната роля в поредицата. Според американски медии, в сериала ще се говори за американския култ към предприемачеството и за преследването на американската мечта от млада жена. Сериалът се очаква да бъде излъчен следващата година. Сподели:", "date": "2018.06.28", "title": "Джордж Клуни стартира телевизионен проект"}
{"url": "http://pik.bg/%D0%BD%D0%B0%D1%87%D0%B0%D0%BB%D0%BD%D0%B8%D0%BA-%D1%89%D0%B0%D0%B1%D1%8A%D1%82-%D0%BD%D0%B0-%D0%B2%D0%B2%D1%81-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BE%D0%B1%D1%8F%D0%B2%D0%B8-%D1%87%D0%B5-%D0%B0%D0%B2%D0%B8%D0%BE%D0%BF%D0%B0%D1%80%D0%BA%D1%8A%D1%82-%D0%B5-%D0%B2-%D0%BB%D0%BE%D1%88%D0%BE-%D1%82%D0%B5%D1%85%D0%BD%D0%B8%D1%87%D0%B5%D1%81%D0%BA%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-news761324.html", "text": "Началник-щабът на Военновъздушните сили (ВВС) на Германия Инго Герхартц заяви, че немският авиопарк се намира в лошо техническо състояние, съобщава „Ройтерс“, цитирана от Газета. „Луфтвафе“ се намира в лошо състояние“, заяви Герхартц в изявление пред депутатите от Бундестага в Берлин. По думите му, немската военна авиация има спешна нужда от финансиране. Герхартц разказа, че е посетил много летища, разговарял е с военни и може да каже, че има сериозни проблеми около готовността на немските Военновъздушни сили. По думите на началник-щабът на Военновъздушните сили на Германия, част от самолетите не могат да летят заради липсата на резервни части. Инго Герхартц подчерта, че срокът за ремонт на самолети Eurofighter нараства до 14 месеца, което, според него, е неприемливо. Сподели:", "date": "2018.06.28", "title": "Началник-щабът на ВВС на Германия обяви, че авиопаркът е в лошо техническо състояние"}
{"url": "http://pik.bg/%D1%81%D1%82%D0%B0%D1%80%D1%82%D0%B8%D1%80%D0%B0-%D0%B4%D0%B5%D0%BB%D0%BE-%D1%81%D1%80%D0%B5%D1%89%D1%83-%D0%BC%D0%BD%D0%B8%D0%BC%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B8%D1%82%D0%B5-%D0%B2-%D0%BF%D0%B0%D1%80%D0%B8%D0%B6-%D0%BF%D1%80%D0%B5%D0%B7-2015-%D0%B3%D0%BE%D0%B4%D0%B8%D0%BD%D0%B0-news761323.html", "text": "Във Франция започна съдебно дело срещу мнима жертва на атентатите в Париж от 13 ноември 2015 година, предаде агенция „Франс Прес“, цитирана от БНР. 32-годишна жена твърди, че е била простреляна в ръката. По думите ѝ, двама нейни близки приятели са сред загинали при атаките, довели до смъртта на 130 души. Мнимата жертва е обвинена в лъжесвиделстване и измама, благодарение на която незаконно е получила близо 20 000 евро от Фонда за компенсация на жертвите на насилие. Освен това жената е била виден деец на Асоциацията на жертвите на терористичното нападение, давала е интервюта за редица медии. Съдът отложи заседанието по делото за 19 юли. Това обаче далеч не е първото съдебно дело срещу мнима жертва на атентатите в Париж. През март тази година 49-годишна жена бе осъдена на четири и половина години затвор, защото се е представяла за жертва от концертната зала \"Батаклан\", благодарение на което е ощетила френската държава с около 25 000 евро. През декември миналата година шофьорът на линейка Седрик Рей бе осъден на шест месеца затвор, защото се е представял за жертва на атентатите, без дори да се е намирал в Париж по това време. Сподели:", "date": "2018.06.28", "title": "Стартира дело срещу мнима жертва на атентатите в Париж през 2015 година"}
{"url": "http://pik.bg/%D1%80%D0%B0%D0%BA%D0%B5%D1%82%D0%B5%D0%BD-%D0%BE%D1%82%D0%B1%D1%80%D0%B0%D0%BD%D0%B8%D1%82%D0%B5%D0%BB%D0%B5%D0%BD-%D1%80%D0%B0%D0%B4%D0%B0%D1%80-%D0%BD%D0%B0-%D1%85%D0%B0%D0%B2%D0%B0%D0%B8-%D1%89%D0%B5-%D0%BF%D0%B0%D0%B7%D0%B8-%D1%81%D0%B0%D1%89-%D0%BE%D1%82-%D0%B5%D0%B2%D0%B5%D0%BD%D1%82%D1%83%D0%B0%D0%BB%D0%BD%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BE%D1%82-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news761329.html", "text": "САЩ се подготвят да монтират ракетен отбранителен радар в Хаваи, за да идентифицират всякакви ракети, изстреляни от Северна Корея, след като експерти твърдят, че заплахата от севернокорейска атака „не си е отишла“, съобщава The Daily Express, цитирани от „Фокус“. Според американската агенция за ракетна отбрана, радарната система ще бъде способна да различава бойни глави от примамки, предназначени да излъжат ракетните отбранителни системи, както и да пренася информация до прехващачи в Аляска, предназначени за сваляне на ракети. Давид Санторо, директор за ядрената политика в изследователския институт „Тихоокеански форум“ в Хонолулу, направи силно предупреждение и заяви, че въпреки срещата между президента Доналд Тръмп и севернокорейския лидер Ким Чен Ун, заплахата от Северна Корея не си е отишла. „През последните няколко седмици виждаме така нареченото развитие на мирната инициатива, но реалността е, че заплахата е все още тук. Тя няма да си отиде“, заяви Санторо. Американският сенатор Браян Шатц, който е привърженик на радарни системи, заяви че сенаторите вече са обсъдили проекта с Адмирал Хари Харис, бившият командир на американските сили в Тихия океан. „Вече имаме здрави възможности, но работейки с адмирал Харис, ние искаме да се подсигурим двойно, че имаме най-силната комбинация от ракетни прихващачи и радарни системи някъде“, заяви Шатц. Сенаторите вече планират да изхарчат 61 милиона долара за планирането на радарната система. Агенцията за ракетна отбрана заяви, че очаква тя да е от 9 до 15 метра широка и 18 до 24 метра висока. Вероятно тя ще бъде с плоска повърхност като тази в Шемя, Аляска, вместо с кълбеста като други военни радари. Според сенаторите, прогнозното финансиране на целия проект ще бъде близо 1 милиард долара. От Агенцията за ракетна отбрана не уточниха нищо за процеса, кога ще започне, нито пък колко време ще отнеме. Сподели:", "date": "2018.06.28", "title": "Ракетен отбранителен радар на Хаваи ще пази САЩ от евентуално нападение от Ким Чен Ун"}
{"url": "http://pik.bg/%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%82%D0%B8%D0%B2%D0%BD%D0%B8%D1%8F%D1%82-%D1%81%D1%8A%D0%B4-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D0%BE%D1%82%D0%BC%D0%B5%D0%BD%D0%B8-%D0%B7%D0%B0%D0%BF%D0%BE%D0%B2%D0%B5%D0%B4-%D0%BD%D0%B0-%D0%B1%D0%B8%D0%B2%D1%88%D0%B8%D1%8F-%D0%BE%D0%B1%D0%BB%D0%B0%D1%81%D1%82%D0%B5%D0%BD-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D1%81%D0%B2%D1%8A%D1%80%D0%B7%D0%B0%D0%BD%D0%B0-%D1%81-%D0%B8-news761331.html", "text": "Административният съд в Кюстендил отмени заповед на бившия областен управител Йордан Татарски, с която той отказва да предложи произвеждането на референдум за отделяне на едно от селата от община Бобов дол, съобщава БНР. Искането за отделянето на Големо село, с около 500 жители, и преминаването му към община Дупница е от повече от година. Искането на местния инициативен комитет  стигна до съда, след като Татарски обяви, че решението на Общинския съвет в Дупница, дал съгласието си за присъединяването на селото към Общината, е незаконосъобразно. Съветниците в Бобов дол пък са категорично против отделянето на Големо село. Съдиите постановиха, че според доказателствата законът е спазен. Решението подлежи на обжалване пред Върховния административен съд. Инициативният комитет за отделянето на селото се мотивира с това, че то е само на 7 километра от Дупница, а благоустрояването му е занемарено поради бездействие на управата в Бобов дол. Интригата всъщност е около ТЕЦ \"Бобов дол\", който е на територията на Големо село, и това къде централата ще плаща налози, коментират местните хора. Сподели:", "date": "2018.06.28", "title": "Административният съд в Кюстендил отмени заповед на бившия областен управител, свързана с искане за отделяне на едно от селата"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BC%D0%B0%D0%BB%D1%82%D0%B0-%D1%80%D0%B0%D0%B7%D0%BF%D0%B8%D1%82%D0%B2%D0%B0-%D0%BA%D0%B0%D0%BF%D0%B8%D1%82%D0%B0%D0%BD%D0%B0-%D0%BD%D0%B0-%D0%BA%D0%BE%D1%80%D0%B0%D0%B1%D0%B0-%D0%BB%D0%B0%D0%B9%D1%84%D0%BB%D0%B0%D0%B9%D0%BD-news761327.html", "text": "Полицията в Малта разпитва капитана на хуманитарния кораб \"Лайфлайн\", нает от едноименната германска неправителствена организация. Това съобщи правителството на малката островна държава, цитирано от ДПА иБНР. Снощи корабът с 16 души екипаж и над 230 мигранти на борда, спасени в морето, влезе в пристанището на малтийската столица Валета, след като чака една седмица в Средиземно море да получи разрешение да акостира на някое пристанище. На екипажа и мигрантите бе разрешено да слязат от плавателния съд. Според „Франс Прес“, хората ще бъдат преразпределени между осем европейски страни, изразили готовност да ги приемат. Срещу кораба и неговия капитан предстои съдебна процедура за нарушаване на инструкциите на италианската брегова охрана. Премиерът на Малта Джоузеф Мускат каза, че екипажът ще бъде разследван, а \"непринадлежащия на никоя държава\" кораб ще бъде конфискуван, тъй като са налице доказателства, че организацията \"Лайфлайн\" е излъгала, че корабът е регистриран в Холандия. Сподели:", "date": "2018.06.28", "title": "Полицията в Малта разпитва капитана на кораба \"Лайфлайн\""}
{"url": "http://pik.bg/%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D1%81%D0%B8-%D1%81%D0%BA%D1%83%D0%B1%D0%B5-%D0%BA%D0%BE%D1%81%D0%B8%D1%82%D0%B5-%D0%BE%D0%B1%D1%8F%D0%B2%D0%B8%D1%85%D0%B0-%D0%B1%D0%B8%D0%B2%D1%88%D0%B8%D1%8F-%D0%B9-%D0%BD%D0%B0%D1%81%D0%BA%D0%BE-%D0%BA%D0%BE%D0%BB%D0%B5%D0%B2-%D0%B7%D0%B0-%D0%BD%D0%B0%D0%B9-%D1%81%D0%B5%D0%BA%D1%81%D0%B8-%D0%BD%D0%B0-%D0%BF%D0%BB%D0%B0%D0%B6%D0%B0-%D0%B5%D1%82%D0%BE-%D1%82%D0%BE%D0%B2%D0%B0-%D1%82-news761149.html", "text": "Мария Илиева си паднала по Атанас Колев не само заради красивите му очи, но най-много я грабнало тялото му, шушукат светските клюкари. За нейно съжаление, непокорният варненски рапър не игра дълго по правилата й. Наско избяга от кревата на изпълнителката не само защото проумя, че е просто поредната секс играчка в кревата й, но и след като осъзна, че няма да направи кариера покрай нея. Сега тя може да само да съжалява, защото за разлика от пухкавия й осеменител Георги Михайлов, от когото роди дете, Наско има тяло за грях и перспективата да стане добър гинеколог. Предаването на \"Мармалад“, където водещ е друга нейна креватна играчка Иво Аръков, често обръща внимание на Наско. Преди време той беше сред специалните гости на съботното шоу, а сега влезе в седмичната класация с водещ Мария Силвестър. И по-точно не Наско, а неговото секси тяло с изваяни плочки. Споменът за атлетичната фигура на Колев сигурно кара певицата да скубе коси, защото е изтървала от кревата си агнешкото месце, обявено за \"Най-секси плажно тяло\" у нас. Атанас Колев се възкачи на върха на класацията, оставяйки зад гърба си конкуренцията сред която влязоха изявени спортисти и негови колеги от музикалния бизнес. Макар и млад, Колев е като гръцки бог. Баскетболистът тренира яко в залата, а когато свали тениска на плажа, жените изпиват тялото му с влажни погледи. В класацията за най-горещо тяло на плажа, Наско пребори чалгаджията Галин, футболиста Божидар Митрев, волейболиста Николай Николов и дори избута в дъното на списъка гаджето на фолкпевицата Десислава - боксьора Благой Найденов, пише \"Lifeonline.bg\". Сподели:", "date": "2018.06.28", "title": "Мария Илиева си скубе косите! Обявиха бившия й Наско Колев за най-секси на плажа! Ето това тяло на гръцки бог изпусна певицата... (СНИМКИ)"}
{"url": "http://pik.bg/%D1%83%D1%87%D0%B5%D0%BD%D0%B8-%D0%B0%D0%BB%D0%B0%D1%80%D0%BC%D0%B8%D1%80%D0%B0%D1%82-%D0%B7%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%B0-%D0%BA%D0%BB%D0%B8%D0%BC%D0%B0%D1%82%D0%B8%D1%87%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%80%D1%83%D1%81%D0%B8%D1%8F-news761343.html", "text": "В северната част на Баренцово море се наблюдават резки климатични изменения, съобщават норвежки учени, в изследване публикувано в научното издание „Natural Climate Change“, предава РИА Новости, цитирана от „Фокус“. По думите на специалистите, арктическият климат в региона скоро може да се промени към по-топъл, който е по-присъщ на атлантическата климатична система. Отбелязва се, че в основата на това стои ниското ниво на прясна вода, което Баренцово море получава в процеса на топене на ледовете. Баренцово море може да се раздели на две части с различни климатични условия - студен север и по-мек юг. Екосистемата в северните части зависи от ледената покривка. При нормален климатичен цикъл, ледената покривка се топи, насищайки морето с прясна вода, която през зимата отново образува ледена покривка. Учените твърдят, че студените води се отдръпват на север под натиска на топлите атлантически води. В изследването се допълва, че процесът на затопляне на Баренцово море ще бъде необратим – в Арктика се е образувала „гореща точка“ и климатичната промяна ще има пагубно въздействие върху морската екосистема. Сподели:", "date": "2018.06.28", "title": "Учени алармират за възможна климатична катастрофа в Русия"}
{"url": "http://pik.bg/%D0%B2-%D0%BB%D0%B0%D0%B1%D0%BE%D1%80%D0%B0%D1%82%D0%BE%D1%80%D0%B8%D1%8F-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%BF%D0%BE%D1%81%D1%82%D1%80%D0%BE%D0%B8%D1%85%D0%B0-%D0%BD%D0%B0%D0%B9-%D0%BC%D0%B0%D0%BB%D0%BA%D0%B0%D1%82%D0%B0-%D0%BA%D1%8A%D1%89%D0%B0-%D0%B2-%D1%81%D0%B2%D0%B5%D1%82%D0%B0-news761302.html", "text": "Най-малката къща в света беше построена в лаборатория във Франция, съобщава БТА, цитирани от Нова телевизия. Тя има четири стени, прозорци, врата, покрив и комин, но е невидима с невъоръжено око. Широка е 10 микрона, дълга 20 микрона и висока 15 микрона. \"Размерите й са по-малки от тези на човешки косъм\", заяви един от създателите й Жан-Ив Рош. Микрокъщата е построена във вакуумна камера с обем 60 куб.см. Вътре има електронен микроскоп, който може да увеличи 1 милион пъти наблюдавания обект, йонно оръдие с роля на горелка и робот, който се използва за преместване на части от къщата. Учените управляват робота и йонното оръдие посредством компютър, инстралиран близо до вакуумната камера. Йонното оръдие изрязва шаблон на къщата върху стъклена мембрана с дебелина 1,2 микрона (1 микрон = една хилядна част от милиметъра), преди да отбележи гънките в основите на стените, които сами \"се изправят\". Впоследствие се добавят покривът и коминът. Сподели:", "date": "2018.06.28", "title": "В лаборатория във Франция построиха най-малката къща в света"}
{"url": "http://pik.bg/%D0%BE%D1%81%D0%B5%D0%BC-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D0%B4%D0%B2%D0%B0-%D0%BA%D0%B0%D0%BC%D0%B8%D0%BE%D0%BD%D0%B0-%D0%B2-%D0%BA%D0%B8%D1%82%D0%B0%D0%B9-news761344.html", "text": "Осем човека са загинали при зверска катастрофа между два камиона в китайската провинция Анхой, съобщава телевизионният канал CGTN, позовавайки се на информация от местните власти. Още четирима души са получили различни наранявания. След катастрофата е избухнал голям пожар. Започнало е разследване на причините за инцидента. Сподели:", "date": "2018.06.28", "title": "Осем загинали и четирима ранени при катастрофа между два камиона в Китай"}
{"url": "http://pik.bg/%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD%D0%B8%D1%8F-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BE%D1%82-%D0%BF%D1%80%D0%B5%D0%B4%D1%81%D1%82%D0%BE%D1%8F%D1%89%D0%B0%D1%82%D0%B0-%D1%81%D1%80%D0%B5%D1%89%D0%B0-%D1%82%D1%80%D1%8A%D0%BC%D0%BF---%D0%BF%D1%83%D1%82%D0%B8%D0%BD-news761332.html", "text": "Великобритания се страхува, че президентът на Съединените щати Доналд Тръмп ще подкопае НАТО, като сключи \"мирно споразумение\" с президента на Русия Владимир Путин, при срещата им през следващия месец, съобщава \"Таймс\", цитирани от БНР. Министри от британския кабинет се опасяват, че Тръмп може да бъде убеден да намали ангажиментите на американските военни сили в Европа, като по този начин компрометира отбраната на държавите от НАТО срещу евентуална руска агресия. Те също са притеснени, че американският президент може да предаде на Владимир Путин пропагандна победа, като отмени или промени планираните военни учения на Алианса. Сподели:", "date": "2018.06.28", "title": "Притеснения във Великобритания от предстоящата среща Тръмп - Путин"}
{"url": "http://pik.bg/%D0%BA%D0%B0%D0%B1%D0%B8%D0%BD%D0%B5%D1%82%D1%8A%D1%82-%D0%B4%D0%B0%D0%B4%D0%B5-%D0%B7%D0%B5%D0%BB%D0%B5%D0%BD%D0%B0-%D1%81%D0%B2%D0%B5%D1%82%D0%BB%D0%B8%D0%BD%D0%B0-%D0%BD%D0%B0-%D0%BF%D1%80%D0%BE%D0%B5%D0%BA%D1%82%D0%B0-%D0%B7%D0%B0-%D0%B2%D0%BE%D0%B5%D0%BD%D0%BD%D0%B8-%D0%BA%D0%BE%D1%80%D0%B0%D0%B1%D0%B8-news761224.html", "text": "Правителството предлага на Народното събрание да приеме актуализиран проект за инвестиционен разход „Придобиване на многофункционален модулен патрулен кораб за ВМС“, предаде  БГНЕС. Инвестиционният проект за придобиването на 2 многофункционални модулни патрулни кораба за ВМС беше приет от 43-ото Народно събрание през юни 2016 г. Прогнозната максимална стойност по него беше 820 милиона лева. В края на миналата година стана ясно, че е депозирано писмо в Министерство на отбраната, с което МТГ „Делфин“ съобщава, че се оттегля от преговорите и подписването на договора за реализация на инвестиционен проект „Придобиване на многофункционален модулен патрулен кораб“. Като основен мотив за оттегляне „Делфин“ сочи реално намалената с 20% стойност на проекта за инвестиционен разход заради въведения от 1 януари 2017 г. ДДС върху всички военни сделки. Още тогава беше известно, че в резултат на това решение на Народното събрание сума от 820 млн. лв., реално се намалява със 164 млн. лв. Именно това решение беше и основната причина няколко чуждестранни компании, заявили интерес към проекта, да се оттеглят и да не участват в процедурата. В актуализирания проект се отчитат промените в Закона за ДДС. Сред основните промени в актуализирания проект за инвестиционен разход е максималната прогнозна стойност на проекта да бъде 984 млн. лв. с ДДС. Разликата от 164 млн. лв., спрямо приетия през 2016 г. от Народното събрание проект за инвестиционен разход, е разпределена за плащане през 2025 и 2026 г. Добавени са два нови варианта за придобиване: закупуване на нов отбранителен продукт (модифициран за нуждите на ВМС) или производство по лиценз и комбинация от разработване на нов продукт и модификация на съществуващ такъв. Предвижда се многофункционалните модулни патрулни кораба да бъдат окомплектовани с основно въоръжение и корабни изделия и с допълнително въоръжение и корабни изделия (опции). Дейностите в обхвата на Проект за инвестиционен разход са доставка на два многофункционални модулни патрулни кораба, доставка на първоначален комплект ЗИП и резервни части, обучение на екипажите на двата кораба и интегрирана логистична поддръжка (за период от 3 години). Актуализацията на проекта беше извършена във връзка с постигнатия политически консенсус от заседанието на Консултативния съвет по национална сигурност (КСНС) на 30 май 2017 г. за ускорена реализация на проектите за модернизация, „План за развитие на въоръжените сили до 2020 г.“. и „Програма за развитие на отбранителните способности на Въоръжените сили на Република България 2020“ за поддържане и развитие на отбранителните способности на Военноморските сили, съобщават от правителствената информационна служба. От там още казват, че целта на проекта е придобиването на два многофункционални модулни патрулни кораби, притежаващи способности да участват в широк спектър от морски операции на НАТО и ЕС, които да заменят част от наличните във ВМС кораби руско производство, неподлежащи на модернизация. На 8 юни НС прие решение за приемане на проект за инвестиционен разход „Придобиване на основна бойна техника за изграждане на батальонни бойни групи от състава на механизирана бригада” и на актуализиран проект за инвестиционен разход „Придобиване на нов тип боен самолет“ . Инвестиционният проект „Придобиване на основна бойна техника за изграждане на батальонни бойни групи от състава на механизирана бригада” предвижда придобиване на 150 броя бойна и специална техника за три батальонни бойни групи, на системи и допълнително оборудване, както и обучение на състава. Времевият интервал за неговата реализация обхваща 12 години. Прогнозната стойност е в размер на 1 милиард и 464 милиона лева с ДДС. Инвестиционният проект „Придобиване на нов тип боен самолет“ предвижда придобиването на 16 броя самолети на два етапа. През първия етап, който е финансово осигурен с 1 милиард и 800 милиона лв. с ДДС е предвидено да се придобият не по-малко от 8 броя бойни самолети. С тези средства се предвижда придобиването на летателните апарати, средствата за наземно обслужване, средствата за обучение, обучението на състава, първоначалната интегрирана логистична поддръжка (за период от 3 години) и въоръжението. Сподели:", "date": "2018.06.28", "title": "Кабинетът даде зелена светлина на проекта за военни кораби"}
{"url": "http://pik.bg/%D1%80%D0%B5%D0%B2%D0%BE%D0%BB%D1%8E%D1%86%D0%B8%D1%8F-%D0%B2-%D1%80%D0%BE%D0%B4%D0%BD%D0%B8%D1%8F-%D1%84%D1%83%D1%82%D0%B1%D0%BE%D0%BB-%D0%B1%D1%84%D1%81-%D0%B2%D1%8A%D0%B2%D0%B5%D0%B4%D0%B5-%D0%BD%D0%BE%D0%B2%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B7%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%B8-news761236.html", "text": "Революционна промяна се подготвя в българския футбол: БФС въвежда електронна система за трансфери. На специално организиран двудневен семинар в Национална футболна база \"Бояна\" представителите на професионалните ни клубове бяха запознати с новата електронна система за трансфери DTMS. Платформата, разработена ексклузивно от ФИФА за националните асоциации на страните-членки, сериозно улеснява преминаването на футболисти от един отбор в друг. Благодарение на нея тимовете имат възможност да управляват трансферната си активност, да генерират статистики, да ускоряват процеса, да съхраняват необходимите документи онлайн и да гарантират прозрачността в междуклубните сделки. За да запознаят клубовете от Първа и Втора лига с нововъведенията, на семинара присъстваха експертите от ФИФА Бернхард Вебер, Семира Джавдат и Агнес Шпренгер, които похвалиха Българския футболен съюз за бързата адаптация на международната система у нас. България е едва втората европейска държава (след Холандия), която въвежда платформата. Общо в света DTMS се използва от 11 национални федерации. Към момента българската версия на DTMS е в тестов период, като намеренията на БФС са системата да бъде окончателно въведена по време на следващия трансферен прозорец. Сподели:", "date": "2018.06.28", "title": "РЕВОЛЮЦИЯ В РОДНИЯ ФУТБОЛ! БФС въведе нова система за трансфери"}
{"url": "http://pik.bg/%D1%81%D0%BB%D0%B5%D0%B4-%D1%81%D0%B5%D0%B8%D1%80%D0%B0-%D0%BC%D0%B0%D1%80%D0%B0%D0%B4%D0%BE%D0%BD%D0%B0-%D1%81%D0%B5-%D0%BB%D0%B5%D0%BA%D1%83%D0%B2%D0%B0-%D1%81-%D1%82%D0%B5%D0%BA%D0%B8%D0%BB%D0%B0-%D0%B8-%D1%81%D1%8C%D0%BE%D0%BC%D0%B3%D0%B0-%D1%81%D0%BD%D0%B8%D0%BC%D0%BA%D0%B0-news761239.html", "text": "Ден след шоуто, което сътвори шоу по време на мача Нигерия - Аржентина, Диего Марадона продължава да пие и да се забавлява. Той притесни сериозно целия свят, след като се държа неадекватно по време на двубоя, спечелен инфрактно от \"гаучосите\" с 2:1. На стадион \"Санкт Петербург арена\" Марадона направи истински сеир. Той първо танцува с нигерийка, моли се към небето, поспа седнал, размахва средни пръсти, а след това не можа да стане от стола си и бе пратен в болница. Култовите емоции на великия футболист бяха запечатани във видеокадри. Аржентинската легенда бързо се възстанови и 24 часа по-късно показа как се лекува. Той хвана частен самолет за Москва, където е следващият мач на Аржентина - осминафиналът срещу Франция. По време на полета Дон Диего гълта текила и мези сьомга. Без притеснение Марадона обръща чаши заедно с руските си домакини, пише ежедневник. Сподели:", "date": "2018.06.28", "title": "СЛЕД СЕИРА! Марадона се лекува с текила и сьомга (СНИМКА)"}
{"url": "http://pik.bg/%D0%B8%D0%B7%D0%BA%D1%83%D1%81%D1%82%D0%B2%D0%B5%D0%BD%D0%B0-%D1%83%D1%81%D0%BC%D0%B8%D0%B2%D0%BA%D0%B0-%D0%B5%D1%81%D0%BC%D0%B5%D1%80-%D0%B1%D0%B5%D0%B7-%D0%BC%D1%8A%D0%B6-%D0%BD%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D1%81%D0%B8-%D0%B4%D0%B5%D0%BD-news761241.html", "text": "Най-тъжният рожден ден в своя живот прекара доскорошната половинка на Благо Джизъса - Есмер. Красивата рускиня навърши 26 г., но вместо пищно парти се отчете със скромен купон в караоке бар. Компания правеше приятелка на невероятната хубавица. Есмер не пропусна да се снима, но изкуствената усмивка беше разчетена от последователите в социалните мрежи. Тя бе принудена да слуша музикалните изпълнения на сериозно почерпени с водка посетители. В полупразното заведение Есмер си позволи няколко коктейла. Тя получи красиви букети с цветя от най-близките си приятели. Разводът между Благо и Есмер се превърна в светската новина за 2018 г. Самият футболист призна за края на връзката, от която се роди третото дете на Георгиев - Елай. Любопитното е, че Есмер и другият син на Джизъса - Давид, са родени на една и съща дата - 25 юни. Есмер е започнала тотална промяна след раздялата с българина. Тя изруси много светло косата, която преди това беше ярко черна. Красавицата се завърна и към своята стара страст - танците. Освен това тя беше привлечена за рекламно лице на маркови дрехи. Близки на Есмер са категорични, че тя е преживяла много тежко развода с Благо Георгиев. Ходещата Икона се опита да запази добри отношения с Есмер дори и след края на брака, който продължи две години и половина. Благо реши да не предявява претенции към съвместните активи, които според закона трябваше да се разделят 50 на 50. Двамата притежават луксозен ресторант в центъра на Москва и клиника за естетична хирургия, твърдят близки на футболиста, пише ежедневник. Сподели:", "date": "2018.06.28", "title": "ИЗКУСТВЕНА УСМИВКА! Есмер без мъж на рождения си ден"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%80%D0%B0%D0%B7%D1%81%D1%82%D1%80%D0%B5%D0%BB%D1%8F%D1%85%D0%B0-%D1%81%D0%BB%D0%B5%D0%B4-%D0%B7%D0%B2%D0%B5%D1%80%D1%81%D0%BA%D0%BE-%D0%BC%D1%8A%D1%87%D0%B5%D0%BD%D0%B8%D0%B5-%D1%81%D0%B8%D0%BD%D0%B0-%D0%BD%D0%B0-%D1%82%D0%BE%D0%BF-%D0%B0%D0%B4%D0%B2%D0%BE%D0%BA%D0%B0%D1%82-news761217.html", "text": "Трупът на 22-годишния син на московски топ адвокат бе открит в гориста местност в Подмосковието. По  тялото е имало многобройни огнестрелни рани, а ръцете са били вързани. Мъртвото тяло на младия мъж било открито няколко дни, след като Роман Т. бил обявен за издирване. Преди да изчезне, той заявил вкъщи, че отива на купон на вила с приятели. Но, както съобщава \"МК\", момичето, при което той заявил, че отива, изобщо нямало вила. В мрежата, докато траело издирването на Роман, се появила обява за продажбата на колата му. След няколко дни нисанът бил открит в подмосковното Люберци. По-късно било открито и тялото на момчето. Редом с трупа имало 9 гилзи, въже за буксир и празна бутилка от водка. След като било открито тялото на младия мъж, е образувано дело за \"Убийство\" и \"Незаконно притежаване и използване на оръжие\". Извършителите на жестокото престъпление се издирват. Сподели:", "date": "2018.06.28", "title": "БРУТАЛНО! Разстреляха след зверско мъчение сина на топ адвокат "}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D1%81%D1%8A%D1%81-%D0%B7%D0%B0%D0%B1%D1%80%D0%B0%D0%BD%D0%B0-%D0%B4%D0%B0-%D0%B2%D0%BB%D0%B8%D0%B7%D0%B0-%D0%B2-%D0%BA%D0%BE%D1%81%D0%BE%D0%B2%D0%BE-news761292.html", "text": "Косово е наложило забрана на министъра на отбраната на Сърбия Александър Вулин за влизане в страната, съобщава базираното в Прищина албанско електронно издание Gazeta Express, цитирани от „Фокус“. Вулин обяви, че ще присъства на ежегодното събитие за отбелязване на Видовден на 28 юни. Министерството на външните работи на Косово потвърди, че на Вулин ще бъде забранено да влиза в страната. „На него ще му бъде забранено да влиза в Косово“, заяви Джетлир Зиберай, политически съветник на министъра на външните работи Бехджет Пацоли. Александър Вулин е единственият официален представител на Сърбия, който е със забрана за присъствие на възпоменанието на Видовен, заради националистическите си изявления срещу Косово. Всяка година на 28 юни стотици сърби пътуват до Газиместан за видовденското възпоменание на Косовската битка, която Сърбия губи срещу Османската армия. Косовската полиция обяви, че вече е изработила операционен план за честванията на Видовден. Сподели:", "date": "2018.06.28", "title": "Министърът на отбраната на Сърбия със забрана да влиза в Косово"}
{"url": "http://pik.bg/%D1%88%D0%BE%D0%BA-%D0%B8-%D1%83%D0%B6%D0%B0%D1%81-%D1%81%D1%80%D0%B8%D0%BD%D0%B0%D1%85%D0%B0-%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-%D0%B7%D0%B0%D1%80%D0%B0%D0%B4%D0%B8-%D0%BD%D0%BE%D0%B2%D0%BE%D1%82%D0%BE-%D0%B9-%D0%B2%D0%B8%D0%B4%D0%B5%D0%BE-news761244.html", "text": "Гepи-Hиĸoл нe e нa ceбe cи cлeд чyдoвищнитe oбиди в мpeжaтa! Caмoyвepeнaтa варненка, която c тpи пecни ce изживя ĸaтo cвeтoвнa звездa, провеси нoc след нeгaтивнитe ĸoмeнтapи, ĸoитo зaливaт мpeжaтa заради нoвoтo й пapчe \"Haд зaĸoнa\". Oĸaзa ce, чe пeceнтa e пълeн пpoвaл и нe мoжe дa ce cpaвни c нитo eднo oт пpeдишнитe й пapчeтa - пoнe cпopeд мacoвoтo мнeниe. Бeз знaчeниe ĸaĸвo yж пoĸaзвaт цифpитe в ĸaнaлитe зa видeocпoдeлянe. Етo ĸaĸвo нaпиcaxa пoтpeбитeлитe нa пeвицaтa: \"Mнoгoo злee, мнoгo ĸoпиpвaнe, мнoгoo имитaция! Maй c тoвa пapчe дoĸaзa, чe нe cтaвaш зa пeвицa! Уж ce биeш във гъpдитe, чe нe ĸoпиpвaш дpyги изпълнитeли, нo тyĸ cъвceм дpyгo виждaм. Hямa я Гepи-Hиĸoл, имa caмo Pиaнa, Биoнce, лeĸo Hиĸи Mинaж (гoвopя зa чacттa cъc мятaнeтo нa зaдниĸaa). Aбe, c двe дyми: Ужacc, Ужacc!\". \"Πoшлo, идиoтcĸo, пoдигpaвĸa c вpeмeтo нa xopaтa. И ceгa цялo лятo щe ми нaдyвaт глaвaтa c тaя бeзвĸycнa бoзa\". \"Bинaги cъм xapecвaлa пecнитe и ĸлипoвeтe нa Гepи-Hиĸoл,нo тaзи e мнoгo xaoтичнa и бeзвĸycнa. Kлипa aдcĸи oбpaбoтeн и тo пo нaй-лoшия нaчин. Paзoчapoвa мe\". \"Haпpaвиx cи тpyдa дa изcлyшaм пeceнтa бeз дa глeдaм ĸлипa и eтo ĸaĸвo, имaм yceщaнeтo, чe cъм я чyвaлa, мнoгo мoнoтoннa и ĸaтo цялo тpyднa зa изcлyшвaнe. Зa тeĸcтa нe иcĸaм дa дaвaм ĸoмeнтap\". \"Гopĸoтo дeтe, ĸoй мy ĸaзa чe щe cтaнe звeздa. Дpиcĸo ли бeшe, ĸoй? Дaжe и дa я глeдaш нe cтaвa, ĸъcи ca и pъцeтe, т'вa e тъжнaтa иcтинa\", тeзи и oщe cтoтици пoдoбни ĸoмeнтapи cъcипaxa Гepи-Hиĸoл. Интepecнo e ĸaĸ тя caмaтa би ĸoмeнтиpaлa xopcĸoтo нeдoвoлcтвo, oщe пoвeчe, чe cpeд пишeщитe бoлшинcтвoтo ca cъвceм млaди xopa. Уви, явнo Tитa и Дapa зaшлeвиxa яĸa плecницa нa Гepитo и тoтaлнo я измecтиxa, пише \"Клюки.бг\". Сподели:", "date": "2018.06.28", "title": "ШОК И УЖАС! Сринаха Гери-Никол заради новото й ВИДЕО"}
{"url": "http://pik.bg/%D0%B8%D0%B7%D0%B1%D1%83%D1%85%D0%BD%D0%B0-%D0%BF%D0%BE%D0%B6%D0%B0%D1%80-%D0%B2-%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%BD%D0%B5%D1%84%D1%82%D0%BE%D0%BF%D1%80%D0%B5%D1%80%D0%B0%D0%B1%D0%BE%D1%82%D0%B2%D0%B0%D1%82%D0%B5%D0%BB%D0%BD%D0%B8-%D0%B7%D0%B0%D0%B2%D0%BE%D0%B4%D0%B8-%D0%B2-%D1%81%D0%B2%D0%B5%D1%82%D0%B0-news761313.html", "text": "В нефтопреработвателния завод в Абадан, Югозападен Иран, е избухнал голям пожар, съобщава РИА Новости, позовавайки се на информация на иранската агенция „Тасним“.Посочва се, че шестима души са пострадали. Отбелязва се, че към момента силите на противопожарната охрана, които веднага са пристигнали на мястото и са започнали борба с огъня, не успяват да овладеят пожара. Заводът в Абадан е едно от най-големите нефтопреработвателни предприятия в света. Сподели:", "date": "2018.06.28", "title": "Избухна пожар в един от най-големите нефтопреработвателни заводи в света"}
{"url": "http://pik.bg/%D0%BB%D0%B8%D0%BB%D0%B8-%D0%BA%D0%BB%D1%8E%D0%BA%D0%B0%D1%80%D0%BA%D0%B0%D1%82%D0%B0-%D0%BF%D0%BE%D0%BA%D0%B0%D0%B7%D0%B0-%D0%B5%D0%B4%D0%BD%D0%BE%D1%81%D0%B5%D0%B4%D0%BC%D0%B8%D1%87%D0%BD%D0%B8%D1%8F-%D1%81%D0%B8-%D1%81%D0%B8%D0%BD-%D1%81%D0%BD%D0%B8%D0%BC%D0%BA%D0%B8-news761281.html", "text": "Веднага след раждането Лили пусна първи кадър, на който се вижда само малкият Марти, а днес зарадва последователите си с обща тяхна снимка. Младата майка изглежда повече от добре и е в отлична форма след най-важния момент в живота си. Припомняме, че бебчето проплака на 19 юни в пловдивска АГ болница. Малчуганът бе дълъг 50 сантиметра и 3,400 кг. Брюнетката, която изгря по време на първия сезон на Биг Брадър, живее с от три години, като двамата делят времето си между Пловдив и столицата. Своята първа рожба тя ще отглежда под тепетата, където се чувства най-спокойна и щастлива. Пловдивчанката Лили Ангелова (Лили Клюкарката), която преди една седмица стана майка за първи път, публикува мила снимка със своя прекрасен син, който носи името Мартин. пловдивския ресторантьор Станислав Костов Сподели:", "date": "2018.06.28", "title": "Лили Клюкарката показа едноседмичния си син (СНИМКИ)"}
{"url": "http://pik.bg/%D0%BA%D0%BE%D1%80%D0%B0%D0%B1%D1%8A%D1%82-%E2%80%9E%D0%BB%D0%B0%D0%B9%D1%84%D0%BB%D0%B0%D0%B9%D0%BD%E2%80%9D-%D1%81-233-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B0%D0%BA%D0%BE%D1%81%D1%82%D0%B8%D1%80%D0%B0-%D0%B2-%D0%BC%D0%B0%D0%BB%D1%82%D0%B0-news761296.html", "text": "Щастлива развръзка за бедстващите повече от седмица мигранти в Средиземно море – техният кораб „Лайфлайн” акостира късно вчера в Малта, съобщава БТВ. Корабът е на германска хуманитарна организация. На борда му има 233 нелегални мигранти, опитали се да достигнат Европа с лодки. Италия категорично отказа да ги приеме и дори предупреди всички организации, чиито кораби помагат на бежанците, да забравят за италианските пристанища. След като „Лайфлайн” ги стовари в Малта, бежанците ще бъдат релокализирани в 8 държави в Европейския съюз. Сподели:", "date": "2018.06.28", "title": "Корабът „Лайфлайн” с 233 мигранти акостира в Малта"}
{"url": "http://pik.bg/%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-%D0%BF%D0%BE%D0%B1%D0%B5%D0%B4%D0%B8%D1%82%D0%B5%D0%BB%D0%BA%D0%B0%D1%82%D0%B0-%D0%BE%D1%82-%E2%80%9E%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F%E2%80%9C-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D1%81%D0%B8-%D1%81-%D0%BF%D1%80%D0%B8%D0%BD%D1%86-%D1%83%D0%B8%D0%BB%D1%8F%D0%BC-%D1%82%D0%BE%D0%B9-%D0%B5-%D0%BD%D0%B0%D0%B8%D1%81%D1%82%D0%B8%D0%BD%D0%B0-%D0%B3%D0%BE-news761312.html", "text": "Британският принц Уилям се срещна с победителката от конкурса \"Евровизия\" Нета Барзилай в Тел Авив, съобщава „Би Би Си“, цитирани от Нова телевизия. Двамата разговаряха за психичното здраве и различните хора. \"Говорихме за начина, по който промених отношението на хората в Израел и за самоуважението“, сподели певицата. Принц Уилям и Нета се срещнаха пред една от първите будки за газирани напитки в Тел Авив. Те пиха газоз - сироп и газирана вода. „Беше страхотно. Той е настина готин“, каза 25-годишната певица. Тя подарила на принца една от „лупинг машините\", с които създава песните си. Нета спечели \"Евровизия\" през май с песента \"Toy\", която насърчава хората да приемат това, което ги отличава от останалите. Позитивното й послание и странният й  танц допаднаха на зрителите по целия свят. След разговора си с Нета, Уилям се срещна с палестинския президент Махмуд Абас в Рамала и посети лагер за бежанци в окупирания от Израел Западен бряг. Сподели:", "date": "2018.06.28", "title": "На четири очи! Победителката от „Евровизия“ след срещата си с принц Уилям: Той е наистина готин"}
{"url": "http://pik.bg/%D0%BD%D0%BE%D0%B2%D0%B0%D0%BA-%D0%B2-%D1%81%D0%B5%D1%80%D0%B8%D1%8F-%D0%B0-%D1%81-%D0%B8%D0%BD%D1%82%D0%B5%D1%80%D0%B5%D1%81-%D0%BA%D1%8A%D0%BC-%D0%B0%D0%BD%D0%B4%D1%80%D0%B5%D0%B9-%D0%B3%D1%8A%D0%BB%D1%8A%D0%B1%D0%B8%D0%BD%D0%BE%D0%B2-news761249.html", "text": "Завърналият се в италианския футболен елит Фрозиноне проявява интерес към българския национал Андрей Гълъбинов, пише местната преса. 29-годишният нападател записа 3 гола и 2 асистенции в 21 мача в дебютния си сезон за Дженоа, но почти сигурно ще напусне тима през лятото, въпреки че има договор за още два сезона. Гълъбинов основно бе със статут на резерва и не успя да се наложи на \"Луиджи Ферарис\", а ръководството на клуба от Генуа няма да му прави пречки, ако той си намери нов отбор, съобщи \"Спортал\". Сподели:", "date": "2018.06.28", "title": "Новак в Серия \"А\" с интерес към Андрей Гълъбинов"}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%D0%BC%D1%8A%D0%B6-%D0%BD%D0%B0-%D1%87%D0%B5%D1%80%D0%BD%D0%B0%D1%82%D0%B0-%D0%B7%D0%BB%D0%B0%D1%82%D0%BA%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B4%D0%B0%D0%BB%D0%B8-%D1%81%D0%B0-%D0%B7%D0%B0%D0%B5%D0%B4%D0%BD%D0%BE-%D0%B5%D1%82%D0%BE-%D1%81-%D0%BA%D0%B0%D0%BA%D1%8A%D0%B2-%D0%B1%D0%B8%D0%B7%D0%BD%D0%B5%D1%81-%D1%89%D0%B5-%D0%B8%D0%B7%D0%B4%D1%8A%D1%80%D0%B6%D0%B0-%D0%BB%D1%83%D0%BA%D1%81%D0%BE%D0%B7-news761130.html", "text": "Новото гадже на Черната Златка, Галин Гочев, потвърди за връзката им. След запознанството им първоначално отношенията им били само приятелски, но от скоро те вече са постоянно заедно и показват интимност. Първо Галин сложи общ фотос в профила си в \"Инстагра\". А след това Злати качи видеа, на които го прегръща страстно. Еротичната моделка изглежда изключително щастлива. \"Близки сме със Злати, да! А колко, това не е ваша работа!\", обяви пред столичен ежедневник Галин. След раздялата с бащата на детето й Миро, Златка се запознава с Галин случайно. Двамата задълбочават отношенията си, а той къса с приятелката си Глория. И неговата работа, както и на бившия й, е свързана с много пътувания, но засега Димитрова проявява търпение. Новият на Златка също не е беден. Има няколко оборотни автомивки, автомонтьор е, кара и мотори. Според запознати не е изключено за раздялата им пръст да има майката на Миро, която не харесваше новата си снаха. Двете бяха във война, тъй като свекървата харесваше първата си снаха и не искаше да чуе за плеймей тката. Сподели:", "date": "2018.06.28", "title": "Новият мъж на Черната Златка проговори дали са заедно! Ето с какъв бизнес ще издържа луксозната плеймейтка..."}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2-%D0%B4%D0%B5%D0%B9%D1%81%D1%82%D0%B2%D0%B8%D0%B5-%D0%BF%D0%BE%D0%B4%D0%BF%D1%83%D0%BA%D0%B0%D1%85%D0%B0-%D0%BF%D0%B8%D1%8F%D0%BD%D0%B0-%D1%88%D0%BE%D1%84%D1%8C%D0%BE%D1%80%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D0%BC%D0%B5%D0%BB%D0%B5-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-%D0%BA%D0%B0%D1%80%D0%B0%D0%BB%D0%B0-%D0%B8-%D0%B1%D0%B5%D0%B7-%D0%BA%D0%BD-news761118.html", "text": "Районна прокуратура-Пловдив привлече като обвиняема Антония Лукова (26 г.), затова, че управлявала моторно превозно средство в срока на изтърпяване на принудителна административна мярка за временно отнемане на свидетелство за правоуправление – престъпление по чл. 343в ал. 3 във връзка с ал. 1 от Наказателния кодекс. Освен това тя е нарушила правилата за движение и по непредпазливост е причинила средни телесни повреди на повече от едно лице, след което е избягала от местопроизшествието – престъпление по чл. 343 ал. 3 пр. 4 и пр. 6, буква А във връзка чл. 342 ал. 1 от Наказателния кодекс. На 3 юни т.г. край пловдивското село Труд, обвиняемата управлявала лек автомобил \"Мазда“, като нарушила правилата за движение и причинила средни телесни повреди на повече от едно лице. По първоначални данни мъж се е представил за водач на автомобила, като в хода на разследването е установено, че това не отговаря на обективната действителност. Според свидетелски показания именно Антония е управлявала моторното превозно средство и малко след катастрофата напуснала местопроизшествието, защото била и пияна. По делото е установено, че на 17 февруари 2018 г., в Пловдив, тя е шофирала горепосочения автомобил след употреба на алкохол. В тази връзка тя е наказана по административен ред, като й е отнето свидетелството за правоуправление за срок от 12 месеца. Именно в този срок тя е шофирала същия лек автомобил „Мазда“ на 3 юни 2018 г. С постановление на наблюдаващия прокурор от Районна прокуратура-Пловдив обвиняемата е задържана за срок от 72 часа. По досъдебното производство се извършват действия за установяване на цялостната фактическа обстановка, като предстои да бъде преценено каква мярка за неотклонение ще бъде взета спрямо А.Л. Сподели:", "date": "2018.06.28", "title": "Прокуратурата в действие: Подпукаха пияна шофьорка заради меле край Пловдив, карала и без книжка"}
{"url": "http://pik.bg/%D0%BB%D0%B0%D1%81%D0%BA%D0%B8%D0%BD-%D1%81%D1%82%D1%80%D0%B5%D0%BB%D1%8F-%D1%81-%D0%BB%D1%8A%D0%BA-%D0%B2-%D1%8E%D0%B6%D0%BD%D0%B8%D1%8F-%D0%BF%D0%B0%D1%80%D0%BA-news761234.html", "text": "Уменията си в стрелянето с лък ще тества актьорът Иван Ласкин няколко месеца, след като се отчете с двудневен престой в риалити формата \"Фермата\". Това ще се случи тази събота в столичния Южен парк, в рамките на прерасналото във фестивал музикално турне \"One Love\". След като постигна грандиозен успех с дебютния си опит да обедини българи и македонци в името на любовта и музиката, форумът на Иван Христов и Андрей Арнаудов се завръща и тази година. Този път развлеченията ще бъдат целодневни. Встрани от концертите посетителите ще могат да разгледат занаятчийски щандове, както и да демонстрират хъс за победа в някои от най-популярните състезания от \"Фермата\" в специален атракцион. Освен в точността си с лък, ентусиастите ще могат да се пробват още в дисциплини като стреляне по кофички с прашка, фермерска везна, фермерско жито, \"познай мерките\" и т.н., предаде \"Монитор\". Ласкин няма да е единственият участник в предаването, с който феновете ще могат да се изправят в директен двубой. На място ще пристигнат още Горския от Самоков Станислав и македонката Диана Миличевич от третия сезон на шоуто, Силвия и Юлия от втори, както и Симеон Найденов, майора Веселин Василев, Моника Мънкова и Мария Уайт от първи. Деси Добрева, Ъпсурт и Слаткаристика пък са сред музикалните звезди, които ще забавляват столичани. Черешката на тортата в програмата ще бъде Васил Найденов, който ще закрие 12-часовия фестивал. One Love Tour 2018 започна на 16 юни в Скопие, като официален старт бе даден с химна на България и Македония и множество официални лица, дори министри. Хиляди посетители уважиха първото от серията събития, свързани с фестивала в столицата на западната ни съседка. След София One Love Tour ще премине още през Банско (21 юли), Варна (28 юли), Струмица (11 август), Кавадарци (7 септември), Русе (8 септември) и Стара Загора (5 октомври). Сред останалите изпълнители, които ще вземат участие в концертите в някои от градовете, са Гери-Никол, Криско, Графа, Павел и Венци Венц, Next Time и Влатко Стефановски Сподели:", "date": "2018.06.28", "title": "Ласкин стреля с лък в Южния парк"}
{"url": "http://pik.bg/%D1%81%D0%B0%D1%89-%D1%81-%D0%BF%D1%80%D0%B8%D0%B7%D0%B8%D0%B2-%D0%BA%D1%8A%D0%BC-%D1%87%D0%BB%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-%D0%B4%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%82-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D0%BF%D1%80%D0%BE%D1%82%D0%B8%D0%B2-%D0%B8%D1%80%D0%B0-news761303.html", "text": "Вашингтон продължава политиката си на санкции срещу Иран и призовава останалите членки на Съвета за сигурност на ООН да се присъединят към него. Призивът бе отправен от заместник-постоянният представител на САЩ в ООН Джонатан Коен по време на заседание на Съвета за сигурност, разглеждащо изпълнението на резолюция 2231, приета в подкрепа на ядреното споразумение с Иран, предава ТАСС, цитирани от „Фокус“. „Новите санкции демонстрират нашата твърда позиция и тези санкции ще бъдат продължени“, подчерта Коен. Той обвини Иран в нарушаването на резолюциите 2231, 2226 и 2701. „В тези резолюции членовете на Съвета за сигурност забраниха на Иран доставките на оръжия. Именно поради това предлагаме членовете на Съвета да се присъединят към нас в наложените санкции“, допълни Коен. Сподели:", "date": "2018.06.28", "title": "САЩ с призив към членовете на Съвета за сигурност на ООН да подкрепят санкциите против Иран"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D0%B3%D1%8A%D1%80%D1%86%D0%B8%D1%82%D0%B5-%D0%B4%D0%B0-%D0%BD%D0%B5-%D1%81%D0%B5-%D0%BF%D0%BB%D0%B0%D1%88%D0%B0%D1%82-%D0%BE%D1%82-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BC%D1%83-news761297.html", "text": "Около несигурността от крайния изход на постигнатия договор за името между Атина и Скопие преди две седмици, министър-председателят на Македония Зоран Заев призова гърците да не се плашат от неговата страна, съобщава електронното издание на гръцкия вестник Kathimerini, цитиран от „Фокус“. „Не се страхувайте от нашата малка страна, не желаем да взимаме нищо от вас. Не претендираме нито за територия, нито за вашето културно наследство и не желаем да променяме границите. Това, което искаме, е сътрудничество в търговията и туризма“, заяви Заев в реч, изнесена в базирания във Виена Австрийски институт за международни работи. Като част от кампания в цялата Европа за популяризиране на договора, македонският премиер се очаква да се срещне с висшестоящи представители на Европейския съюз в предстоящите дни, включително председателя на Европейския съвет Доналд Туск. Сподели:", "date": "2018.06.28", "title": "Премиерът на Македония призова гърците да не се плашат от страната му"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D1%87%D0%B5-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B4%D0%BD%D0%B8-%D1%80%D1%83%D1%81%D0%B8%D1%8F-%D0%B5-%D0%BD%D0%B0%D1%80%D1%83%D1%88%D0%B8%D0%BB%D0%B0-%D0%BF%D1%80%D0%B8%D0%BC%D0%B8%D1%80%D0%B8%D0%B5%D1%82%D0%BE-%D0%B2-%D1%8E%D0%B3%D0%BE%D0%B7-news761298.html", "text": "Военновъздушните сили на Русия са изпълнили в последните няколко дни бойни мисии в югозападната част на Сирия, в нарушение на постигнатото по-рано споразумение за прекратяването на огъня в този район. Това обяви държавният секретар на САЩ Майк Помпео, цитиран от ТАСС и „Фокус“. „Русия действително е извършила полети над Югозападна Сирия в последните дни - заяви Помпео, по време на изслушване в комисията по бюджетни кредити на Сената на САЩ. - Това не е ли нарушение на сключените споразумения с Русия?“. Сподели:", "date": "2018.06.28", "title": "Държавният секретар на САЩ потвърди, че в последните дни Русия е нарушила примирието в Югозападна Сирия"}
{"url": "http://pik.bg/%D0%BB%D0%B5%D0%B2%D0%B8%D1%8F%D1%82-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B0%D0%BD%D0%B4%D1%80%D0%B5%D1%81-%D0%BB%D0%BE%D0%BF%D0%B5%D1%81-%D0%BE%D0%B1%D1%80%D0%B0%D0%B4%D0%BE%D1%80-%D0%B0%D0%B1%D1%81%D0%BE%D0%BB%D1%8E%D1%82%D0%B5%D0%BD-%D1%84%D0%B0%D0%B2%D0%BE%D1%80%D0%B8%D1%82-%D0%BF%D1%80%D0%B5%D0%B4%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D0%BC%D0%B5%D0%BA%D1%81%D0%B8-news761309.html", "text": "Левият кандидат Андрес Мануел Лопес Обрадор е явен фаворит преди президентските избори в Мексико, които ще се проведат на 1 юли, според последните социологически проучвания публикувани вчера, предава „Франс Прес“, цитирана от „Фокус“ Бившият кмет на Мексико Сити събира 51 процента от предпочитанията на гласоподавателите, срещу едва 27 процента за консервативния кандидат на Националната партия на действието Рикардо Аная, според социологическо проучване на вестник Reforma и радио Centro. Хосе Антионио Меаде от управляващата Институционалната революционна партия има 19 процента в проучването, а независимият кандидат Хайме Родригес Калдерон събира 3 процента. Подобно проучване на El Financiero показва, че Лопес Обрадор събира 54 процента, Меаде 22 процента, Аная 21 процента и Родригес отново 3 процента. По закон вчера беше последният ден от предизборната кампания. До неделя има забрана за провеждане на каквито и да е предизборни събития и дейности, за да се позволи на избирателите да имат период на размисъл пред да застанат пред избирателните урни. Сподели:", "date": "2018.06.28", "title": "Левият кандидат Андрес Лопес Обрадор абсолютен фаворит преди президентските избори в Мексико"}
{"url": "http://pik.bg/%D0%BA%D0%B0%D0%BC%D0%B0%D1%80%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8%D1%82%D0%B5-%D0%B2-%D1%81%D0%B0%D1%89-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%B7%D0%B0%D0%BA%D0%BE%D0%BD%D0%BE%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D1%80%D0%B5%D1%84%D0%BE%D1%80%D0%BC%D0%B0-%D0%B2-%D0%B8%D0%BC%D0%B8%D0%B3%D1%80%D0%B0%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8-news761310.html", "text": "Членовете на Камарата на представителите към американския Конгрес отхвърлиха категорично законопроект за реформа в имиграционната политика, предаде ДПА, цитирана от БНР. „Против“ проекта, изготвен от републиканци и подкрепен от президента Доналд Тръмп, се обявиха 301 конгресмени, а само 121 гласуваха \"за\". Значителен брой от републиканците не се съобразиха с партийната линия и не дадоха подкрепата си, с което нанесоха удар по президента. Сутринта преди гласуването Тръмп отправи в \"Туитър\" призив към съпартийците си да подкрепят този \"силен, но справедлив имиграционен закон\", като използва само главни букви в поста си. Мерките в законпроекта включваха отпускането на 25 милиарда долара за изграждане на стена по границата с Мексико и отменяне на лотарията за \"Зелена карта\". Сподели:", "date": "2018.06.28", "title": "Камарата на представителите в САЩ отхвърли законопроект за реформа в имиграционната политика"}
{"url": "http://pik.bg/%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BC%D0%B0%D0%BD%D0%B4%D1%80%D0%B0-%D0%BE%D1%82%D1%87%D0%B0%D1%8F%D0%BD%D0%B8-%D1%81%D0%BB%D0%B5%D0%B4-%D0%BF%D0%BE%D1%82%D0%BE%D0%BF%D0%B0-%D0%B8%D0%B7%D0%BB%D1%8F%D0%BB-%D1%81%D0%B5-%D0%BD%D0%B0%D0%B4-%D0%B3%D1%80%D0%B0%D0%B4%D0%B0-news761307.html", "text": "Жителите на гръцкия град Мандра отново станаха жертви на лошото време и значителните наводнения, причинени от бурята във вторник, съобщава гръцкият вестник Protothema, цитиран от „Фокус“. Следващите дни за жителите на Мандра ще са изпълнени с почистване на домове и бизнес офиси от калта, причинена от наводненията. В същото време, хората се оплакват от безразличието на държавата, само седем месеца след последното бедствие. Според тях работата, която е щяла да предотврати нови наводнения, изобщо не е започвала. „Моята аптека беше напълно унищожена от първото наводнение и сега се опитвам да спася моите стоки. Пороят вече минава, но да се предам и да избягам не е решение. Държавата трябва да предприеме мерки, защото това не може да продължава повече“, заяви господин Пантелис пред Protothema. Белезите от унищоженията от миналия ноември са все още видими и днес и бурята във вторник създаде нови бедствия. Най-големи щети са причинени върху собствеността на обитаващите улица „Коропули“ в Мандра. Сподели:", "date": "2018.06.28", "title": "Заради наводненията в Гърция! Жителите на Мандра отчаяни след потопа, излял се над града"}
{"url": "http://pik.bg/%D0%BC%D0%B8%D0%B3%D1%80%D0%B0%D1%86%D0%B8%D1%8F%D1%82%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%B8-%D1%84%D0%B8%D0%BD%D0%B0%D0%BD%D1%81%D0%B8%D1%82%D0%B5-%D1%89%D0%B5-%D1%81%D0%B0-%D1%81%D1%80%D0%B5%D0%B4-%D0%BE%D1%81%D0%BD%D0%BE%D0%B2%D0%BD%D0%B8%D1%82%D0%B5-%D1%82%D0%B5%D0%BC%D0%B8-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B5%D1%81-%D0%B2-%D0%B1%D1%80%D1%8E%D0%BA%D1%81%D0%B5%D0%BB-news761334.html", "text": "Миграция, сигурност и отбрана, многогодишна финансова рамка след 2020 година. Това ще са темите, които ще доминират на днешното заседание на лидерите на страните-членки на Европейския съюз, съобщава БНР. Те се събират днес следобед в Брюксел за началото на Европейския съвет, който ще се проведе днес и утре. Сред останалите теми, които ще се обсъждат днес, ще бъдат работните места, растежа и конкурентоспособността, иновациите и дигитализацията. В началото на работната сесия ще бъдат обменени мнения с генералния секретар на НАТО Йенс Столтенберг за отношенията на Алианса с  Европейския съюз. Като представител на ротационното председателство на Съвета, премиерът Бойко Борисов ще информира накратко за изпълнението на предходните заключения на Европейския съвет. Доналд Туск ще се срещне с македонския премиер Зоран Заев, като двамата ще дадат съвместен брифинг. По-късно пък е предвидена съвместна пресконференция на Туск, председателя на ЕК Жан-Клод Юнкер и премиера Бойко Борисов. Обсъждането на темата \"Миграция -външно и вътрешно измерение\" ще започне на работната вечеря на лидерите след 19:30 часа местно време. Сподели:", "date": "2018.06.28", "title": "Миграцията, сигурността и финансите ще са сред основните теми на срещата на ЕС в Брюксел"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BD%D0%B0%D0%BF%D1%80%D0%B0%D0%B2%D0%B8-%D1%81-%D0%B3%D0%BE%D0%BB%D0%B8-%D1%80%D1%8A%D1%86%D0%B5-%D0%BB%D0%BE%D0%B2%D0%B5%D1%86-%D0%BD%D0%B0-%D0%B7%D0%BC%D0%B8%D0%B8-%D0%B2%D0%B8%D0%B4%D0%B5%D0%BE-news761300.html", "text": "В националния парк Евърглейдс в САЩ ловецът на змии Майк Кимел спаси с голи ръце малък алигатор от питон, съобщава Daily Mail. Изданието публикува и видео от екшъна. Посред нощ авторът на видеото и Кимел се натъкнали в парка на алигатора, който вече бил в „обятията“ на питона. Те първоначално решили, че алигаторът вече е мъртъв и останали силно изненадани, че грешат. Кимел реагирал веднага, като с голи ръце уловил триметровия питон за главата, извадил го от водата и го пъхнал в чувал, срлед което го отнесъл. Така малкият алигатор бил спасен. Сподели:", "date": "2018.06.28", "title": "Екшън! Ето какво направи с голи ръце ловец на змии (ВИДЕО)"}
{"url": "http://pik.bg/%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BC%D0%B5%D1%82%D0%BE%D0%B4-%D0%BD%D0%B0-%D0%BB%D0%B5%D1%87%D0%B5%D0%BD%D0%B8%D0%B5-%D0%BA%D0%BE%D0%B9%D1%82%D0%BE-%D0%B7%D0%B0%D0%B1%D0%B0%D0%B2%D1%8F-%D1%80%D0%B0%D0%B7%D0%B2%D0%B8%D1%82%D0%B8%D0%B5%D1%82%D0%BE-%D0%BD%D0%B0-%D1%80%D0%B0%D0%BA-%D0%BD%D0%B0-%D0%BC%D0%BE%D0%B7%D1%8A%D0%BA%D0%B0-news761325.html", "text": "Учени от Университета Дюк успяха да открият метод за чувствително продължаване на живота на пациенти с най-агресивна форма на мозъчен тумор – глиобластома. За това те използвали генно модифициран полиовирус, се посочва в статия, публикувана в списание  New England Journal of Medicine, цитирана от РИА Новости. Глиобластомата е не само най-агресивната, но и една от най-разпространените форми на мозъчен тумор – до 52 процента първични новообразования в този орган. В борбата със заболяването пациентите се подлагат на химиотерапия, лъчетерапия и хирургическо лечение, като въпреки това те рядко доживяват повече от 15-20 месеца след обявяването на диагнозата. Особенно опасни са рекурентните (б.р „възвръщаши се“) тумори, образуващи се след приключването на терапията. В такива случаи болните рядко живеят повече от година. Полиомиелитът – гръбначномозъчен паралич, възниква, когато полиовирусът, попаднал в организма, се свърза с протеина CD155 (полиовирусни рецептори) на повърхността на клетките. Учените са успели да разберат, че на повърхността на раковите клетки се появяват излишъци от този протеин. Основавайки се на това, те успели да създадат непатогенна модификация на полиовирус, която получила името PVSRIPO. Препаратът е бил инжектиран непосредствено в тумора чрез тънка тръбичка. Модифицираният вирус успява ефективно и бързо да разпознае CD155 и способства за некроза на злокачествените клетки, но не поразява здравето. Освен това, използването на PVSRIPO стимулира активността на имунната система, като заставя клетките да се борят с туморите. В изследването на новия метод на лечение са участвали 61 пациненти с рекурента форма на глиобластома. 21 процента от пациентите, преминали през такава терапия, са успели да преживеят още повече от три години. В контролна група от 104 човека с такова заболяване, които се лекували по стандартни методи, такава продължителност на живота е била регистрирана при едва 4 процента. Двама от пациенните, получили PVSRIPO, остават живи след шест години след първото използване на препарата. И при двамата пациенти е имало рецидивно появяване на тумори, като и повторната употреба на модифицирания вирус също е оказала положителен ефект. Сподели:", "date": "2018.06.28", "title": "Учени откриха метод на лечение, който забавя развитието на рак на мозъка"}
{"url": "http://pik.bg/%D0%B2%D0%BE%D0%B4%D0%BD%D0%B0-%D1%81%D1%82%D0%B8%D1%85%D0%B8%D1%8F-%D0%BE%D1%80%D0%B0%D0%BD%D0%B6%D0%B5%D0%B2-%D0%BA%D0%BE%D0%B4-%D0%B7%D0%B0-%D1%86%D1%8F%D0%BB%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D1%87%D0%B5%D1%82%D0%B2%D1%8A%D1%80%D1%82%D1%8A%D0%BA-%D0%BD%D0%B5%D0%B1%D0%B5%D1%82%D0%BE-%D1%89%D0%B5-%D1%81%D0%B5-%D0%BF%D1%80%D0%BE%D0%B4%D1%8A%D0%BD%D0%B8-%D0%BE%D1%82-%D0%B4%D1%8A%D0%B6%D0%B4-news761229.html", "text": "Предупреждение с оранжев код за обилни валежи е обявено за днес за цялата страна. Очакват се количества до 50 литра на квадратен метър, на отделни места - и по-големи. Днес от юг-югозапад валежите отново ще се активизират, ще обхванат страната и отново на много места ще са значителни по количество. Ще продължи да духа до умерен вятър от изток-североизток. Ще се задържи хладно за края на юни с максимални температури между 20° и 25°. През нощта срещу петък, главно в западната половина от страната валежите ще продължат, като значителни ще бъдат в Северозападна България, сочи прогнозата за времето на Националния институт по метеорология и хидрология (НИМХ) на де журният синоптик Красимир Стоев, цитиран от Фокус. Атмосферното налягане е и ще се задържи по-ниско от средното за юни. Над Черноморието ще е предимно облачно с валежи, на места значителни, придружени и с гръмотевици. Ще духа до умерен вятър от изток-североизток. Максимални температури на въздуха и на морската вода 24°-25°. Вълнението на морето ще бъде 2-3 бала. Над планините ще бъде облачно и дъждовно. На много места валежите ще са значителни, главно в Рило-Родопската област, придружени с гръмотевици. Ще духа умерен вятър от изток-югоизток. Максимална температура на височина 1200 метра – около 14°, на 2000 метра – около 9°. През следващите дни до края на седмицата въздушната маса ще се задържи неустойчива. Ще има и разкъсвания на облачността, но ще има и превалявания, на места с гръмотевици, временно интензивни. В петък все още има вероятност за локални значителни валежи, през почивните дни вече чувствително намалява, особено в неделя. Вятърът ще се ориентира от запад-северозапад, ще бъде до умерен. Температурите слабо ще се повишат. Сподели:", "date": "2018.06.28", "title": "ВОДНА СТИХИЯ! Оранжев код за цяла България в четвъртък! Небето ще се продъни от дъжд"}
{"url": "http://pik.bg/%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%89%D0%B5-%D0%B1%D1%8A%D0%B4%D0%B5-%D0%B8%D0%B7%D1%81%D0%BB%D1%83%D1%88%D0%B0%D0%BD-%D0%B2-%D1%80%D0%B5%D1%81%D0%BE%D1%80%D0%BD%D0%B0%D1%82%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B8%D0%BD%D1%82%D0%B5%D0%B3%D1%80%D0%B0%D1%86%D0%B8%D0%BE%D0%BD%D0%BD-news761336.html", "text": "Социалният министър Бисер Петков ще бъде изслушан в ресорната парламентарна комисия заради проблема с интеграционните добавки на хората с увреждания, съобщара БНР. Очаква се министерството да предложи спешно законодателно решение. Това се налага, след като Върховният административен съд отмени разпоредби от Правилника за прилагане на Закона за интеграция на хората с увреждания и реши, че добавката не трябва да е обвързана с гарантирания минимален доход, а с индивидуалните потребности. Отменените разпоредби предвиждат хората с увреждания да получават месечна добавка за транспортни услуги равна на 15% от гарантирания минимален доход, както и добавка за ползване на информационни и телекомуникационни услуги в размер на 20 на сто от този доход. През 2018 година той е 75 лв., което значи, че  двете добавки са съответно 11,25 лв. и 15 лв. Според върховните съдии, унифицирането им създава обективни пречки за социалната интеграцията на хората с увреждания, а водещият критерий според закона са единствено индивидуалните потребности на конкретния получател. Министър Петков обясни, че с предложението на социалното министерство трябва да се отстрани противоречието между Закона за интеграция на хората с увреждания и правилника за прилагането му: \"Решението не важи за хората, които са получавали досега, тъй като то няма връщане назад, тъй като съдът отменя текстове от правилника и тези текстове, отменени, няма как да действат – заяви той. -  Така че това, което преди  е решено на подзаконово ниво, може би за да се даде по-голяма гъвкавост, сега народните представители да го гласуват в закона. Това е временното решение. Имаме идеи за интеграционните добавки, но все още не са узрели и обсъдени с всички, за да можем сега да ги предложим, пък и не са обезпечени с финансови средства.\" Сподели:", "date": "2018.06.28", "title": "Социалният министър ще бъде изслушан в ресорната парламентарна комисия заради интеграционните добавки"}
{"url": "http://pik.bg/%D0%B5%D1%82%D0%BE-%D1%82%D0%B5%D0%BC%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D1%89%D0%B5-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D1%81%D0%B8-news761340.html", "text": "Вицепрезидентът на САЩ Майк Пенс заяви, че американският лидер Доналд Тръмп и руският президент Владимир Путин ще обсъдят по време на предстоящата си среща широк спектър от проблеми, който включва икономически въпроси, действията на Русия в Сирия и Донбас, а така също и предполагаемата намеса на руската страна в президентските избори в САЩ през 2016 година, съобщава агенция Bloomberg. „Президентът предвижда обсъждането на широк кръг проблеми, които изискват решения“, заяви Пенс. Той отбеляза, че сред темите ще бъде икономическото взаимодействие между Русия и САЩ, а така също и с европейските страни. Вицепрезидентът на САЩ добавя, че Тръмп ще обсъди също с Путин предполагаемата намеса на Русия в американските избори. Пенс подчертава, че държавният глава на САЩ иска да бъдат обсъдени и  „военните инвазии“ на Русия в Сирия и Украйна. Сподели:", "date": "2018.06.28", "title": "Ето темите, които ще обсъждат Доналд Тръмп и Владимир Путин на срещата си"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D1%89%D0%B5-%D0%BE%D0%B1%D1%81%D1%8A%D0%B4%D0%B8-%D0%B3%D0%BE%D0%B4%D0%B8%D1%88%D0%BD%D0%B8%D1%82%D0%B5-%D0%B4%D0%BE%D0%BA%D0%BB%D0%B0%D0%B4%D0%B8-%D0%BD%D0%B0-%D0%BA%D0%B5%D0%B2%D1%80-%D0%B8-%D0%BA%D0%B7%D0%BA-news761335.html", "text": "Народните представители трябва да обсъдят днес годишните доклади за дейността на Комисията за енергийно и водно регулиране (КЕВР), на Комисията за защита на конкуренцията (КЗК) и на Българската телеграфна агенция (БТА). В доклада на Комисията за защита на конкуренцията се посочва, че през 2017 година тя е наложила глоби и санкции за над 12 милиона лева за установени нарушения по законите за защита на конкуренцията, за обществените поръчки и за концесиите. От Комисията за енергийно и водно регулиране изтъкват, че през миналата година са концентрирали усилията си върху премахване на пречките за пълна либерализация на електроенергийния пазар и създаване на необходимата нормативна рамка, а целта на провежданата ценова политика е била в защита на обществения интерес. Отчетите на трите институции не бяха разгледани вчера по искане на мнозинството, за да бъде дадена възможност на ръководителите им да присъстват по време на обсъждането. Това наложи заседанието да завърши час по-рано, което предизвика недоволството на депутатите от БСП. Те обвиниха управляващите, че не могат да запълнят пленарното време със смислени теми. Сподели:", "date": "2018.06.28", "title": "Парламентът ще обсъди годишните доклади на КЕВР и КЗК"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BD%D0%BE%D0%B2%D0%B8%D1%8F%D1%82-%D1%88%D0%B5%D1%84-%D0%BD%D0%B0-%D0%B0%D0%BF%D0%B8-%D1%81-%D0%BF%D1%8A%D1%80%D0%B2%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80---%D0%B2-%D0%BA%D0%BE%D0%BD%D1%84%D0%BB%D0%B8%D0%BA%D1%82-%D0%BD%D0%B0-%D0%B8%D0%BD%D1%82%D0%B5%D1%80%D0%B5%D1%81%D0%B8-%D0%BB%D0%B8-%D0%B5-%D0%B8-%D0%BA%D0%BE%D0%B3%D0%B0-%D1%89%D0%B5-%D0%B5-%D0%B3-news761364.html", "text": "Не съм в конфликт на интереси, тъй като никога фирмата, на която съм бил собственост, не са работили на обекти, свързани с агенцията. Това заяви пред Би Ти Ви новият председател на Агенция \"Пътна инфраструктура\" инж. Светослав Глосов. \"Сега фирмата ми управляват сина ми и дъщеря ми\", коментира той и добави: \"Подал съм декларация за конфликт на интереси при встъпването ми в длъжност в Управителния съвет.\" \"Убедих предишния шеф г-н Дончо Атанасов да остане член в Управителния съвет на Агенция \"Пътна инфраструктура\", добави Светослав Глосов. \"В момента се работи по два от лотовете на магистрала \"Хемус\". Очакванията са, че тези лотове ще са готови 5-6 месеца преди края на сроковете. 2024 е програмата на правителството да бъде завършена магистрала \"Хемус\"\", коментира шефът на АПИ. \"От 1 януари трябва да бъде въведена електронната винетка. Това важи за автомобилите. От средата на 2019 година трябва да започне работа и тол системата за автомобили над 12 тона\", заключи той. Сподели:", "date": "2018.06.28", "title": "ЕКСКЛУЗИВНО! Новият шеф на АПИ с първи коментар - в конфликт на интереси ли е и кога ще е готова магистрала \"Хемус\""}
{"url": "http://pik.bg/%D0%BF%D1%80%D0%BE%D1%84%D0%B5%D1%81%D0%BE%D1%80%D0%BA%D0%B0%D1%82%D0%B0-%D0%BD%D0%B0-%D0%B1%D1%80%D0%B0%D1%82-%D0%BF%D0%B8%D1%82-%D0%BC%D1%83-%D0%B1%D0%B8%D0%BB%D0%B0-%D1%81%D0%B0%D0%BC%D0%BE-%D0%B7%D0%B0-%D0%B7%D0%B0%D0%B1%D0%B0%D0%B2%D0%BB%D0%B5%D0%BD%D0%B8%D1%8F-news761393.html", "text": "Брад Пит очевидно успя да се измъкне от лапите на дълбоката депресия след раздялата с Анджелина Джоли и признанието му за проблеми с алкохола, продължавайки с малки стъпки напред. В момента 54-годишният актьор излизал с професорката от Масачузетския Технологичен Институт Нери Оксман, но все още двамата не са се заявили официално като двойка. \"Той излиза на срещи, но на този етап не иска да скача в нищо сериозно. Добре му е да бъде сам, харесва му да работи и да прекарва време с децата си. На този етап в живота му няма място и време за сериозна връзка\", казва близък приятел на актьора пред западните медии. В момента за него били важни само две неща - работата и децата. \"Да бъде баща за него е на първо място. Винаги ще бъде до децата си, иска те да са наясно, че могат да разчитат на него за всичко\", казват още източници на западните медии. В момента Брад Пит снимал филм в Лос Анджелис, но извън снимачния процес прекарвал времето си сам в караваната, пише \"Ева\". Сподели:", "date": "2018.06.28", "title": "Професорката на Брат Пит му била само за забавления"}
{"url": "http://pik.bg/8000-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B8-%D0%B8-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8-%D0%BD%D0%B0%D0%BA%D1%80%D0%B0%D0%BA-%D1%88%D0%B5%D1%84%D1%8A%D1%82-%D0%BD%D0%B0-%D0%BF%D0%BE%D0%B6%D0%B0%D1%80%D0%BD%D0%B0%D1%82%D0%B0-%D1%80%D0%B0%D0%B7%D0%BA%D1%80%D0%B8-%D0%BF%D0%BB%D0%B0%D0%BD%D0%B0-%D0%B7%D0%B0-%D0%B4%D0%B5%D0%B9%D1%81%D1%82%D0%B2%D0%B8%D0%B5-%D0%BF%D1%80%D0%B8-%D0%B1%D0%B5%D0%B4%D1%81%D1%82%D0%B2-news761369.html", "text": "\"Доброволчеството е това, което трябва да развием. Доброволците трябва да са здрави физически и да не са криминално регистрирани, а ние им осигуряваме подготовка. Доброволците получават минимално възнаграждение спрямо свършената работата. Говорихме със съседните ни държави да си помагаме при горски пожари\", каза още той. \"Чисто новите ни пожарни автомобили са 500. Закупихме и много лодки, високопроходима техника, булдозери и багери. Имаме изцяло нов капацитет. Не сме се оборудвали на 100%, но и това ще стане\", завърши Николай Николов. Общо 8000 спасители и пожарникари ще помагат в бедствията, не само в поройни дъждове, но и в предстоящите горски пожари. Около 1800 души са на смяна денонощно. Няма как да кажа, че са ни достатъчни хората, които имаме. Скоро ще започна конкурс за 250 нови пожарникари. Това заяви директорът на Главна дирекция „Пожарна безопасност и защита на населението“ към МВР главен комисар Николай Николов в сутрешния блок на БНТ. Сподели:", "date": "2018.06.28", "title": "8000 спасители и пожарникари накрак! Шефът на пожарната разкри плана за действие при бедствие"}
{"url": "http://pik.bg/%D0%B4%D0%B2%D1%83%D0%B3%D0%BB%D0%B0%D0%B2%D0%BE-%D1%82%D0%B5%D0%BB%D0%B5-%D1%81%D0%B5-%D1%80%D0%BE%D0%B4%D0%B8-%D0%B2-%D0%BF%D0%BE%D0%BB%D1%88%D0%B0-news761315.html", "text": "В полска ферма се е родило теле с две глави, съобщава Daily Mail, цитирани от БГНЕС и БНР. Местната ветеринарка Каролина Саровска била шокирана и публикувала снимки в Интернет. Кравата преживяла тежко раждането, а телето умряло малко след това. Според Каролина Саровска, това е четвърти случай на теле, родено с отклонения, като при един от тях вътрешните органи на новороденото били отвън. Според екоактивисти, мутациите се дължат на пестицидите в генно модифицираната храна, която се дава на животните. Сподели:", "date": "2018.06.28", "title": "Двуглаво теле се роди в Полша"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D0%BF%D1%80%D0%B8%D0%BA%D1%80%D0%B8%D0%B2%D0%B0-%D1%80%D0%B0%D0%B7%D0%BF%D0%B0%D0%B4%D0%B0-%D1%81%D0%B8-%D1%81-%D0%BD%D0%BE%D0%B2%D0%B0-%D0%B0%D1%82%D0%B0%D0%BA%D0%B0-%D1%81%D1%80%D0%B5%D1%89%D1%83-%D0%B3%D0%B5%D1%80%D0%B1---%D1%81%D0%BA%D0%BE%D1%87%D0%B8-%D0%BD%D0%B0-%D0%BA%D0%BE%D0%BD%D1%86%D0%B5%D1%81%D0%B8%D1%8F%D1%82%D0%B0-%D0%BD%D0%B0-%D0%BB%D0%B5-news761384.html", "text": "Минути след като зам.-председателят на парламентарната група на БСП Жельо Бойчев обяви, че напуска поста си, а скоро и Народното събрание, социалистите решиха да прикрият разпада в партията си с нови атаки срещу ГЕРБ. Темата е предстоящата концесия на летище София. От червената партия поискаха спирането на процедурата. \"Не може най-печелившото държавно дружество - летище София, да бъде отдадено на концесия по този тъмен начин. С всички парламентарни средства ще направим така, че тази концесия да не стартира. Искаме преди процедурата да стартира тя да мине през парламента\", каза Георги Свиленски. \"Внасяме искане за спиране процедурата за спиране на концесията на летище София. Тя беше веднъж стартирана. Продължаваме да бъдем притеснени, че процедурата е непрознарчна. Започнали са съкращения на персонал. Ние ще застанем зад всеки един работник, който бъде неостователно съкратен от летището\", продължи Свиленски. \"1200 вагона на БДЖ са запорирани и всеки момент могат да бъдат продадени\", алармира червеният депутат. И припомни, че бъдещата концесия е обвързана пряко с финансовото състояние на БДЖ. \"Кое налага концесията на летище София? Всичко е построено, нов терминал ли ще правим? Кое налага това? Това е скандално, това е продажба на българския национален интерес\", допълни колегата си Драгомир Стойнев. И каза, че от БСП искат летище София да остане държавно предприятие и така парите да остават в страната. Сподели:", "date": "2018.06.28", "title": "ПЪРВО В ПИК TV! БСП прикрива разпада си с нова атака срещу ГЕРБ - скочи на концесията на летище София (ОБНОВЕНА)"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8-%D0%BF%D0%BE%D0%B4%D0%BB%D0%B5%D0%B7%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B2%D1%82%D0%BE%D1%80%D0%B8-%D0%B4%D0%B5%D0%BD-%D0%B2%D0%B0%D0%BB%D0%B8-news761389.html", "text": "Наводнени са жп подлезите на квартал \"Прослав” и на булевард \"Марица-юг” в Пловдив, съобщи директорът на ОП „Чистота” Иван Стоянов. В пешеходните подлези на булевард \"Шести септември” при аптека \"Марица”, на булевард \"Цар Борис lll Обединител” и на Централната гара също има около 10 см вода. Дъждът в Пловдив вали вече втори ден. Според Стоянов това е така не защото не са почистени дъждоприемните шахти, а защото са високи подпочвените води и водата се връща обратно през тях. На подлеза при Централна гара водата се стича от пътното платно в подлеза. Наводнено е било и кръстовището под пътен надлез \"Скобелева майка\", но вече е отводнено, предава още \"Фокус\". Сподели:", "date": "2018.06.28", "title": "БЕДСТВИЕ! Наводнени подлези в Пловдив, втори ден вали"}
{"url": "http://pik.bg/%D1%80%D0%B5%D0%BC%D0%BE%D0%BD%D1%82%D0%B8-%D0%B2-%D1%81%D1%82%D0%B0%D1%80%D0%B8%D1%8F-%D0%B3%D1%80%D0%B0%D0%B4-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D1%83%D0%BD%D0%B8%D1%89%D0%BE%D0%B6%D0%B0%D0%B2%D0%B0%D1%82-%D0%B2%D0%B5%D0%BA%D0%BE%D0%B2%D0%BD%D0%B8-%D0%BA%D0%B0%D0%BC%D0%B5%D0%BD%D0%BD%D0%B8-%D1%81%D1%82%D1%8A%D0%BB%D0%B1%D0%B8%D1%89%D0%B0-news761362.html", "text": "Ремонти в стария град на Велико Търново унищожават вековни каменни стълбища. На тяхно място се излива бетон. С петиция граждани настояват културно-историческото наследство на старата столица да не се заменя от имитация. Петицията срещу изнасянето на масивните каменни стъпала и бордюри от Стария град е организирана от Влади Ванков, предава БНР. \"Такива стъпала, които са били там повече от 100 години, може би 200, които са ръчно дялани, биват премахвани и на тяхно място се слага прост бетон\". Опасенията на хората са, че огромните дяланите камъни на по два века ще отидат в дворовете на частни луксозни имоти. Директорът на строителната дирекция в Община Велико Търново инж. Динко Кечев заяви: \"Каменните блокове са прибрани на съхранение в складове. Болшинството от тях са нацепени. Те са направени от пясъчници, в момента са абсолютно негодни\". Ремонтите на 38 улици в Стария град се финансират с 11 милиона лева от програмата „Региони в растеж“. Сподели:", "date": "2018.06.28", "title": "Ремонти в стария град на Велико Търново унищожават вековни каменни стълбища"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B2%D1%81%D0%B5-%D0%BE%D1%89%D0%B5-%D1%80%D0%B0%D0%B7%D0%B2%D0%B8%D0%B2%D0%B0-%D1%8F%D0%B4%D1%80%D0%B5%D0%BD-%D0%B8%D0%B7%D1%81%D0%BB%D0%B5%D0%B4%D0%BE%D0%B2%D0%B0%D1%82%D0%B5%D0%BB%D1%81%D0%BA%D0%B8-%D1%86%D0%B5%D0%BD%D1%82%D1%8A%D1%80-news761301.html", "text": "Сателитни изображения, заснети на 21 юни, показват че Северна Корея продължава да работи върху своя център за ядрени изследвания и след срещата на върха в Сингапур по-рано през месеца, съобщава американското електронно издание Washington Examiner, цитирано от „Фокус“. Според доклад, публикуван вчера от уебсайта „38 North“, който се занимава с анализиране на Северна Корея от центъра „Стимсън“, работата върху обекта „продължава с пълна пара“. Съдейки от изображенията, докладът отбелязва, че изглежда сякаш Северна Корея е модифицирала охладителните системи на своя реактор за производство на плутон, построила е нова сграда до охлаждащата кула и е извършила допълнителен строеж до експериментален леководен реактор. Докладът е базиран на сателитни изображения на ядрения изследователски център „Йонгбйон“ в Северна Корея, заснети от „Еърбъс Дефенс енд Спейс“. „Продължителната работа в съоръжението Йонгбйон не трябва да се разглежда като свързано с обещанието на Северна Корея за денуклеаризация - се отбелязва в доклада.- Ядрените съоръжения на Северна Корея може да се очаква да продължат с работата си както обикновено, докато не бъдат получени специфични заповеди от Пхенян“. Сподели:", "date": "2018.06.28", "title": "Напрежение! Северна Корея  все още развива ядрен изследователски център"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%B8-%D0%BF%D1%80%D0%B8%D0%B7%D0%B5%D0%BC%D0%B8-%D0%B1%D1%81%D0%BF-%D0%B7%D0%B0-%D0%BA%D0%BE%D0%BD%D1%86%D0%B5%D1%81%D0%B8%D1%8F%D1%82%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%BF%D1%80%D0%BE%D1%86%D0%B5%D0%B4%D1%83%D1%80%D0%B0%D1%82%D0%B0-%D1%89%D0%B5-%D0%B5-%D0%BF%D1%80%D0%BE%D0%B7%D1%80%D0%B0%D1%87%D0%BD%D0%B0--news761414.html", "text": "Транспортният министър Ивайло Московски отговаря на БСП за концесията на летище София. Припомняме, че по-рано днес в кулоарите на Народното събрание от червената партия поискаха незабавното спиране на процедурата за концесията на най-голямото и натоварено летище в България. Според Георги Свиленски на летището вече били започнали и масови съкращения на работници. \"Там не само, че няма масови уволнение, но в последните няколко месеца са назначени 100 души допълнително\", каза Московски. Той даде пример с концесията на летищата във Варна и Бургас, като ги нарече успешни и поздрави БСП затова, защото концесионните договори са подписани по тяхно време. Министър Московски още един път уточни, че решението за процедурата е взето на вчерашното заседание на Министерския съвет. \"Самите те, когато са управлявали, са използвали този инструмент за управление. Нека не спекулираме. Гарантираме, че ще има пълна прозрачност. Ако някой има съмнение в процедурата да се обърне към Световната банка, защото те са правили документацията\", допълни още транспортният министър. По въпроса с дълговете на БДЖ той обясни, че държавата в лицето на министерство на финансите ще отпусне парична помощ под формата на безлихвен кредит, а наказателните лихви по останалите дългове ще бъдат предоговорени. Сподели:", "date": "2018.06.28", "title": "ПЪРВО В ПИК TV! Московски приземи БСП за концесията на летището: Процедурата ще е прозрачна (ОБНОВЕНА)"}
{"url": "http://pik.bg/%D1%80%D0%B8%D1%82%D1%83%D0%B0%D0%BB-%D0%B0%D1%81%D1%82%D1%80%D0%BE%D0%BB%D0%BE%D0%B3-%D1%81%D1%8A%D0%B2%D0%B5%D1%82%D0%B2%D0%B0-%D0%BA%D0%B0%D0%BA-%D1%81-%D1%82%D0%B5%D1%87%D0%B0%D1%89%D0%B0-%D0%B2%D0%BE%D0%B4%D0%B0-%D0%B4%D0%B0-%D1%81%D0%B5-%D0%BE%D1%81%D0%B2%D0%BE%D0%B1%D0%BE%D0%B4%D0%B8%D0%BC-%D0%BE%D1%82-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-news761347.html", "text": "10-ят слънчев ден, чийто символ е Божествената Вода, е време за самоанализа, медитация и освобождение от страховете, за познание на съкровеното. Тотем на деня е Делфина – мъдър помощник, символ на спасението, разкрива тайнството на света и човешката душа, пише астрологът Ивелина Пенчева в хороскопа си за днес. \"Препоръчва се да сте близо до природата, да почивате, повече да спите. Това е най-добрият ден за отдих. Ако не можете да спите, значи с нещо сте осквернили Небето“, добавя тя. “Може да правите техники с наричане на водата. Не забравяйте преди сън на течаща вода „да кажете” всичко лошо, което ви се е сторило през деня, за да се измие негативната информация“, съветва астрологът. Не се препоръчва много да работите, да се напрягате. Не е благоприятно за пътуване. Не трябва да се осквернява водата, да не се приемат лекарства, да не се пере и чисти. Не ставайте груби и по-малко говорете, предупреждава Ивелина Пенчева. Препоръчва се днес пиенето на сокове и млечна храна. Желателно е да носите тоалети в тъмно сиво-зелено и небесносиньо. „Хубаво е да облечете нещо прозрачно. Откажете се от ярките цветове, особено червено“, съветва астрологът. \"Сънища – са пророчески. Добре е, ако видите на сън, че плувате (знак за свобода), живи риби, гъби, плодове. Нежелателно е да видите огън (загуба на сили, неприятности)“, добавя тя. Сподели:", "date": "2018.06.28", "title": "РИТУАЛ! Астролог съветва как с течаща вода да се освободим от напрежението"}
{"url": "http://pik.bg/%D0%BA%D0%BD%D0%B4%D1%80-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F%D1%82-%D0%B7%D0%B0-%D1%81%D1%8A%D0%B5%D0%B4%D0%B8%D0%BD%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%BD%D0%B8%D1%82%D0%B5-%D0%BF%D1%8A%D1%82%D0%B8%D1%89%D0%B0-%D0%BC%D0%B5%D0%B6%D0%B4%D1%83-%D0%B4%D0%B2%D0%B5%D1%82%D0%B5-%D1%81%D1%82%D1%80%D0%B0%D0%BD%D0%B8-news761341.html", "text": "Представители на транспортните ведомства на КНДР и Южна Корея са стартирали преговори за съединяването на автомобилните пътища на двете страни. Това би позволило безпрепятственното преминаване на автомобили от Пхенян до Сеул, съобщава агенция „Ренхап“, позовавайки се на официални информации. По-рано бе обявено, че Южна Корея и КНДР са се договорили за възстановяването на комуникацонните линии за военните. Сподели:", "date": "2018.06.28", "title": "КНДР и Южна Корея преговарят за съединяването на автомобилните пътища между двете страни"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%B8%D1%81%D0%B5%D1%80-%D0%BF%D0%B5%D1%82%D0%BA%D0%BE%D0%B2-%D0%B4%D0%BE%D0%BA%D0%BB%D0%B0%D0%B4%D0%B2%D0%B0-%D0%BF%D0%BE-%D1%81%D0%BF%D0%B5%D1%88%D0%BD%D0%BE%D1%81%D1%82-%D0%B7%D0%B0-%D0%B8%D0%BD%D0%B2%D0%B0%D0%BB%D0%B8%D0%B4%D0%B8%D1%82%D0%B5-%D0%BF%D1%80%D0%B5%D0%B4-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B0%D1%82%D0%B0-%D0%BA-news761391.html", "text": "\"Отпуснатите до 11-ти юни интеграционни добавки за транспорт и информационни услуги ще продължат да се изплащат до изтичане на телковото решение на хората, а за тези, за които те са предписани в социалната оценка, остават висящи, докато бъде гласувано законодателно решение до средата на юли\", ъобщи министърът на социалната политика Бисер Петков пред депутатите от социалната комисия във връзка с отменените от ВАС два вида добавки. Отпуснатите през този месец добавки трябва да бъдат изплатени до края на юли, което означава, че до средата на следващия месец трябва да се реши този проблем чрез вкарването на условията и реда за изплащане на добавките в закона за интеграция на хората с увреждания, вместо в правилника за прилагането му. Интеграционни добавки получават над 500 хиляди българи. Парламентарната комисия по труда, социалната и демографската политика се събра на спешно заседание, за да изслушва министъра на труда и социалната политика Бисер Петков във връзка с Решение на Върховния административен съд за отменените разпоредби на чл. 24, ал. 2, чл. 25 и чл. 26 от Правилника за прилагане на Закона за интеграция на хората с увреждания. Сподели:", "date": "2018.06.28", "title": "ИЗВЪНРЕДНО В ПИК TV! Бисер Петков докладва по спешност за инвалидите пред парламентарната комисия (ОБНОВЕНА)"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0%D0%B7%D0%BD%D0%B0%D1%87%D0%B8-%D0%B8%D0%B2%D0%B5%D0%BB%D0%B8%D0%BD%D0%B0-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B0-%D0%B7%D0%B0-%D1%87%D0%BB%D0%B5%D0%BD-%D0%BD%D0%B0-%D1%81%D0%B5%D0%BC-news761445.html", "text": "Държавният глава Румен Радев подписа днес указ за назначаването на Ивелина Ганчева Димитрова за член на Съвета за електронни медии, съобщиха от прессекратариата на президента. Указът е на основание чл.98, т.7 от Конституцията на България, във връзка с чл.24, ал.1 от Закона за радиото и телевизията, се посочва в съобщението. Сподели:", "date": "2018.06.28", "title": "Президентът назначи Ивелина Димитрова за член на СЕМ"}
{"url": "http://pik.bg/%D0%B8-%D0%B2-%D1%87%D0%B5%D0%BF%D0%B5%D0%BB%D0%B0%D1%80%D0%B5-%D0%B5-%D1%81%D1%82%D1%80%D0%B0%D1%88%D0%BD%D0%BE-%D0%BE%D0%B1%D1%8F%D0%B2%D0%B8%D1%85%D0%B0-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%8A%D1%82-%D0%B5-%D0%BF%D0%BE%D0%B4-%D0%B2%D0%BE%D0%B4%D0%B0-news761448.html", "text": "Кметът на Чепеларе Славка Чакърова обяви бедствено положение в 12.00 часа. Пред радио „Фокус“ Чакърова заяви, че обстановката в Чепеларе е изключително усложнена от около час. Река Чая в града е повишила значително нивото си, в района на църквата „Света Богородица“, екипи насипват земна маса и чакъл, за да се изгради дига и да не се предотврати излизането от коритото. В началото на града, в района на пожарната, вода от дере, намиращо се наблизо, е придошла и главният път за Асеновград, който минава през Чепеларе е наводнен. Чакърова призова да се шофира много внимателно в Чепеларе. Тя отбеляза, че има опасност от падащи камъни по пътищата в общината и по главния път към Асеновград. „Мобилизирана е техниката и навсякъде се работи. Няма затворени пътища и бедстващи хора в общината. В село Зорница вече има активизирани три свлачища, които се разчистват. Дъждът в града продължава да вали и се усилва“, каза още Славка Чакърова. Сподели:", "date": "2018.06.28", "title": "И В ЧЕПЕЛАРЕ Е СТРАШНО! Обявиха бедствено положение, главният път е под вода"}
{"url": "http://pik.bg/%D1%88%D0%BE%D0%BA-%D1%85%D0%BE%D1%82%D0%B5%D0%BB%D0%B8%D1%82%D0%B5-%D0%B2-%D0%B3%D1%8A%D1%80%D1%86%D0%B8%D1%8F-%D0%BD%D0%B0%D0%BF%D0%BE%D0%BC%D0%BF%D0%B0%D1%85%D0%B0-%D0%B4%D0%B2%D0%BE%D0%B9%D0%BD%D0%BE-%D1%86%D0%B5%D0%BD%D0%B8%D1%82%D0%B5-%D0%B2%D0%B8%D0%B6%D1%82%D0%B5-%D0%B7%D0%B0%D1%89%D0%BE-news761405.html", "text": "Гръцки хотели на Халкидики напомпаха цените, като на отделни места повишението е двойно спрямо миналото лято. Това съобщиха български летовници, които всеки сезон отскачат до южната ни съседка. Информацията бе потвърдена и от родни туроператори. Обяснението е краят на дълговата криза в южната ни съседка и повишеният наплив на туристи, пише в. \"Телеграф“. „Миналата година за 6 нощувки със закуски на Ситония платих 900 лв. за трима. Сега на същото място и по същото време ми искат вече 1400 лв.“, разказаха летовници.   „Определено отчитаме увеличение на цените в Гърция“, коментират туроператори. Допреди две-три години те предлагали настаняване в луксозни хотели от 4 и 5 звезди на цената, на която сега вървят двузвездните. Сега също могат да се намерят тънки оферти с около 30% намаление при записване до определен срок. Така например, за 650 лв. може да отседнете в двузвезден хотел за 6 нощувки в Касандра. Офертата е за двама възрастни и дете до 8 години, като храна не е включена. За 980 лв. пък може да си резервирате т.нар. икономична ваканция в двузвезден хотел в Ситония с включени закуски. Освен високите цени в хотелите, всеки, който избере Гърция за лятната си почивка, ще трябва да заплати и нововъведения туристически данък. В зависимост от категорията, налогът на за всеки турист за денонощие е 50 евроцента за еднозвездните и двузвездните хотели, 1,50 евро за тризвездните и 3 и 4 евро съответно за 4 и 5-звездните. Сподели:", "date": "2018.06.28", "title": "ШОК! Хотелите в Гърция напомпаха двойно цените, вижте защо"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BC%D0%B0%D1%80%D0%B5%D1%88%D0%BA%D0%B8-%D0%B2%D0%B7%D1%80%D0%B8%D0%B2%D0%B8-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B2%D0%BE%D0%BB%D1%8F-%D0%B8%D0%B7%D0%B1%D1%83%D1%85%D0%BD%D0%B0-%D0%B7%D0%B0-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BA%D0%B0%D1%82%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-news761394.html", "text": "Веселин Марешки срази лидерката на БСП Корнелия Нинова в парламента. Войната нажежи страстите в уж скучния четвъртък до червено. Лидерът на \"Воля\" попита Нинова какво ще прави, ако съдът реши, че социалистите са купували гласове. \"Ами ако съдът се произнесе, Корнелия Нинова ще седи ли тук, избрана с купени гласове\", избухна Марешки от трибуната. Той стигна и по-далеч, обърна се към Нинова с покана да я заведе при човек, който е кръстил каракачанката си на нея - Корнелия. В отговор подскочиха острите езици на червените. Драгомир Стойнев определи бизнесмена като палячо, а Антон Кутев припомни за висящите дела на Веселин Марешки. Напрежението продължи с недоволството на социалистите срещу заместник-председателя на Народното събрание Емил Христов. Червените депутати го обвиниха, че не прилага правилника на парламента и някои от тях напуснаха залата. На трибуната в пленарната зала се качи и лидерът на БСП Корнелия Нинова. Тя предпочете да не коментира изказването на Марешки, а се съсредоточи върху доклада за дейността на КЕВР.", "date": "2018.06.28", "title": "ПЪРВО В ПИК TV! Марешки взриви парламента! Лидерът на \"Воля\" избухна за каракачанката Корнелия (ОБНОВЕНА) "}
{"url": "http://pik.bg/%D0%B7%D0%B2%D0%B5%D0%B7%D0%B4%D0%BD%D0%B8-%D1%82%D0%B0%D0%B9%D0%BD%D0%B8-%D1%81%D0%BA%D0%B0%D1%80%D0%BB%D0%B5%D1%82-%D0%B9%D0%BE%D1%85%D0%B0%D0%BD%D1%81%D0%BE%D0%BD-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%81%D1%82%D0%B2%D0%B0%D0%BB%D0%B0-%D0%B7%D0%B0-%D0%B3%D0%B0%D0%B4%D0%B6%D0%B5-%D0%BD%D0%B0-%D1%82%D0%BE%D0%BC-%D0%BA%D1%80%D1%83%D0%B7-news761468.html", "text": "Холивудската звезда Скарлет Йохансон се забърка в скандал, след като бивш охранител на сциентологичната църква обясни, че актрисата е участвала в кастинг за гадже на Том Круз. Мъжът направи разкритието по време на свое гостуване в предаването \"Megyn Kelly Today\". Той се натъкнал на списъка с кандидатки за звездата от \"Мисията невъзможна\", след като документите по грешка били изпратени към негов принтер. Това се случило скоро след развода на Круз с Никол Кидман. От всички имена, охранителят разпознал единствено Йохансон. \"Самата идея човек да кандидатства за връзка е унизителна. Няма да позволя на никого да разпространява слухове, че нямам достатъчно чест, за да избирам сама с кого да бъда\", категорична бе от своя страна екранната Черна вдовица. От сциентологичната църква, която Круз посещава от години, също отрекоха слуховете. Според техен представител, въпросният охранител е имал достъп единствено до няколко камери, заради което нямало как да попадне на такъв списък дори и да е имало такъв, пише \"Монитор\". Сподели:", "date": "2018.06.28", "title": "ЗВЕЗДНИ ТАЙНИ! Скарлет Йохансон кандидатствала за гадже на Том Круз"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D1%81%D1%82%D1%80%D0%B0%D1%88%D0%BD%D0%B8%D1%8F%D1%82-%D1%86%D0%B8%D0%BA%D0%BB%D0%BE%D0%BD-%D1%81%D0%B5-%D0%B8%D0%B7%D0%BD%D0%B0%D1%81%D1%8F-%D0%BD%D0%B0-%D0%BC%D0%B5%D1%81%D1%82%D0%B0-%D1%81%D0%B5-%D0%B8%D0%B7%D1%81%D0%B8%D0%BF%D0%B0-%D0%B4%D0%BE-100-%D0%BB%D0%BA%D0%B2-%D0%BC-%D0%B4%D1%8A%D0%B6%D0%B4-news761371.html", "text": "Добра новина - страшният циклон, който удави България, се изнася. Валежите обаче ще продължат до края на седмицата. Това каза пред камерата на БНТ дежурният синоптик в НИМХ Евгения Егова. Тя обясни, че циклонът е с два центъра - единият над Егейсок море, а другият над Босфора. „През последните 24 часа се изсипаха между 25 и 50 литра на кв. метър. В някои югоизточни райони са отчетени по 100 литра. Циклонът се изнася и затова може да се очаква до края на седмицата подобряване на обстановката. В петък обаче очакваме значителни валежи“, добави синоптикът. „Валежите днес са почти повсеместни и затова в почти цялата страна е обявен оранжев код. Очакваме количества между 30 и 50 литра на много места. До края на седмицата температурите ще са по-ниски от обичайните, но през следващата бавно ще започнат да се повишават“, каза още Егова. Сподели:", "date": "2018.06.28", "title": "ДОБРА НОВИНА! Страшният циклон се изнася! На места се изсипа до 100 л/кв. м дъжд"}
{"url": "http://pik.bg/%D0%BB%D1%8E%D0%B1%D0%BE%D0%B2-%D0%BE%D1%82-%D0%BF%D1%80%D1%8A%D0%B2-%D0%BF%D0%BE%D0%B3%D0%BB%D0%B5%D0%B4-%D0%B5%D1%82%D0%BE-%D0%B7%D0%B0%D1%89%D0%BE-%D0%BA%D0%B0%D1%80%D0%B0%D0%BD%D0%B3%D0%B0-%D0%B4%D1%80%D0%B0%D0%BF%D0%B0-%D0%B4%D0%B0-%D1%81%D0%B5-%D0%B2%D1%8A%D1%80%D0%BD%D0%B5-%D0%B2-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D1%81%D0%BD%D0%B8%D0%BC%D0%BA%D0%B0-news761403.html", "text": "С огромен бял джип се фука звездата на ЦСКА-София Фернандо Каранга. Голмайсторът на червените яхна страховита машина от марката \"Рейндж Ровър\". Возилото с екстрите по него се оценява на около 200 хиляди долара. Докато караше лятната си ваканция в Бразилия, Фернандо не слизаше от белия звяр и го гледа като писано яйце. Нападателят се възстановява от травма и затова получи разрешение да се присъедини към подготовката на ЦСКА по-късно. През това време съпругата на играча - Карла, показа, че Каранга не може да се раздели с любимата си кола. Машината в момента е на гараж в родината на играча, тъй като Каранга изчаква трансфер. Желанието на самия голаджия е да се завърне в Бразилия. Сериозен интерес към него има от страна на местния \"Коринтианс\". Белият джип е една от причините Фернандо да няма търпение отново да излети за своя дом, пише ежедневник. В последните дни се появи сериозна опция за футболиста и от английския \"Рединг\". На Острова пишат, че клубът подготвя крупна оферта за звездата. На \"Армията\" са му обявили цена от 5 милиона евро. На родна земя Каранга шофира служебен автомобил, предоставен му от собственика на армейците Гриша Ганчев. Сподели:", "date": "2018.06.28", "title": "ЛЮБОВ ОТ ПРЪВ ПОГЛЕД! Ето защо Каранга драпа да се върне в Бразилия (СНИМКА)"}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B8%D0%BD%D0%B0-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D1%81-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BD%D0%B0-%D0%BF%D0%BB%D0%B0%D0%B6%D0%B0-%D0%B2-%D1%88%D0%BA%D0%BE%D1%80%D0%BF%D0%B8%D0%BB%D0%BE%D0%B2%D1%86%D0%B8---%D0%BE%D1%82%D0%BA%D1%80%D0%B8-%D1%81%D0%B5%D1%80%D0%B8%D0%BE%D0%B7%D0%BD%D0%B8-%D0%BD%D0%B0%D1%80%D1%83%D1%88%D0%B5%D0%BD%D0%B8-news761466.html", "text": "Шест нерегламентирани обекта, между които и работещо заведение, откри проверка на министъра на туризма Николина Ангелкова на морски плаж „Шкорпиловци-юг“. Това съобщиха от пресцентъра на Министерство на туризма. За плажа е обявен търг за отдаване под наем и в момента се ползва неоснователно. \"От поставените табели личи, че се събират такси за шезлонг и чадър, което е в пълно нарушение на закона\", коментира министърът. Във връзка с нарушенията сме предложили промени в разпоредбите на ЗУЧК за административни наказания и глоби за неохраняемите плажове, които предвиждат глоби от 10 хил. до 50 хил. в зависимост от това дали нарушителят е физическо или юридическо лице. В ЗУЧК сега липсват конкретни разпоредби за неохраняемите плажове. Министърът заяви, че по казуса в Шкорпиловци министерството незабавно ще сезира кмета на община Долни чифлик, за да се стартира процедура по премахване на заведението на плажа, а по отношение събирането на такси трябва да се произнесе Комисията за защита на потребителите. Заведението трябва се премахне, защото плажът е неохраняем и няма одобрена от мен схема, забранено е да се събират такси за чадъри и шезлонги. По отношение на плаж Кабакум, за който се получиха сигнали за замърсяваща шахта, министърът поясни, че проверката на Министерството на туризма е показала, че трябва да се предприемат незабавни действия от общината, РИОСВ и РЗИ, да се констатира дали течът замърсява морето и каква е конструкцията. Констатираното е извън правомощията ни, но имаме уверение от другите институции, че проверяват, и очакваме становища, за да дадем предписанията си, посочи още министърът. Тя подчерта също, че по сигнали се извършва геодезично заснемане от експерти на ведомството за съотношението на свободна и заета от плажни принадлежности зона. \"Разположението на зоните на плажа зависи от концесионерите и наемателите, ние следим да има равнопоставеност между двете зони\", заключи министърът. Сподели:", "date": "2018.06.28", "title": "Николина Ангелкова с изненадваща проверка на плажа в Шкорпиловци - откри сериозни нарушения"}
{"url": "http://pik.bg/%D1%81%D0%B5%D0%BB%D0%B5%D0%BA%D1%86%D0%B8%D0%BE%D0%BD%D0%B5%D1%80%D1%8A%D1%82-%D0%BD%D0%B0-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%BE%D0%B1%D1%8A%D1%80%D0%BD%D0%B0-%D0%B5%D0%B4%D0%BD%D0%BE-%D1%81%D0%BB%D0%B5%D0%B4-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%BD%D0%B0%D0%B4-%D1%81%D1%8A%D1%80%D0%B1%D0%B8%D1%8F-news761465.html", "text": "Селекционерът на Бразилия Тите си позволи алкохолна напитка, след като отборът му завърши на първо място в група \"Е\" след победа с 2:0 над Сърбия. \"Ще се позволя една кайпириня (б.р. - бразилски коктейл) след този мач - това помага. Един отбор е съставен от човешки взаимоотношения. Като треньор трябва да чувствам както става в съблекалнята, как общуват играчите, а ако има нервност, трябва да я успокоим. Има къде още да се подобряваме, но първата задача е изпълнена. Вече сме в елиминациите, а Бразилия показа значително израстване в сравнение с първия мач. Оттук има само един път - нагоре\", заяви Тите. \"Не искам да живеем с очакванията, а да бъдем в реалността. Хубавото е, че представянето ни се подобрява и израстваме психически, като успяваме да се справим с напрежението и да показваме добра игра на терена. Във футбола трябва да има баланс. Понякога не мога да заспя, опитвайки се да намеря точния баланс и химия\", допълни той, цитиран от \"Гол.бг\". Сподели:", "date": "2018.06.28", "title": "Селекционерът на Бразилия обърна едно след победата над Сърбия"}
{"url": "http://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D0%B2%D0%B8%D0%B4%D0%B5%D0%BE-%D1%82%D0%B0%D0%B9%D0%BD%D0%B0-%D1%81%D0%B8%D0%BB%D0%B0-%D0%B2-%D1%87%D0%BE%D1%80%D0%B0%D0%BF%D0%B8%D1%82%D0%B5-%D1%82%D0%BB%D0%B0%D1%81%D0%BA%D0%B0-%D0%BC%D0%B5%D1%81%D0%B8-%D0%BD%D0%B0%D0%BF%D1%80%D0%B5%D0%B4-news761408.html", "text": "Лионел Меси показа съвсем различно лице срещу Нигерия, а тимът му \"хвана последния влак\" към осминафиналите след трудната победа с 2:1 над африканците. Оказа се обаче, че супер асът Меси е разчитал на тайна сила, която е повдигнала духа му на терена. След успеха над \"супер орлите\" стана ясно, че аржентински журналист е подарил на Меси специален амулет, акцентира \"Новспорт\". Той бил дар от неговата съпруга, за да му носи късмет на Мондиала в Русия, но представителят на медиите решил да го даде на любимеца си. \"След първия мач ти дадох един амулет…знам ли, може да го пазиш, но може и да си го хвърлил?\", запита журналистът Меси след триумфа. Нападателят на Барселона се усмихна и каза: \"Не, виж. Запазих го\", и показа, че го е поставил в чорапа си. Смаяният репортер така и не успя да повярва на казаното от суперзвездата и не спря да говори и да му задава уточняващи въпроси, на които Меси отговори: \"Очевидно, очевидно. Искам да ти благодаря. Помогна ми\". На осминафиналите Аржентина ще спори с Франция. Срещата е на 30 юни от 17.00 часа. Сподели:", "date": "2018.06.28", "title": "КУЛТОВО ВИДЕО! \"Тайна сила\" в чорапите тласка Меси напред"}
{"url": "http://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BE%D1%82%D0%BA%D1%80%D0%B8-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BD%D0%B0-%D0%BA%D0%B0%D0%BD-%D1%82%D0%B5%D1%80%D0%B2%D0%B5%D0%BB-%D0%B2-%D1%81%D0%B2%D0%B5%D1%82%D0%B8-%D0%B2%D0%BB%D0%B0%D1%81-news761470.html", "text": "Заместник-министър председателят по обществен ред и сигурност и министър на отбраната Красимир Каракачанов ще открие на 28 юни паметник на кан Тервел в град Свети Влас. Това съобщиха от пресцентъра на Министерство на отбраната. Министър Каракачанов е председател на Националния инициативен комитет за честването на 1300-годишнина от победата на кан Тервел над арабите. С тази победа българският владетел спасява не само България, но и Европа от нашествието на арабския халифат. Паметникът е дело на фондация „Българска памет“ на братята Йордан и Динко Диневи. Сподели:", "date": "2018.06.28", "title": "Каракачанов откри паметник на кан Тервел в Свети Влас"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%88%D0%BE%D1%84%D1%8C%D0%BE%D1%80-%D0%BD%D0%B0-%D0%BB%D0%B8%D0%BD%D0%B5%D0%B9%D0%BA%D0%B0-%D0%B8%D0%B7%D0%B4%D1%8A%D1%85%D0%BD%D0%B0-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-news761491.html", "text": "Шофьор на линейка издънха зад волана. Трагичният инцидент стана преди обед на пътя в близост до Наковия мост в Дупница. 56-годишният мъж шофирал личния си джип, когато внезапно му станало лошо и издъхнал, съобщава \"Струма.бг\". В последните секунди той успял да отклони возилото от пътя, предотвратявайки по-тежък инцидент и се забил в мантинелата. Сподели:", "date": "2018.06.28", "title": "ТРАГЕДИЯ! Шофьор на линейка издъхна зад волана"}
{"url": "http://pik.bg/%D0%BF%D0%BE%D1%82%D0%BE%D0%BF-%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%B0%D1%80%D0%BC%D0%B8%D1%8F-%D0%B8-%D0%BF%D0%BE%D0%BB%D0%B8%D1%86%D0%B8%D1%8F-%D0%B2-%D0%B1%D0%B8%D1%82%D0%BA%D0%B0-%D1%81%D1%8A%D1%81-%D1%81%D1%82%D0%B8%D1%85%D0%B8%D1%8F%D1%82%D0%B0-%D0%B5%D1%82%D0%BE-%D0%BA%D1%8A%D0%B4%D0%B5-%D0%B5-%D0%BD%D0%B0%D0%B9-%D1%81%D1%82%D1%80%D0%B0%D1%88%D0%BD%D0%BE-%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5%D0%BE-news761453.html", "text": "пресцентъра на МВР Модулно формирование от състава на 101-ви алпийски полк ще окаже помощ на населението в Смолян. Това съобщиха от пресцентъра на Министерството на отбраната. Вследствие на обилните валежи в града е обявено бедствено положение. Модулното формирование е в състав от 41 военнослужещи, които със специализирана техника ще изграждат диги на река Черна в кв. „Устово“ в града. Действията им се ръководят от командира на алпийците полковник Димитър Кацаров. Военнослужещите се включват в спасителните действия след отправена молба от областния управител на област Смолян Недялко Славов. Националния институт по метеорология и хидрология (НИМХ) Валежите в областта ще продължат, като до края на денонощието се очакват нови 20-30 л/кв.м, в отделни райони и повече. Измерените 24-часови количества валеж до 7.30 часа тази сутрин са 50-60 л/кв.м. и с продължаващия валеж обстановката ще се усложни още. Към момента силите и средствата на ГД „Пожарна безопасност и защита на населението“ участват в извършването на 22 аварийно-спасителни дейности. Няма данни за застрашени хора и населени места. Това съобщиха от , като данните са към 12.00 часа. От началото на денонощието в пожарните служби в страната са получени над 70 сигнала за произшествия, свързани с усложнената метеорологична обстановка. Постъпилите сигнали са предимно за територията на Столична община и областите Пловдив, Пазарджик, София, Смолян. Основната част от тях са за наводнени приземни етажи, мазета, дворове и части от пътна и улична инфраструктура, както и за отстраняване на опасни предмети и паднали дървета. В област Пловдив екипите са извършили отводнителни дейности на 21 сигнала за наводнени къщи, дворове, подлези, улици, обществени сгради. Отработени са и няколко сигнала за паднали дървета. На телефон 112 са подадени 15 сигнала за локални наводнения на територията на област Смолян. Със заповед на кмета на община Смолян е обявено бедствено положение на територията на цялата община. Основната част от сигналите са концентрирани около речното корито на река Черна. За оказване помощ на РДПБЗН – Смолян е предислоциран хидро-модул от пожарната служба в Пловдив. Червен код за валежи и гръмотевици е в сила за област Смолян. Това сочи справка на сайта на при БАН. Сподели:", "date": "2018.06.28", "title": "ПОТОП! Хвърлиха армия и полиция в битка със стихията! Ето къде е най-страшно (СНИМКИ/ВИДЕО)"}
{"url": "http://pik.bg/%D1%88%D0%B5%D0%BC%D0%B5%D1%82-%D1%88%D0%BE%D1%84%D1%8C%D0%BE%D1%80-%D0%B2%D1%82%D1%80%D0%B5%D1%89%D0%B8-%D0%BF%D0%BE%D0%BB%D0%B8%D1%86%D0%B0%D0%B8---%D0%BA%D0%B0%D1%80%D0%B0%D0%BB-%D1%84%D0%BE%D1%80%D0%B4%D0%B0-%D1%81%D0%B8-%D1%81-%D0%B4%D0%B2%D0%B5-%D1%80%D0%B0%D0%B7%D0%BB%D0%B8%D1%87%D0%BD%D0%B8-%D1%82%D0%B0%D0%B1%D0%B5%D0%BB%D0%B8-news761420.html", "text": "Бързо производство е образувано срещу мъж от село Търън, който карал автомобила си и две различни регистрационни табели, съобщиха от Областна дирекция на МВР-Смолян. На 27 юни в полицията в Смолян е започнато бързо производство срещу 64-годишния Р. Х. М., който бил спрян за проверка от патрул в 21:50 часа. в селото. При извършването на рутинната полицейска проверка било установено, че мъжът управлява лек автомобил „Форд Фиеста“ с две различни регистрационни табели, които не са издадени за съответното МПС. Местопроизшествието е посетено от дежурна оперативна група на ОДМВР и РУ- Смолян. Извършен е оглед и е образувано бързо производство. Работата по случая продължава. Сподели:", "date": "2018.06.28", "title": "ШЕМЕТ! Шофьор втрещи полицаи - карал форда си с две различни табели"}
{"url": "http://pik.bg/%D0%B1%D1%80%D0%B8%D0%B6%D0%B8%D1%82-%D0%BC%D0%B0%D0%BA%D1%80%D0%BE%D0%BD-%D0%BD%D0%B5-%D0%B8%D1%81%D0%BA%D0%B0%D0%BC-%D0%B4%D0%B0-%D0%BF%D1%80%D0%B8%D0%BB%D0%B8%D1%87%D0%B0%D0%BC-%D0%BD%D0%B0-%D0%BF%D1%80%D0%B0%D1%88%D0%B0%D1%81%D0%B0%D0%BB%D0%B0-%D0%B1%D0%B0%D0%B1%D0%B8%D1%87%D0%BA%D0%B0-news761417.html", "text": "Книгата \"Брижит Макрон - интимно\" разкрива всичко за най-обсъжданата първа дама Първата дама на Франция сътвори пореден протоколен скандал и попадна в окото на бурята като се яви пред папата, придружавайки съпруга си, без да покрие главата си, каквито са традициите и изискванията на Ватикана. Как си позволява това, се пита светът. Отговорът ще отриете в първата биография на половинката на френския президент Еманюел Макрон - от френската журналистка Маел Брюн. Книгата е на българския пазар с логото на \"Милениум\". , се казва книгата. Не само българска министърка имаше проблеми заради скъпата си чанта. Стойността на тоалетите и аксесоарите на президентшата на Франция не по-малко дразни обществеността: От книгата ще узнаете и всичко за скандалната на времето си връзка на 40-годишната учителка Брижит Озиер, женена за банкер и с три деца, с 15-годишния Еманюел - съученик на дъщеря й, и как двамата преодоляват всички пречки пред любовта си. Сподели:", "date": "2018.06.28", "title": "Брижит Макрон: \"Не искам да приличам на прашасала бабичка\""}
{"url": "http://pik.bg/%D0%BF%D1%83%D1%82%D0%B8%D0%BD-%D0%BF%D0%BE%D1%80%D0%B8%D1%82%D0%B0-%D1%81-%D1%88%D0%B5%D1%84%D0%B0-%D0%BD%D0%B0-%D1%84%D0%B8%D1%84%D0%B0-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%8F-%D0%BF%D0%BB%D0%BE%D1%89%D0%B0%D0%B4-%D0%B2%D0%B8%D0%B4%D0%B5%D0%BE-news761507.html", "text": "Президентът на Русия Владимир Путин и шефът на ФИФА Джани Инфантино играха футбол с резултат 1:1 на футболния тренажор в парка на Червения площад в Москва, съобщи \"РИА Новости\". Путин и Инфантино посетиха тренировка на юношеския футболен клуба \"Тотем\". Сподели:", "date": "2018.06.28", "title": "Путин порита с шефа на ФИФА на Червения площад (ВИДЕО)"}
{"url": "http://pik.bg/%D0%B8-%D0%B02-%D0%B4%D0%B0-%D1%81%D0%B5-%D0%BA%D1%80%D1%8A%D1%81%D1%82%D0%B8%D1%82%D0%B5-%D0%BF%D0%B0%D0%BA-%D1%81%D1%82%D0%B5-%D1%81%D0%B8-%D1%81%D1%8A%D1%89%D0%B8%D1%82%D0%B5-%D0%BD%D0%B0%D0%B3%D0%BB%D0%B5%D1%86%D0%B8-news761512.html", "text": "И какво като „Мтел“ се прекръстиха на А1? И А2 да се кръстите, пак ще сте си същите наглеци, със същите селски тарикатлъци и номера. Започна световното първенство по футбол в Русия и взехте да пращате зарибителни есемеси как ще спечелим по 240 лева, ако всеки ден не знам какво си правим на цена, която вие ще таксувате по 2,40 лева. Кафа от тъпотиите ви. Това не стига, ами неприятната ви система отказва да приеме опцията за отказ на номера, който сте предоставили щедро и благосклонно като безплатен, след като жертвата ви напише „СТОП“ и зареди 1829. Не се търпите, честно! Сподели:", "date": "2018.06.28", "title": "И А2 да се кръстите, пак сте си същите наглеци"}
{"url": "http://pik.bg/%D0%B1%D1%83%D1%82%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%BA%D0%BB%D0%B0%D0%B4-%D0%BF%D0%BE%D0%B2%D1%80%D0%B5%D0%B4%D0%B8-%D0%BA%D0%BE%D0%BE%D0%BF%D0%B5%D1%80%D0%B0%D1%86%D0%B8%D1%8F-news761427.html", "text": "Разбита водосточна тръба и скъсани кабели за интернет докара бутането на незаконен склад за обувки на живеещите на ул. Оборище” 45А. Багерът започнал да къса с кофата си и окачените по нарочената за бутане сграда кабели към близката луксозна кооперация. Живеещите в нея ги закачили за по-естетичен вид по спускащата се по фасадата водосточна тръба. Така фасадата не изглежда непривлекателна. И тръбата рухнала на парчета заедно с изскубнатите кабели, пише за неволите \"Марица\". Още докато живеещите в блока пишели писмо да им се възстановят щетите, дошли работници и оправили разбитата тръба. Така писмото пристигнало в кметството, след като щетите били вече оправени. Незаконният склад за обувки съществуваше години на празен терен между кооперациите на ул. „Оборище” и бул. „България”. Тенекиената сграда заемаше площ от близо 150 квадратни метра. Бутането продължи два дни. Сподели:", "date": "2018.06.28", "title": "Бутането на склад повреди кооперация"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%8E%D0%BD%D0%B5%D1%81%D0%BA%D0%BE-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B7%D0%B0-%D0%BF%D0%B8%D1%80%D0%B8%D0%BD-news761519.html", "text": "С консенсус ЮНЕСКО подкрепи решението на българското правителство от 28 декември, с което беше променен частично действащият план за управление на Национален парк „Пирин“, съобщава \"Труд\". Този документ на Министерския съвет даде възможност за започване на законовите процедури, предхождащи изграждането на втори кабинков лифт в Банско. Отделно корекциите в Плана са стъпка към цялостното развитие на зимния туризъм в страната ни. На 42-та годишна сесия на ЮНЕСКО, която се провежда в Бахрейн, българската делегация, водена от вицепремиера Валери Симеонов, получи подкрепата на повечето държави-членки на Комитета на Световната организация. Както „Труд“ пръв съобщи, Симеонов и експерти от Министерството на околната среда и водите и Министерството на културата са в Бахрейн за Годишната сесия. В съгласие страните от Комитета гласуваха, че частичното изменение на Плана няма нужда от Екологична оценка (ЕО) – такава е необходима за устройствения план, в който ще се предвиди втората кабина. По този начин ЮНЕСКО показа на „зелените“ в България, че тяхното настояване за ЕО на самите корекции в Плана е несъстоятелно. Относно новия План за управление, който вече няколко години е в съдебни процедури, обжалван от „зелените“, от Световната организация препоръчват да се изчака решението на българския съд за това нужна ли е на него да се прави ЕО. Валери Симеонов в ЮНЕСКО, Бахрейн.По време на дискусията Валери Симеонов благодари на делегатите и покани всички представители да посетят Пирин и ски зоната. Решението на Комитета на ЮНЕСКО очевидно шокира „зелените“, които бяха изпратили в Бахрейн Катерина Раковска от WWF-България. Тя е съпруга на Андрей Ковачев, един от водачите на организациите от коалицията „За да остане природа в България“, която е едно с политическа партия „Зелените“. Във WWF-България е и Веселина Кавръкова, която живее на семейни начала с бившия директор на Природен парк „Витоша“ и виден „гражданин“ Тома Белев. На годишната среща Раковска правела совалки сред страните-членки на Комитета с искането Пирин да бъде вписан като застрашен обект от световното природно наследство, научи „Труд“. Същото правеше преди 2 години на срещата на Световната организация в Истанбул племенникът на проваления правосъден министър Христо Иванов – Любомир Костадинов. Днес очевидно мисията на Раковска не се е увенчала с успех. Тя показа това с изказването си на дискусията, като обвини делегатите, че са допуснали огромна грешка. Малко по-рано побеснели, „зелените“ моментално започнаха виртуалните си атаки в социалните мрежи срещу българското правителство. Тази седмица Тома Белев пусна фалшивата новина, че Валери Симеонов и българската делегация спят в хотел „Риц“ в Бахрейн на цени от 500 до 1500 лева Вицепремиерът набързо го разобличи, а „екологът“ дори не се извини за манипулацията. Един от съратниците на Белев – Стефан Аврамов, нарече „курветини“ държавите, дали подкрепа за решението от 28 декември, а Петко Цветков от Фондация „Биоразнообразие“ започна трескаво да пише възмутителни писма до посолствата на тези страни. Тома Белев последва примера му и призова всички да пишат, но на „добър български“, а не на „лош английски“. „Зелените“ не спряха до тук и в истерията си подновиха лъжата, че министърът на околната среда и водите Нено Димов миналата седмица е бил в Париж, където „хранил на обяд“ посланици на страни от ЮНЕСКО и така осигурил подкрепа за правителственото решение. От МОСВ още преди няколко дни опровергаха тази фалшива новина, а самият Димов разясни в телевизионния ефир, че никакъв обяд не е давал или плащал. Историята След решението от 28 декември „природозащитниците“ опитваха да окажат натиск над изпълнителната власт да отмени решението си, позволяващо изграждането на втори кабинков лифт в Банско под предлог, че Министерски съвет всъщност е разрешил изграждането на най-големия ски курорт в света върху половината от парк Пирин, което също е лъжа. Организирани бяха протести под това мото, кулминирали с довеждането на зелената евродепутатка Франческа Келер в България, която положи прецедент в историята на Европейския съюз и де факто подкрепи искане за оставка на българското правителство. Паралелно с това, премиерът Борисов, вицепремиерът Валери Симеонов, министърът на околната среда Нено Димов, еврокомисарят Кармену Вела, бившите министри на екологията Нона Караджова и Евдокия Манева, юристи и експерти разясниха, че решението на Министерски съвет позволява изграждането на спортна и техническа инфраструктура единствено в рамките на съществуващата зона за туризъм с площ 2.2% от парка и не може да се говори за каквото и да било строителство на писти, хотели и лифтове върху 48% от Пирин. „Екозащитниците“ продължиха да протестират с искания за оставка и отмяна на решението уж за застрояване на 48% от парк Пирин. В последния месец митингите им затихнаха, тъй като обикновените хора разбраха, че са употребени политически. През април политическа партия „Зелените“ (коалицията „За да остане природа в България“) влязоха в обединение с „Да, България“ на Христо Иванов и ДСБ, водени от генерал Атанас Атанасов. По този начин стана съвсем очевидно, че протестите за Пирин всъщност не са граждански, а преследват политически цели, като основната е оставка на правителството. На евентуални предсрочни избори трите формации ще опитат да влязат в парламента, което е техен болезнен стремеж. За тяхно съжаление в момента социолозите не им дават повече от 2 процента подкрепа. Сега, след като и ЮНЕСКО де факто разобличи „зелените“, те нямат полезен ход, освен да продължат да лъжат в социалните мрежи, тъй като на площадите не могат да съберат поддръжници. Просто защото нямат. Сподели:", "date": "2018.06.28", "title": "ИЗВЪНРЕДНО! ЮНЕСКО подкрепи българското правителство за Пирин"}
{"url": "http://pik.bg/%D0%B8%D0%BD%D1%82%D0%B5%D0%BD%D0%B7%D0%B8%D0%B2%D0%B5%D0%BD-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news761402.html", "text": "Ръководството на Левски е започнало да поставя седалки в Сектор \"Б\" на стадион \"Георги Аспарухов\". Причината е южната трибуна да може да бъде използвана за мачовете от Лига Европа. Такова е изискването на УЕФА - ако няма седалки, на нея не може да бъдат допускани фенове. В момента тече ремонт терена. Освен това се реновира цялото съоръжение, акцентира \"Топспорт\". Левски приема Вадуц в мач-реванш от първия квалификационен кръг на Лига Европа на 17 юли. Сподели:", "date": "2018.06.28", "title": "Интензивен ремонт на \"Герена\""}
{"url": "http://pik.bg/%D1%85%D0%BE%D0%BB%D0%B0%D0%BD%D0%B4%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D1%81%D1%8A%D1%81-%D1%81%D0%B5%D1%80%D0%B8%D0%BE%D0%B7%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B5%D1%81-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%BF%D0%BE%D0%BD%D0%B5%D1%81%D0%B5-%D0%BD%D0%BE%D0%B2%D0%B0-%D0%BC%D0%B8%D0%B3%D1%80%D0%B0%D1%86%D0%B8%D0%BE%D0%BD%D0%BD%D0%B0-%D0%BA%D1%80%D0%B8%D0%B7-news761524.html", "text": "Холандският министър-председател Марк Рюте заяви, че Европейският съюз не е готов за следваща миграционна криза и затова трябва да бъде готов да изразходва пари извън европейските граници за справяне с проблема, предава \"Политико\", цитирано от \"Фокус\". \"Трябва да се справим с въпроса, докато бройките в момента са ниски. Не сме готови за следваща криза\", заяви Рюте. Той допълни, че на първо място трябва да се постави \"убийството на бизнесмодела на трафикантите на хора в Средиземно море“ и че веднъж, след като се наложи \"повече контрол\" върху миграцията в ЕС през външните граници \"по-лесно ще се намери решение в ЕС по въпроса за вторичната миграция\". Същевременно той призова страните-членки да \"споделят тежестта в рамките на ЕС\". \"В бъдеще Съюзът ще се сблъсква с миграционен натиск, но той ще бъде по-контролируем\", допълни холандският министър-председател. Сподели:", "date": "2018.06.28", "title": "Холандският премиер със сериозно предупреждение: ЕС не може да понесе нова миграционна криза"}
{"url": "http://pik.bg/%D0%BC%D0%B2%D0%BD%D1%80-%D0%BA%D0%BE%D0%BD%D1%81%D1%83%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B8-%D0%B2-%D1%81%D0%BE%D0%BB%D1%83%D0%BD-%D0%BF%D0%BE%D0%BC%D0%B0%D0%B3%D0%B0-%D0%BD%D0%B0-%D0%B7%D0%B0%D1%81%D0%B5%D0%B3%D0%BD%D0%B0%D1%82%D0%B8-%D0%BE%D1%82-%D1%86%D0%B8%D0%BA%D0%BB%D0%BE%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8-news761520.html", "text": "През изминалото денонощие Генералното консулство на България в Солун е оказало съдействие по още два сигнала на наши сънародници, изпаднали в затруднение в района на Неа Врасна вследствие на циклона \"Нефели\", преминал над Северна Гърция. Това съобщиха от пресцентъра на Министерството на външните работи. Първото обаждане е от наш сънародник, който съобщава, че няма нужда от незабавна помощ, но се тревожи за състоянието на автомобила си, който не е в движение. Вторият сигнал е подаден от група български граждани в Неа Врасна, които потвърждават, че не се намират в опасност, но две от колите им са пострадали вследствие на обилните дъждове. Генералното ни консулство е подало своевременно и двата сигнала към гръцката Противопожарна служба. Нейни служители се намират на място в Неа Врасна и работят по всички подавани сигнали и по регистрирани от самите тях случаи. Дипломатите ни са предоставили и препоръки и съвети за прибиране в България на семействата и оставащите автомобили. По последна информация тази нощ най-тежка е била ситуацията в Неа Врасна, Хрисуполи и Ставрос. Силни дъждове се очакват и днес в района на цяла Северна Гърция, като според прогнозите подобряване на времето може да се очаква най-рано от утре следобед. Всички български граждани, които имат нужда от съдействие или биха искали да подадат сигнал за техни бедстващи близки, могат да сигнализират дежурните телефони на ГК Солун - +30 2310 829 210 и +30 2310 869 510 и на посолството ни в Атина - +30 210 67 48 105, 106, 107. На сайта на МВнР са публикувани и препоръки за наши сънародници, пътуващи или намиращи се на територията на Гърция http://www.mfa.bg/bg/events/63/2/7148/index.html Дирекция \"Ситуационен център\" на МВнР наблюдава непрекъснато ситуацията в Гърция и е в постоянна готовност да окаже съдействие на изпаднали в беда български граждани. Дирекцията приема денонощно сигнали за съдействие на телефон 02/948 24 04 и имейл: crisis@mfa.bg. МВнР препоръчва на всички граждани, пътуващи за чужбина, да се регистрират в услугата \"Пътувам за\" на следния адрес: http://www.mfa.bg/120/patuva Сподели:", "date": "2018.06.28", "title": "МВнР: Консулството ни в Солун помага на засегнати от циклона българи"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%B5%D0%B2%D1%80-%D0%B8%D0%B2%D0%B0%D0%BD-%D0%B8%D0%B2%D0%B0%D0%BD%D0%BE%D0%B2-%D0%BE%D1%82%D0%B2%D1%80%D1%8A%D1%89%D0%B0-%D0%BD%D0%B0-%D1%83%D0%B4%D0%B0%D1%80%D0%B0-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B1%D1%81%D0%BF-%D0%BE%D0%BA%D0%B0%D0%B7-news761509.html", "text": "Шефът на КЕВР Иван Иванов отвръща на удара на лидерката на БСП Корнелия Нинова, която заяви, че внася искане за оставката му в парламента заради това, че отказва да спази закона и да даде оценка за исканата от ЧЕЗ сделка за продажбата на електроразпределителното дружество на частната фирма \"Инерком България\" на Гинка Върбакова. \"В пленарната зала на Народното събрание аз не съм заявявал, че КЕВР няма да изпълни закона. Аз просто дадох обяснение относно обстоятелствата, при които комисията може да се произнесе с решение, което е в съответствие със закона, което е прозрачно и правилно\", заяви пред журналисти председателят на КЕВР Иван Иванов. \"Относно подписката, която беше внесена в КЕВР, становището, споделено от всички юристи е, че една подписка не може да бъде основание за произнасяне на комисията по определен начин\", допълни той. \"Подписка, която е инициирана и впоследствие внесена от една политическа сила в един независим регулатор, е един очевиден опит за натиск върху действията и решенията на регулатора. Защото в подписката не се иска регулаторът внимателно и обективно да се произнесе, а се настоява по строго определен начин - такъв, какъвто го е определила политическата сила\", заяви още Иванов. \"Днес в пленарна зала народни представители коментираха и наблегнаха на обстоятелствата, че в момента има арбитражно дело на ЧЕЗ срещу република България. Всяко публично говорене по този повод може да доведе до вреди за страната ни, измерващи се със стотици милиони евро\", категоричен бе шефът на КЕВР. \"И накрая - вие разбирате защо в тази ситуация аз съм изключително пестелив в своя изказ. Още повече че съм председател на колегиален орган и не мога да говоря от името на органа. По такъв начин спазвам изцяло закона. Що се касае до самото действие на ръководство на , това е очевиден опит за кризисен , когато чрез обвинение към независимия регулатор и атака срещу председателя на , ръководството на се стреми да отклони вниманието от тежките вътрешнопартийни проблеми, които и в днешния ден проличаха с различни изявления и изказвания и съответни действия\", посочи председателят на енергийния регулатор. \"Що се касае до заявлението на , че ще внесе сигнал до прокуратурата, искам изрично да подчертая - съдебната власт е независима и аз не мога по този повод да правя никакви изявления\", заяви в заключение Иван Иванов. Сподели:", "date": "2018.06.28", "title": "ИЗВЪНРЕДНО В ПИК TV! Шефът на КЕВР Иван Иванов отвръща на удара на Корнелия Нинова! БСП оказа безпрецедентен натиск върху независимия регулатор!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BE%D1%82-%D0%B1%D1%80%D1%8E%D0%BA%D1%81%D0%B5%D0%BB-%D0%B7%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BF%D0%B8%D1%82%D0%B0-%D1%83%D1%82%D1%80%D0%B5--news761517.html", "text": "Предложили сме компромиси, огромна част от колегите ги подкрепят. Накратко да напомня - това е едновременно задействане на трите аспекта, незабавно затваряне на външните граници, вторично разпределение вътре в съюза и изграждане на платформи и изнесени центрове извън съюза. Като се отчете, че държавите, които са на първа линия, когато регистрират по всички конвенции бежанци, които искат да отидат в други страни, не трябва да бъдат връщани в първите държави, където са попаднали. Защото иначе първите държави ще понесем много голяма тежест. Това коментира пред журналисти в Брюксел премиерът Бойко Борисов, който е на среща на върха на ЕС. Всички страни отчетоха много успешно европредседателство на България. Себастиян каза, че летвата е вдигната толкова високо, че много сериозно старание ще положи Австрия, да бъдат решени проблемите, свързани с миграцията, посочи още Борисов. Ще настоявам колегите от Италия и Австрия да ни подкрепят споразумението с Турция да работи. Ние говорим с Ердоган, че само си говорим за това, но то не е платено, коментира още премиерът. Борисов е предложил и система за оповестяване на опасност от бежанска вълна. Както в България има код жълто, код зелено, така да бъде създадено тристепенни нива в ЕС на действие. В момента нямаме вълна, но, ако имаме, автоматично да се задействат такива нива, за да не се провеждат такива ненужни срещи, предлага Борисов. Бях приятно изненадан от един от лидерите на холандските партии, който беше категорично против срещу влизането на България в Шенген и каза, че, след като обиколил всички граници, смята, че сме напълно готови, сподели той. Министър-председателят бе попитан и за проблемите с влизането ни в чакалнята на Еврозоната. Ще запозная лидерите от Еврозоната с постигнатото досега. Финансовият министър е поканен на 14 юли на среща на министрите на финансите от Еврозоната. Изпълнили сме петте критерия за чакалнята на Еврозоната. Ще ги попитам защо променят условията към нас. Ние не сме виновни, че относно доходите първо бяха ликвидирани реактори на Козлодуй, че излизайки от соцлагера милиони отидоха в други страни. Не сме виновни, че към момента доктори, инженери, програмисти са примамвани в по-скъпо платените западни държави. Чак сега започваме да поставяме на дневен ред конкурентноспособността с програмата за дигиталния пазар и с повече средства в образованието, коментира пред журналисти в Брюксел премиерът Бойко Борисов. Не се меся в независими организации, каза още Борисов на въпрос за КЕВР и шефа на органа Иван Иванов. „Всички знаят, че Иван Иванов беше депутат от ДСБ - партията на Иван Костов. Затова тогава, когато парламентът решаваше преди няколко години действително да е независим регулатор и той ни трябва да е такъв. Дали ще е Иван Иванов или „х“ или от БСП, но на всеки управляващ му трябва независим регулатор. Ето сега се вдига цената на природния газ“, заяви Борисов. По думите му няма как да се вдигне на целия свят природния газ, а в България да поевтинее, след като нямаме добив. „Спряхме шистов газ, концесии за добив на газ в Добричко, изпълнихме това, което хората искат и вносът се вдига с толкова процента. Как да се запази цената? Другият вариант е от данъкоплатците да дотираме тази цена. По никакъв начин към КЕВР в момента ние нямаме отношение. Тя действително в лицето на Иван Иванов е независима организация. Ако не го харесват, да предлагат в парламента, да търсим решение, но когато дадат сметките КЕВР, всички трябва да ги приемаме, защото това е независим орган“, каза още Бойко Борисов. Сподели:", "date": "2018.06.28", "title": "ИЗВЪНРЕДНО В ПИК TV! Борисов с горещ коментар от Брюксел за мигрантите! Премиерът пита утре лидерите от Еврозоната защо ни променят критериите"}
{"url": "http://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D0%B7%D0%B0%D0%B1%D0%B8-%D0%B2-%D0%BD%D0%BE%D0%B2%D0%BE%D1%81%D1%82%D1%80%D0%BE%D1%8F%D1%89%D0%B0-%D1%81%D0%B5-%D1%81%D0%B3%D1%80%D0%B0%D0%B4%D0%B0-%D0%B2-%D0%BC%D1%83%D0%BC%D0%B1%D0%B0%D0%B9-%D0%B2%D0%B8%D0%B4%D0%B5%D0%BE-news761514.html", "text": "Лек турбовитлов пътнически самолет се разби в покрайнините на индийския град Мумбай. По първоначални данни поне един човек е загинал, като някои медии съобщават и за четирима души, предават световните агенции. Машината се е разбила в строяща се сграда. Все още не е ясно какви са причините за катастрофата. На място са изпратени линейки и пожарни автомобили. Сподели:", "date": "2018.06.28", "title": "КАТАСТРОФА! Самолет се заби в новострояща се сграда в Мумбай (ВИДЕО)"}
{"url": "http://pik.bg/%D0%B2%D0%B8%D0%B4%D0%B0-%D0%BF%D0%B8%D1%80%D0%BE%D0%BD%D0%BA%D0%BE%D0%B2%D0%B0-%D0%BD%D0%B5-%D1%81%D0%B2%D0%B0%D0%BB%D1%8F-%D0%BE%D0%B1%D0%B8%D1%86%D0%B8-%D1%81%D1%8A%D1%80%D1%86%D0%B0-%D0%BE%D0%B1%D0%B8%D0%BA%D0%BE%D0%BB%D0%B8-%D0%B2%D1%81%D0%B8%D1%87%D0%BA%D0%B8-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%B8-%D1%81-%D0%BD%D0%B0%D0%BA%D0%B8%D1%82%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B0-news761443.html", "text": "Вида Пиронкова си има любим чифт обеци, които явно не сваля от ушите си. Те са във формата на сърца, гарнирани с колие сърце. Вечно мрънкащата Вида, която постоянно плаши някого със съд, се появява на всички свои изяви гарнирана с любимите накити, забелязаха от \"Блайф\". Последователите й в социалните мрежа са готови да съберат пари, за да й купят нов чифт украшения, само и само да не се излага с вечните сърца. След като се изпокара с Жана Бергендорф около участието й на Евровизия, Вида се е закачила за певицата Роберта. Голяма изненада се оказа, че двете са били съученички. Сподели:", "date": "2018.06.28", "title": "Вида Пиронкова не сваля обици-сърца, обиколи всички телевизии с накитите (СНИМКА)"}
{"url": "http://pik.bg/%D0%B6%D0%B5%D1%81%D1%82-%D0%B5%D1%82%D0%BE-%D1%8F-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BA%D0%BE%D1%8F%D1%82%D0%BE-%D0%BC%D0%B0%D1%80%D0%B5%D1%88%D0%BA%D0%B8-%D1%85%D0%B0%D1%80%D0%B8%D0%B7%D0%B0-%D0%BD%D0%B0-%D0%B1%D0%B0%D0%B9-%D1%86%D0%B2%D0%B5%D1%82%D0%B0%D0%BD-%D1%81%D0%BD%D0%B8%D0%BC%D0%BA%D0%B8-news761505.html", "text": "Домашните животни на Бай Цветан от монтанското село Якимово се ограбени от мародери. Грабителите отровили кучето-пазач, обрали птиците, които гледал за яйца и му оставили само два петела. Днес старецът е щастлив, защото от партия Воля му подариха видеонаблюдение и кучето Корнелия, което да го пази от нови набези, съобщава Канал 3. Въпреки, че днес има засилена охрана, бай Цветан и сега спи с два петела, защото се страхува да не му ги откраднат. Сподели:", "date": "2018.06.28", "title": "ЖЕСТ! Ето я Корнелия, която Марешки хариза на бай Цветан (СНИМКИ)"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D1%81%D1%8A%D0%B2%D0%B5%D1%82-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D1%8A%D1%82-%D0%BD%D0%B8-%D0%B7%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D0%BF%D0%BE%D0%BA%D0%B0%D0%B7%D0%B0-%D1%80%D0%B5%D0%B7%D1%83%D0%BB%D1%82%D0%B0%D1%82-news761542.html", "text": "ЕС показа, че приоритетът на Българското председателство за европейската перспектива на страните от Западните Балкани не се свежда само до политически декларации. Вече започнаха да се виждат резултатите от подновеното внимание на Брюксел към региона. Това каза министър-председателят Бойко Борисов по време на Европейския съвет в Брюксел, където представи резултатите от ротационното председателство, което страната ни пое на 1 януари. „Само преди два дни Съветът прие изключително важни заключения, които подкрепят препоръката на ЕК и отварят пътя за започване на предприсъединителни преговори през 2019 г. с Албания и Република Македония“, посочи премиерът. Борисов още веднъж подчерта, че европейският път за страните от региона няма алтернатива и че само той ще е гарант за мира и просперитета в Европа. Министър-председателят акцентира и върху важността на проектите за инфраструктурна, транспортна и дигитална свързаност за развитието на Балканите. Той приветства продължаването на темата от страна на Австрийското председателство и заявената готовност на Хърватия да постави региона отново във фокуса на ЕС по време на своето ротационно председателство. Българският премиер подчерта, че България положи сериозни усилия и по темата с миграцията. Като един от успехите в тази сфера той открои срещата на лидерите на ЕС и Турция във Варна, където беше договорено продължаване на споразумението с Анкара.  Борисов призова лидерите да се намери консенсус и единно решение по темата с мигрантите и изброи предложенията на страната ни за затваряне на външните граници на ЕС, изнесените центрове за даване на убежище извън Европа и съсредоточаване на усилията по изготвяне на споразуменията с трети страни, подобно на това с Турция. „Нашите предложения са добра основа, за да продължим работата по реформата. Заложената в тях посока цели да изградим предвидима и ефективна Система на ЕС за убежище, която да е устойчива на бъдещи кризи“, каза премиерът. В словото си премиерът Борисов отбеляза и значителния напредък,  постигнат по време на Българското председателство на Съвета на ЕС в данъчната политика, енергетиката и климата, социалните въпроси, сигурността, както и по Стратегията за единен цифров пазар. Премиерът Борисов благодари на лидерите за оказаната подкрепа за Българското председателство през изминалите шест месеца. „Нямаше да имаме тези постижения без силния дух на сътрудничество, който ни свързваше“, каза министър-председателят и пожела на следващия ротационен председател - Австрия успех с предстоящите предизвикателства Сподели:", "date": "2018.06.28", "title": "Борисов на Европейския съвет в Брюксел: Приоритетът ни за Западните Балкани показа резултати"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D1%81%D0%B5%D0%BA%D1%82%D0%BE%D1%80-%D0%B3-%D0%B8%D0%B2%D0%B0%D0%BD-%D0%B2%D0%B5%D0%BB%D1%87%D0%B5%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB%D0%B5%D1%86%D0%B0-%D1%81-%D0%BF%D0%BB%D0%B0%D0%BC%D0%B5%D0%BD%D0%BD%D0%BE-%D0%BE%D0%B1%D1%80%D1%8A%D1%89%D0%B5%D0%BD%D0%B8%D0%B5-news761421.html", "text": "Много фенове на ЦСКА се обединиха в подкрепата си към лидера на Сектор \"Г\" - Иван Велчев. Затвор година ефективно грози Кюстендилеца, ако бъде признат за виновен от съда в Пловдив. Делото е след боя на пистата по време на мача Локомотив - ЦСКА, акцентира \"Топспорт\". Различни фракции се обединяват и обещават да са в града на 11 септември, когато Велчев пак ще бъде в съда. \"Благодаря на всички, които ме подкрепиха. Направихте ме в пъти по-силен, \"червената\" общност е силна, когато е единна. Печелили сме много битки и ви уверявам, че ще продължим да го правим със същата лекота. Напук на всички наши врагове, напук на всички, които ни мразят, ние ще ставаме все по-силни и по-силни, докато не спечелим нашата победа и ЦСКА не се върне там, където му е мястото - на върха!!! За скалъпеното срещу мен дело искам да се знае, че това е атака не срещу мен като личност, а срещу \"червената\" общност като цяло. И когато му дойде времето ще разкрия доста подробности за този фарс. Фарс, за който няма да остана безмълвен и доста неща ще излязат наяве\". Сподели:", "date": "2018.06.28", "title": "Лидерът на Сектор \"Г\" Иван Велчев-Кюстендилеца с пламенно обръщение"}
{"url": "http://pik.bg/%D0%B3%D1%83%D1%83%D1%81-%D1%85%D0%B8%D0%B4%D0%B8%D0%BD%D0%BA-%D0%BD%D0%B0%D0%B4%D1%8A%D1%85%D0%B2%D0%B0-%D1%81%D0%B1%D0%BE%D1%80%D0%BD%D0%B0%D1%8F-news761437.html", "text": "Бившият треньор на Русия, холандеца Гуус Хидинк, посети тренировката на националния отбор, който се готви за осминафиналния сблъсък от Мондиал 2018 с Испания. Припомняме, че Хидинк бе начело на Сборная от 2006 до 2010 г. Под негово ръководство руснаците завоюваха бронзовите медали на Европейското първенство през 2008 г. Преди тренировката Хидинк надъха играчите, а в ролята на преводач от английски се изяви настоящият треньор Станислав Черчесов. Двубоят на Русия с Испания е на стадион \"Лужники\" в Москва на 1 юли, неделя. Сподели:", "date": "2018.06.28", "title": "Гуус Хидинк надъхва Сборная"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BF%D1%8A%D1%80%D0%B6%D0%BE%D0%BB%D0%B8---%D0%B8%D1%81%D0%BF%D0%B0%D0%BD%D1%81%D0%BA%D0%B8-news761165.html", "text": "Свинското месо, което се произвежда в България, е около 70 000 тона, а нуждите на пазара са за около 240 000 т. Това означава, че близо три от четири пържоли идват от Испания, Франция или Португалия. Телешкото пък стига до трапезата ни от Полша, Италия, Румъния и Холандия, като само 20 процента е българското. Само пилешкото е българско, тъй като производството е достатъчно за вътрешното потребление. Прогнозите са, че вносът през следващите 5 години ще е над 115 хил. тона. Сподели:", "date": "2018.06.28", "title": "Българските пържоли - испански"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%BE%D1%89%D0%BD%D0%B0-%D0%B1%D1%83%D1%80%D1%8F-%D0%B2%D0%B8%D0%BB%D0%BD%D0%B5%D0%B5-%D0%B2-%D0%B1%D1%83%D1%80%D0%B3%D0%B0%D1%81-%D1%81%D0%B2%D0%B5%D1%82%D0%BA%D0%B0%D0%B2%D0%B8%D1%86%D0%B8-%D1%80%D0%B0%D0%B7%D0%B4%D0%B8%D1%80%D0%B0%D1%82-%D0%BD%D0%B5%D0%B1%D0%B5%D1%82%D0%BE-%D1%83%D0%BB%D0%B8%D1%87%D0%BD%D0%B8%D1%82%D0%B5-%D1%88%D0%B0%D1%85%D1%82%D0%B8-%D0%B8%D0%B7%D1%80%D0%B8%D0%B3%D0%BD%D0%B0%D1%85%D0%B0--news761543.html", "text": "Поредната за последните три дни буря, с невиждани досега по своята яркост и мощност светкавици вилнее над Бургас в момента. Пороят е толкова силен, че на места започнаха да изригват шахтите - дори и в участъци на улици, които не се намират в ниското и са с нова канализация, предава местният сайт Флагман. Очаква се всеки момент да бъде затворена и Подземната улица в центъра, заради стичащото се огромно количество вода в ниското - за да се избегне струпване на закъсали автомобили. Сериозно количество вода се е натрупало и на ул.\"Димитър Димов\", както и бул.\"Тодор Александров\", съобщават очевидци. Сподели:", "date": "2018.06.28", "title": "ИЗВЪНРЕДНО! МОЩНА БУРЯ ВИЛНЕЕ В БУРГАС! Светкавици раздират небето, уличните шахти изригнаха (СНИМКИ)"}
{"url": "http://pik.bg/%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D0%BF%D0%B8%D1%86%D0%B0-%D0%B8%D0%B7%D0%B4%D0%B0%D0%B2%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B8%D1%8F-%D0%B2%D0%B8-%D0%B6%D0%B8%D0%B2%D0%BE%D1%82-news761410.html", "text": "Вижте какво говори вкусът в храненето и яденето на пица за вкуса в леглото: Твоят сексуален живот не е особено разнообразен и не си фен на новостите. Предпочиташ изпитаното, защото знаеш точно какво да очакваш. Искаш всичко! Обичаш да експериментираш и да го правиш навсякъде. Ти трябва да опиташ всичко, защото иначе ще съжаляваш. Ти си екзотичен и сексуалния ти вкус е доста интересен. В твоите очи сексът е направен за празниците и предпочиташ да го правиш далеч от дома и всички грижи. Ти си напълно против всякаква болка в сека - никакво пляскане, никакво насилие. За теб сексът трябва да бъде внимателен и нежен. Държиш на баланса. Обичаш да опитваш нови неща понякога, но се радваш и на традиционните и просто се оставяш на момента. Обикновено любима на мъжете. Ти си готов за секс по всяко време и винаги търсиш начин да разнообразиш секс игрите. Обичаш секс на открито, но през зимата търсиш топлината на партньора, за да получиш и малко забавления. Сподели:", "date": "2018.06.28", "title": "Любимата пица издава сексуалния ви живот"}
{"url": "http://pik.bg/%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-%D0%B2-%D0%B6%D0%B5%D1%81%D1%82%D0%BE%D0%BA%D0%B0-%D0%B1%D0%B8%D1%82%D0%BA%D0%B0---%D0%BA%D0%BE%D0%BB%D1%83%D0%BC%D0%B1%D0%B8%D1%8F-%D0%BF%D0%BE%D0%BF%D0%B0%D1%80%D0%B8-%D1%81%D0%B5%D0%BD%D0%B5%D0%B3%D0%B0%D0%BB-news761547.html", "text": "Колумбия излъга с 1:0 Сенегал в последна среща от Група \"Н\" на Мондиал 2018 и успя да се класира на 1/8-финал. Единственото попадение в мача заби Йери Мина в 74-ата минута на двубоя. Африканците са аут от надпреварата, след като Полша победи с 1:0 Япония и отпаднаха заради повечето получени жълти картони спрямо азиатците. Срещата на стадион \"Самара Арена\" бе изключително скучна, като освен попадението на Мина ще се запомни и с отменената дузпа за Сенегал в началото на мача. Тогава съдията Милорад Мажич категорично посочи бялата точка, но южноамериканците оспорваха бурно и се наложи Мажич да се допита до системата за видео наблюдение - VAR, след което смени решението си и отмени дузпата. Така от тази група напред продължават Колумбия и Япония, а Сенегал и Полша отпадат. Сенегал започна по-добре срещата и в 10-ата минута създаде първото положение. Кейта Балде центрира остро от пряк свободен удар, но Оспина излезе и улови топката. Последва и шанс за Колумбия. Хуан Кинтеро се освободи от защитата на африканците и стреля остро, но Кадим Н`Диайе без проблеми спаси. Така се стигна до 16-ата минута, когато Давинсон Санчес събори Садио Мане в наказателното поле на Колумбия и съдията Милорад Мажич категорично посочи бялата точка - дузпа. Южноамериканците оспорваха бурно и се наложи Мажич да се допита до системата за видео наблюдение - VAR, след което тотално смени решението си и отмени дузпата. В следващите минути сенегалците изцяло контролираха мача и не даваха почти никакви шансове на колумбийците. Най-неубедителен в отбора на южноамериканците бе Хамес Родригес и логично бе \"награден\" със смяна още след половин час игра. В 34-ата минута М`Байе Нианг стреля силно, но топката мина до гредата на Колумбия, последва и тупалка на Салиф Сане, но високо над вратата. Колумбия започна по-добре второто полувреме и притисна Сенегал. В 56-ата минута Йохан Мохика центрира остро в наказателното поле на африканците, но там защитник изчисти с глава. След час игра обаче двата отбора разбраха, че Полша води на Япония и темпото тотално падна, акцентира \"Гол\". Този резултат от другата среща класираше и двата отбора, което си личеше от техните действия. В следващите минути двата тима си размениха по едно положение. Садио Мане изпусна за Сенегал, а Муриел не успя да вкара за Колумбия. Така се стигна до 74-ата минута, когато Йери Мина се извиси и прати топката в мрежата на африканците за 0:1. При този резултат Сенегал отпадаше и африканците се хвърлиха в свирепи атаки. Те обаче нямаха шанс пред гола и отпаднаха нещастно от турнира. Сенегал - Колумбия 0:1 К. Н’Диайе, Сабали, Сане, Кулибали, Гасама, Гай, Кояте, Сар, Мане, Балде, Нианг Оспина, Ариас, Мина, Д. Санчес, Мохика, Урибе, К. Санчес, Кинтеро, Куадрадо, Хамес, Фалкао Сподели:", "date": "2018.06.28", "title": "На Мондиала! В жестока битка - Колумбия попари Сенегал"}
