{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE%D0%B4%D0%BF%D0%B8%D1%81%D0%B0-%D0%B7%D0%B0%D0%BF%D0%BE%D0%B2%D0%B5%D0%B4-%D0%B7%D0%B0-%D0%BF%D0%BE%D0%B4%D1%81%D0%B8%D0%BB%D0%B2%D0%B0%D0%BD%D0%B5-%D0%BD%D0%B0-%D0%BE%D0%BD%D0%BB%D0%B0%D0%B9%D0%BD-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%BD-news656961.html", "text": "Американският президент Доналд Тръмп подписа изпълнителна заповед за подсилване на онлайн сигурността на правителството във Вашингтон и за защита на критичната инфраструктура на САЩ от кибератаки, съобщава „Ройтерс“, цитирана от Фокус. Заповедта има за цел подобряване на интернет-сигурността на американските правителствени агенции, от които хакери през последните години са присвоили милиони лични данни и друга важна информация.", "date": "2017.05.11", "title": "Американският президент Доналд Тръмп подписа заповед за подсилване на онлайн сигурността на правителството"}
{"url": "http://pik.bg/%D0%BC%D0%B0%D0%B9%D0%BA-%D1%80%D0%BE%D0%B4%D0%B6%D1%8A%D1%80%D1%81-%D0%B5-%D0%BD%D0%B0%D0%B9-%D0%B2%D0%B5%D1%80%D0%BE%D1%8F%D1%82%D0%BD%D0%B0%D1%82%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0-%D0%B7%D0%B0-%D0%BD%D0%BE%D0%B2-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D1%84%D0%B1%D1%80-news656926.html", "text": "Кандидатурата на бившия конгресмен Майк Роджърс е най-широко обсъждана за поста директор на Федералното бюро за разследване, овакантен след уволнението на Джеймс Коми във вторник, информира ТАСС, цитирана от БГНЕС. От 2001 до 2015 Роджърс е член на камарата на представителите от щата Мичиган. Четири години е председател на комисията по разузнаването в Конгреса. Преди да влезе в политиката е служил в армията, а след това е бил специален агент на ФБР в Чикаго, където се е специализирал в борбата с организираната престъпност и корупцията. По-рано американски медии съобщиха, че възможни наследници на Коми са също екс кметът на Ню Йорк Рудолф Джулиани, губернаторът на Ню Джърси Крис Кристи, бившият началник на полицейското управление в Ню Йорк Рей Кели и и.д. ръководителят на ФБР Андрю Маккейб.", "date": "2017.05.11", "title": "Майк Роджърс е най-вероятната кандидатура за нов директор на ФБР"}
{"url": "http://pik.bg/%D0%B2%D0%BA%D1%81-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%BF%D1%80%D0%B8%D1%81%D1%8A%D0%B4%D0%B0%D1%82%D0%B0-%D0%BD%D0%B0-%D1%83%D0%B1%D0%B8%D0%B9%D1%86%D0%B8%D1%82%D0%B5-%D0%BD%D0%B0-%D0%B3%D0%B5%D0%BE%D1%80%D0%B3%D0%B8-%D1%80%D0%BE%D0%B3%D0%B0%D1%87%D0%B5%D0%B2-news656929.html", "text": "Върховният касационен съд потвърди присъдата на убийците на бизнесмена Георги Рогачев. Окръжният съд в Пловдив през май миналата година осъди Николай Стоянов на 20 години затвор при първоначален строг режим, а Иван Стоянов – на 18 години зад решетките, също при първоначален строг режим. На 14 септември 2014 г. на бензиностанция в село Розино двамата Стоянови и още един, неизвестен извършител пребиха брутално Георги Рогачев. Мъжът почина в болница от травмите си. 58-годишния собственик на бензиностация много пъти имал разправии с ромите от Розино. Те зареждали гориво, което отказвали да платят. До убийството се стигнало именно след скандал за неплатен бензин. Присъдата е окончателна.", "date": "2017.05.11", "title": "ВКС потвърди присъдата на убийците на Георги Рогачев"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B6%D0%B5%D1%81%D1%82%D0%BE%D0%BA%D0%B0-%D0%B4%D1%80%D0%B0%D0%BC%D0%B0---%D0%B3%D1%80%D0%B8%D1%88%D0%BE-%D0%B0%D1%83%D1%82-%D0%B2-%D0%BC%D0%B0%D0%B4%D1%80%D0%B8%D0%B4-news656914.html", "text": "Гришо се бори като лъв, но инкасира една от най-драматичните загуби в кариерата си. Родният любимец бе надвит от Доминик Тийм с 1:2 сета в среща от 3-ия кръг на Мастърса в Мадрид. 6:4, 4:6, 6:7 (9) в отделните части. Съчетано с поредица от отразени мачболи. Колосална драма. Успехът е от изключителна важност за австриеца. Той се класира за 1/4-финалите, където ще спори с Борна Чорич. По-рано днес хърватинът победи с 6-3, 6-3 световния номер 1 в тенис-ранглистата при мъжете Анди Мъри. Мега сензация на Централния корт. А Доминатора вече е топ-поставеният спортист в потока. Димитров пък изпусна златна възможност. Доминик е девети в ранглистата, Григор заема 12-ата позиция. Двамата си бяха разменили по една победа до сблъсъка в испанската столица, като Гришо спечели в началото на тази година в похода си към титлата в Бризбейн с 6-3 4-6 6-3. Успехът на Тийм дойде в Акапулко - 7-5, 6-2 през 2016-а година. Доминатора бе сочен за фаворит в мача, според предвиждания на известни сайтове за спортни прогнози. 23-годишният австриец само преди дни игра финал на турнира в Барселона като в 1/2-финалите на надпреварата надви Мъри, а в последствие инкасира поражение от Рафаел Надал в спор за трофея. На състезанието в Мадрид досега Димитров надви Иво Карлович и Филип Колшрайбер с по 2:0 сета. Тийм започна директно от 2-ия кръг като се наложи с 2:0 сета над Джаред Доналдсън. Двубоят се игра при спуснат покрив над корта заради лоши метеорологични условия в испанската столица. Във въпросната ситуация кортът беше по-бавен, което облагодетелства Доминик, предвид спортно-техническите характеристики на опонентите. Мачът започна с брейк на Доминатора. След което затвърждаване на преднината. 0:2 - проблеми за Димитров. Григор съумя да спечели следващия си сервис-гейм, намалявайки пасива си 1:2. Българска агитка подкрепя Гришо в Мадрид. Нашият успя да се нагоди към условията и върна пробива 2:2. Последва подаване на Димитров. 40:0 за Григор, Тийм обаче се върна в гейма 40:40. 2 поредни точки за Гришо и родният тенисист излезе напред в резултата - 3:2. 3:3. 4:3 - серия от успешни геймове за сервиращите. Зададе се изключително оспорван гейм. 30:0 за Доминик, след което 30:40, но австриецът не позволи да се стигне до брейк 4:4. Димитров показа класа на сервис - 5:4, в едно от отиграванията Григор излезе на мрежата, а ударът му бе толкова силен, че след съприкосновението с настилката топката се насочи към покрива на корт \"Аранча Санчес Викарио\". Гейм номер 10 се оказа маратонски. Тийм отрази 3 сетбола, но при четвъртата възможност за затваряне на частта българинът не сгреши - 6:4 за хасковлията. Възгласи:\"ГРИШО, ГРИШО\", огласиха корта. Сет номер 2 започна с бърз сервис-гейм в полза на родния тенисист. След това Доминик отрази две възможности за пробив и изравни 1:1 гейма. Подаване на нула за Димитров - 2:1. Григор включи турбото, последва пробив - 3:1 за Гришо. В този момент Тийм показа защо е сочен като бъдещ номер 1 в ранглистата, Доминатора върна брейка - 3:2. След това Доминик взе подаването си от 0:30 - 3:3. Серията на Тийм продължи - 4:3 за австриеца. 5:3. Димитров най-накрая записа гейм в своя полза 5:4. 6:4 сет за Доминатора. Третият част започна със скандална ситуация. Съдията отсъди точка за Доминик, а Гришо поиска да премине в полето на австриеца, за да се убеди дали топката е в аут. В последствие Григор отрази възможност за брейк и излезе напред в решителния сет - 1:0. Маратонски гейм и пробив - 2:0! Затвърждаване на преднината - 3:0. Димитров лети по корта. 3:1, 4:1. 4:2. Зададе се оспорван гейм, а Гришо допусна спад в играта си и след двойна грешка брейкът бе върнат 4:3, 4:4. 5:4 - ключов гейм за Григор. Тийм сервира за оставане в мача. 5:5. Гришо също взе подаването си - 6:5. Нашият тенисист си осигури най-малко ключов тайбрек в мача. 6:6. Всичко в срещата ще се реши след дълъг гейм. 1:0 за Димитров - точка при сервис на Григор. 1:1, 2:1 за Доминик. 2:2, 3:2 в полза на Гришо. 4:2 - първи мини-пробив в тайбрека. 4:3, 5:3, 6:3, 6:4, 6:5, 6:6 - Доминатора отрази 3 мачбола. 7:6, 7:7 - четвърти спасен мачбол за Тийм. 8:7 за австриеца. 8:8 - френетична точка! 9:8 за Димитров. 9:9, 10:9 за Доминик. 11:9 и Григор губи в драматичния двубой. Мача на турнира досега - за жалост, Гришо е аут от надпреварата.", "date": "2017.05.11", "title": "ИЗВЪНРЕДНО! Жестока драма - Гришо аут в Мадрид!"}
{"url": "http://pik.bg/%D1%81%D0%B8%D0%BB%D0%B5%D0%BD-%D1%82%D1%80%D1%83%D1%81-48-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D1%82%D1%83%D1%80%D1%86%D0%B8%D1%8F-news656952.html", "text": "Трус със сила от 4,8 по Рихтер удари Турция. Земетресението е регистрирано близо до град Аскале. Епицентърът е на дълбочина от километър, което го е направило силно като усещане.", "date": "2017.05.11", "title": "СИЛЕН ТРУС! 4,8 по Рихтер разлюля Турция"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BC%D0%BB%D0%B0%D0%B4-%D0%BC%D1%8A%D0%B6-%D1%81-%D0%BA%D0%B0%D1%87%D1%83%D0%BB%D0%BA%D0%B0-%D0%B1%D1%80%D0%BE%D0%B4%D0%B8-%D0%BD%D0%BE%D1%89%D0%B5%D0%BC-%D0%B8%D0%B7-%D0%B3%D0%BE%D1%86%D0%B5-%D0%B4%D0%B5%D0%BB%D1%87%D0%B5%D0%B2-%D0%B8-%D0%BD%D0%B0%D0%BF%D0%B0%D0%B4%D0%B0-%D0%B6%D0%B5%D0%BD%D0%B8-news656931.html", "text": "Млад мъж с качулка броди нощем из Гоце Делчев и напада млади жени, прибиращи се от смяна или от местни заведения, пише Инфомрежа, като се позовава на потърпевши след снощен пореден инцидент, разиграл се в близост до Дома на културата в града. Според разказите на нападнатата девойка, мъжът бил млад, средно висок, як, с покрита глава с качулка от суитчер. Той издебнал жертвата си към 23:30 часа в района на площад „Македония“, преструвайки се, че си връзва връзките на обувките, докато тя го подминала, след което я настигнал и силно я блъснал в гърба. За щастие, потърпевшата не е паднала по стълбите. Заради острата и хладнокръвна реакция на младата жена, която намерила смелост да се опълчи на нападателя си, той избягал в посока магазин „Валан“. Момичето се обърна с молба случаят да се разгласи и да бъде предупреждение и към други младите жени, които се прибират късно сами, както и да насочи вниманието на нощните полицейски патрули към установяване на криещия лицето си нападател, за да не бъде разпознат.", "date": "2017.05.11", "title": "ВНИМАНИЕ! Млад мъж с качулка броди нощем из Гоце Делчев и напада жени"}
{"url": "http://pik.bg/%D0%B1%D0%B5%D1%80%D0%BE%D0%B5-%D1%80%D0%B0%D0%B7%D0%B1%D0%B8-%D0%BD%D0%B5%D1%84%D1%82%D0%BE%D1%85%D0%B8%D0%BC%D0%B8%D0%BA-%D0%B8-%D1%81%D0%B5-%D0%BD%D0%B0%D1%82%D1%80%D0%B5%D1%81%D0%B5-%D0%BD%D0%B0-%D0%B1%D0%BE%D1%82%D0%B5%D0%B2-%D0%BF%D0%B4-%D0%B5%D1%82%D0%BE-%D0%B2%D1%81%D0%B8%D1%87%D0%BA%D0%B8-%D0%B4%D0%B2%D0%BE%D0%B9%D0%BA%D0%B8-%D0%B7%D0%B0-%D0%B4%D0%B8%D1%80%D0%B5%D0%BA%D1%82%D0%BD%D0%B8%D1%82%D0%B5-%D0%B5%D0%BB%D0%B8%D0%BC%D0%B8%D0%BD%D0%B0%D1%86%D0%B8%D0%B8-news656953.html", "text": "Берое спечели своята група във втората осмица след комфортна победа над аутсайдера Нефтохимик. Старозагорци разбиха съперника с 3:0 и завършиха първи в този поток, с което си уредиха страхотен сблъсък срещу Ботев в плейофите за Лига Европа. Още преди почивката успехът на практика беше изкован с попаденията на Венцислав Василев и Антон Карачанаков. След нея и Асен Георгиев вкара дебютното си попадение за беройци и резултатът беше оформен. Четвърт час преди края Илия Миланов беше изгонен, за да е пълна мизерията на бургазлии. С победата си старозагорци превариха Пирин на върха на класирането с 44 точки срещу 43 за \"орлетата\". Нефтохимик си остана на третото място в тази група с 31 точки и ще играе с Монтана в баража за оцеляване в началото на следващата седмица. Беройци ще спорят с Ботев в плейофа за Лига Европа. Ботев Пд - Берое Пирин - Верея Локо ГО - Славия Монтана - Нефтохимик", "date": "2017.05.11", "title": "Берое разби Нефтохимик и се натресе на \"Ботев\" (Пд) (ето всички двойки за директните елиминации)"}
{"url": "http://pik.bg/%D0%B0%D1%80%D0%BE%D0%B3%D0%B0%D0%BD%D1%82%D0%B5%D0%BD-%D1%82%D0%B0%D0%B9%D1%81%D1%8A%D0%BD-%D1%84%D1%8E%D1%80%D0%B8-%D0%B1%D0%B8%D1%82%D0%BA%D0%B0%D1%82%D0%B0-%D1%81-%D0%B4%D0%B6%D0%BE%D1%88%D1%83%D0%B0-%D1%89%D0%B5-%D0%B1%D1%8A%D0%B4%D0%B5-%D0%BD%D0%B0%D0%B9-%D0%BB%D0%B5%D1%81%D0%BD%D0%B0%D1%82%D0%B0-%D0%B2-%D0%BA%D0%B0%D1%80%D0%B8%D0%B5%D1%80%D0%B0%D1%82%D0%B0-%D0%BC%D0%B8-news656913.html", "text": "ВВС, цитиран от Фокус. Бившият световен шампион в тежка категория за професионалисти Тайсън Фюри зави, че потенциалният двубой с шампиона на WBA/IBF Антъни Джошуа ще стане за него най-лесният в кариерата му. Фюри не играл официален мач от ноември 205 година, когато победи Владимир Кличко. “Винаги съм казвал, че битката с Владимир Кличко ще бъде най-лесната ми. Сега ще променя позицията си - най-лекият ми двубой ще бъде с Джошуа. Винаги съм знаел кой е той. Той е едър мъжага, който има шанса на нокаутьора – да реши всичко с един удар. И това е всичко. Той няма игра с крака, няма бързина, нито издръжливост. Аз ще се боксирам в кръг на ринга и ще си поиграя с него“,  заяви Тайсън Фюри пред", "date": "2017.05.11", "title": "Арогантен! Тайсън Фюри: Битката с Джошуа ще бъде най-лесната в кариерата ми"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D1%86%D0%B8-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0%D1%82-15-%D0%BC%D0%BB%D0%BD-%D0%B5%D0%B2%D1%80%D0%BE-%D0%B2-%D0%B1%D0%BC%D1%84-%D0%BF%D0%BE%D1%80%D1%82-%D0%B1%D1%83%D1%80%D0%B3%D0%B0%D1%81-news656911.html", "text": "Българско дружество, част от германска компания, водещ производител на метали и мед в Европа, откри нов склад за медни суровини, разположен на територията на БМФ Порт Бургас. Новите съоръжения предоставят възможност медните концентрати да се транспортират и съхраняват в затворени пространства, като насипният материал се обработва без загуби и разпиляване, по най-съвременна методика. Инвестицията е на стойност 15 милиона евро. Тя включва технологични съоръжения за разтоварване от кораби на медни концентрати, тяхното транспортиране, автоматизирано претегляне, складиране в затворен склад и товарене на жп вагони за транспортиране към производствената база на компанията в района на Средногорието. Целият процес се управлява от команден пулт чрез система за управление с последно поколение контролери. Той включва грайферни кранове за разтоварване на медните концентрати в два приемни бункера, гумено-лентови транспортьори, разположени в закрити галерии, склад с място за разделно складиране на различните качества концентрати със застроена площ от 6000 кв. м. и проектен капацитет 65 000 тона. Изградена е оросителна система против разпрашаване при разтоварване, както и помощна сграда за товарене на жп вагони. През септември тази година е планирано оборудване на съоръжението и с най-модерния хидравличен кран Sennebogen 8400 EQ с минимално ниво на шум и без вибрации по време на работа. Лично министърът на транспорта Ивайло Московски присъства на откриването на новото съоръжение. Той заяви, че държавата е предприела мерки за привличането на допълнителни инвестиции чрез подобряване на условията на бургаските пристанища. „Има одобрено удълбочаване в зоната на Бургас. Държавно предприятие \"Пристанищна инфраструктура\" е предвидило и ред други инвестиции. Общата им стойност доближава 30 милиона лева, така че условия от страна на държавата ще има. Дано да продължи да го има този икономически растеж и ако може, да е по-голям. Това би допринесло още за засилване на товаропотоците“, каза Московски. Сред присъстващите на събитието бяха и областният управител Вълчо Чолаков, и зам.-кметът по строителство, инвестиции и регионално развитие Чанка Коралска. Тя заяви, че приоритет на Община Бургас е да осигурява добри условия за инвестиции и двете индустриални зони - в Бургас и Българово, са пример за това. Работи се усилено и по изграждането на добра инфраструктура като част от стратегията за развитието на бизнеса в града.", "date": "2017.05.11", "title": "Германци инвестират 15 млн. евро в БМФ Порт Бургас"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%B2%D1%80%D0%B5%D0%BC%D0%B5-%D0%BD%D0%B8-%D0%BE%D1%87%D0%B0%D0%BA%D0%B2%D0%B0-%D1%81%D0%B8%D0%BD%D0%BE%D0%BF%D1%82%D0%B8%D1%86%D0%B8%D1%82%D0%B5-%D0%B2%D0%B5%D1%89%D0%B0%D1%8F%D1%82-%D0%BE%D1%82-30-%D0%B3%D1%80%D0%B0%D0%B4%D1%83%D1%81%D0%B0-%D0%B4%D0%BE-%D1%81%D0%BD%D1%8F%D0%B3-news656919.html", "text": "От 30 градуса до сняг в следващите дни. Такова време очакват синоптиците. Тази нощ през страната ще премине топъл фронт. В петък ще се събудим с температури между 10 и 15 градуса. А дневните ще се движат между 22 и 27 градуса. През деня в София ще бъде до 25 градуса, в Пловдив - 27, Плевен и Велико Търново – 26. Около морето в крайните северни райони се очакват по-ниски стойности - към 17-18 градуса, в южните - до 23-24. Морската вода ще бъде към 16 градуса. Преди обяд ще преръмява на места в Югозападната половина и ще бъде облачно, следобед слънцето навсякъде ще се покаже. В планините денят също ще започне с облаци и много слаби превалявания на места. Следобед ще бъде слънчево. Във високите части вятърът ще е силен. След това бързо затопляне, на което ще сме свидетели в петък и събота, над Балканите ще се образува циклон, който ще премине през нашата страна. Той ще доведе до рязка промяна на времето - от над 30 градуса в събота, до вероятен сняг в сряда. За щастие той ще бъде само в планините.", "date": "2017.05.11", "title": "Вижте какво време ни очаква! Синоптиците вещаят от 30 градуса до сняг"}
{"url": "http://pik.bg/%D0%B8%D0%BC%D0%B0-%D0%BB%D0%B8-%D1%87%D0%B0%D0%B4%D1%8A%D1%80-%D0%BD%D0%B0%D0%B4-%D0%BA%D0%B8%D1%80%D0%BE-%D0%BF%D1%80%D0%B8%D0%BD%D1%86%D0%B0-%D0%BE%D0%B1%D0%B2%D0%B8%D0%BD%D0%B5%D0%BD-%D0%B5-%D0%B7%D0%B0-%D0%B5%D0%BA%D0%B7%D0%B5%D0%BA%D1%83%D1%86%D0%B8%D1%8F%D1%82%D0%B0-%D0%BD%D0%B0-%D0%B3%D0%BE%D1%82%D0%B2%D0%B0%D1%87%D0%B0-%D1%81%D0%B8-%D0%B0-%D0%B2%D0%B5%D1%87%D0%B5-%D0%B3%D0%BE%D0%B4%D0%B8%D0%BD%D0%B0-%D0%BD%D1%8F%D0%BC%D0%B0-%D0%B4%D0%B2%D0%B8-news656912.html", "text": "Повече от година изтече, откакто в Стария Несебър беше убит готвача Никола Колев. Обвиняем за тежкото умишлено престъпление е неговият шеф Кирил Христов, по прякор Принца. Въпреки, че Кольо загуби живота си на 17 април м. г., по случая все още няма дори Обвинителен акт. Нещо повече – липсва най-важната експертиза при подобно престъпление – балистичната. Именно тя трябва да определи с кое оръжие е убит 63-годишния мъж. Все още не е ясно какъв точно е бил пътят на куршума, пронизал смъртоносно Никола Колев, съобщи Флагман, като се позова на прокуратурата. Отговори на всички тези много важни детайли около престъплението трябва да дадат специалистите от Националния институт по криминалистика и криминология (НИКК). Точно те трябва да изготвят балистичната и двете трасеологични експертизи, върху които да стъпи обвинението срещу Принца. Това обаче все още не е направено, въпреки че е изискано преди доста време от Апелативна прокуратура-Бургас. По закон ако до 2 години Обвинителният акт не бъде внесен в съда, Кирил Христов може да поиска прекратяване. Припомняме, че влиятелният бизнесмен не изкара и седмица зад решетките. Въпреки че първоначално беше обвинен в умишлено убийство, Принца е пуснат почти веднага под домашен арест. След това репортер на Флагман.бг няколко пъти засичал Христов спокойно да се разхожда в района на заведението си, извън пределите на домашния си адрес. Киро Принца опитал да маскира убийство като инфаркт и да заблуди близките на своя верен приятел и служител Кольо. „Представяте ли си?! Някой искаше в тъмното, където мъждукаше лампичка, аз да помисля, че той е починал от инфаркт. Да го вземе катафалката и да ми го върнат набързо в ковчег – да го погреба с мисълта, че си е отишъл от естествена смърт”, разказа единствено пред Флагман.бг съпругата на Никола – Стоянка Колева. Именно покрусената жена първа забелязва течащата кръв от студеното тяло на съпруга си. „Вцепених се! Как да допусна, че от инфаркт може да избие кръв. Капките ставаха все по-обилни, на плочките се образува локва и започна да се стича между фугите”, каза Стоянка броени дни след трагедията. Припомняме, че на 17-ти април м. г., около 21 ч. вечерта, мъртвопияният ресторантьор размахвал без притеснение личния си „Зиг Зауер“, стреляйки безразборно във въздуха. Кольо е покосен в гърба в колата на футболния бос Пламен Копчев. Принца натиснал спусъка без да иска и пронизал предната седалка, на която се намирал служителят му. В началото Копчев и Принца дори не разбрали, че Кольо е мъртъв, музиката в колата била усилена до дупка. Едва когато видели, че се свлича на седалката, двамата го изкарали навън и го проснали върху дървената маса пред ресторанта.", "date": "2017.05.11", "title": "Има ли чадър над Киро Принца? Обвинен е за екзекуцията на готвача си, а вече година няма движение по разследването"}
{"url": "http://pik.bg/%D0%B1%D0%B0%D1%89%D0%B0-%D0%B7%D0%B0-%D0%BF%D1%80%D0%B8%D0%BC%D0%B5%D1%80-%D1%82%D0%B5%D1%80%D0%B2%D0%B5%D0%BB-%D0%BF%D1%83%D0%BB%D0%B5%D0%B2-%D0%B3%D0%BB%D0%B5%D0%B4%D0%B0-%D0%B1%D0%B5%D0%B1%D0%B5-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%B5%D0%BD-%D0%BE%D1%82%D0%B1%D0%BE%D1%80-news656896.html", "text": "Две седмици след третата си победа на професионалния боксов ринг срещу поляка Якуб Войчек, Тервел Пулев се постави в услуга на женският ни национален отбор по волейбол. Разпределителката на тима ни Диана Ненова, която преди по-малко от година за втори път дари Тервел със син, след 2-годишното отсъствие отново облече националният екип, предава Спортал. Ненова се завърна в отбора на България за предстоящите световни квалификации и европейско първенство. Грижите за двете деца и най-вече 11 месечния Аспарух са делегирани на Тервел. \"Задачата е трудна, но се справяме. Без Тервел няма как. Помага и той, и майка ми и гледачка\", каза волейболистката. Освен Ненова, за България ще играят още опитните волейболистки Страшимира Филипова, Ева Янева и Мария Филипова. Отборът ни вече тренира в зала \"Христо Ботев\", а до началото на Световните квалификации на 31 май в София са предвидени контролни срещи в Белград срещу Сърбия и в България срещу Азербайджан.", "date": "2017.05.11", "title": "БАЩА ЗА ПРИМЕР! Тервел Пулев гледа бебе в подкрепа на националния волейболен отбор"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D1%81-%D0%BE%D0%B1%D0%B5%D0%B7%D0%B3%D0%BB%D0%B0%D0%B2%D0%B5%D0%BD-%D1%82%D1%80%D1%83%D0%BF-%D0%B2-%D1%81%D0%BB%D0%B8%D0%B2%D0%B5%D0%BD%D1%81%D0%BA%D0%BE-%D1%81%D0%B5%D0%BB%D0%BE-%D0%BC%D0%B5%D1%81%D1%82%D0%BD%D0%B8%D1%82%D0%B5-%D0%B8%D1%81%D0%BA%D0%B0%D1%82-%D0%B7%D0%B0%D0%BA%D1%80%D0%B8%D0%B2%D0%B0%D0%BD%D0%B5-%D0%BD%D0%B0-%D0%B4%D0%B5%D1%82%D1%81%D0%BA%D0%B8%D1%8F-%D0%B8%D0%BD%D1%82%D0%B5%D1%80%D0%BD%D0%B0%D1%82-%D0%BF-news656921.html", "text": "Фокус Закриване на Социално-педагогическия интернат в Драгоданово искат жителите на селото, заради смъртта на 63-годишния Георги Кънев, предаде . Драгодановци са започнали подписка за закриване на интерната. В понеделник мъжът е бил открит обезглавен в изоставена къща. Главата му е била открита в съседен двор. Смъртта, според съдебния лекар, е настъпила два дни по-рано – на 6 май. Според жителите на селото, не става дума за нещастен случай, а за убийство. Кметът на Драгоданово Станчо Станчев, бивш разследващ полицай, поясни, че според първоначалната версия Георги Кънев е загинал, падайки върху счупен кинескоп на телевизор. В хода на следствието стана ясно, че 13-годишно момиче от интерната е срещнала мъжа в къщата и след спор между двамата, го е бутнала, а той е паднал върху счупения телевизор. Жителите на селото коментираха, че настанените в интерната около 30 деца, безконтролно излизат от сградата, крадат, държат се непристойно, проституират, нападат възрастни хора и животни, и вандалстват. Изоставената къща, където е бил открит мъртвият мъж, е била използвана като място за проституция. Говорителят на Окръжната прокуратура в Сливен Руси Русев коментира, че случаят се разследва, назначен е наблюдаващ прокурор, но все още няма повдигнато обвинение. За закриване на интерната настоя миналата година и омбудсманът Мая Манолова. Мотивите й бяха лошите битови условия, занемареният учебен процес, безцелно пропиляване на времето на тези деца, липса на лично пространство, на джобни пари и на перспектива пред децата, въдворени там.", "date": "2017.05.11", "title": "Мистерия с обезглавен труп в сливенско село! Местните искат закриване на детския интернат, подозират ученичка"}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D1%82%D1%80%D0%B5%D1%81%D0%B5-%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-%D0%BC%D0%B5%D0%B4%D0%B8%D0%B8-%D0%B2-%D1%80%D1%83%D1%81%D0%B8%D1%8F-%D0%B8-%D1%83%D0%BA%D1%80%D0%B0%D0%B9%D0%BD%D0%B0-%D0%B7%D0%BE%D0%B2%D0%B0%D1%82-%D0%BA%D1%80%D0%B8%D1%81%D1%82%D0%B8%D0%B0%D0%BD-%D0%BA%D0%BE%D1%81%D1%82%D0%BE%D0%B2-%D0%B4%D0%B0-%D0%B1%D1%8A%D0%B4%D0%B5-%D0%B8%D0%B7%D0%BA%D0%BB-news656915.html", "text": "Часове преди талантливият Кристиан Костов да излезе на сцената на „Евровизия 2017”, за да представи България, руски медии разпространиха информация, че нашият изпълнител е пял в Крим, след като полуостровът беше анексиран от Русия през пролетта на 2014 г. Именно заради такова участие руската изпълнителка Юлия Самойлова беше изключена от певческия конкурс. Оказа се, че тя е пяла на концерт в Крим през лятото на 2015 г. Първоначално новината бе раздухана от украински влогър, който съобщи днес, че Кристиан Костов е пял в Крим през юни 2014 г., след анексирането на полуострова. Анатолий Шарий показва кадри от изпълнението на Кристиан в лагера \"Артек\". \"Служби, спите ли?!\", пита във видеото си влогърът Шарий. Това провокира реакции от страна на руските медии. \"Български участник на \"Евровизия\" унижи украинските власти\", пише руският сайт . \"Фаворит на \"Евровизия\", хванат да пее в анексирания Крим\", гласи друго заглавие. Вестник \"Украинска правда\" написа, че българският представител може да повтори съдбата на Самойлова. Припомняме, че на представителката на Русия Юлия Самойлова бе до конкурса в Киев, защото пяла в Крим през 2015 г. Тогава Кристиан случая пред агенция ТАСС така: \"Не обичам да обсъждам политически въпроси. \"Евровизия\" е музикален конкурс, а музиката обединява, сега виждам точно обратното. Надявам се, че всичко ще бъде наред и страните ще намерят общ език, защото е жалко да загубим артист като Юлия\". Според Службата за безопасност на Украйна певицата е нарушила постановление на Министерския съвет на страната, според което чужденците трябва да получат специално разрешение за посещението на полуострова след анексирането му. „На 1 юни 2014 година Кристиан Костов е посетил Крим само за няколко часа като част от групата на деца-таланти в музикалния формат „The Voice Kids“ на руската обществена телевизия. Концертът, организиран от „The Voice Kids“, е посветен на Международния ден на детето. Кристиан Костов е изпълнил две песни – едната на английски език, другата – украинска песен на известния изпълнител Рожден Ануси. По това време Кристиан Костов е на 14 години и не е бил придружен от своите родители. От тях не е било поискано съгласие за участието му в концерта”, се казва в позиция на българската делегация на музикалната надпревара в Киев. Украинските власти успокоиха страстите, като подчертаха, че няма никакви проблеми около участието на България. Часове преди да излезе на сцената за втория полуфинал, Кристиан сподели, че е оптимист за представянето си в четвъртък вечер. В специално интервю за Дарик радио, младият изпълнител каза: „Смятам, че всичко ще е добре и ще ни оценят добре. Полуфиналът не е по-маловажен от финала, защото това са 50% от точките. Аз по-скоро се притеснявам от журито, защото знам, че хората ще харесат парчето „Beautiful Mess\". И наистина вярвам, че имаме шанс да се борим не само за финал, не само за място в Топ 5, но и за победа“. Междувременно Google направи прогнози за крайното класиране на „Евровизия 2017”. Според търсачката България ще заеме третата позиция. На първо място с най-много точки ще се класира песента „Реквием\" французойката Алма, а на второ ще бъде „Кармата на западняците\", изпята от италианеца Франческо Габани. \"Дни\" отказан достъп коментира", "date": "2017.05.11", "title": "Страшен скандал тресе \"Евровизия\"! Медии в Русия и Украйна зоват Кристиан Костов да бъде изключен от конкурса, тъй като пял в Крим (ВИДЕО)"}
{"url": "http://pik.bg/%D0%B7%D0%B0-%D0%BF%D1%80%D1%8A%D0%B2-%D0%BF%D1%8A%D1%82-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D1%84%D0%B8%D1%84%D0%B0-%D0%BE%D0%B4%D0%BE%D0%B1%D1%80%D0%B8-%D1%82%D1%80%D0%BE%D0%B9%D0%BD%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0-%D0%B7%D0%B0-%D0%BC%D0%BE%D0%BD%D0%B4%D0%B8%D0%B0%D0%BB-2026-news656872.html", "text": "ФИФА разгледа и одобри тройната кандидатура за домакин на Мондиал 2026 на САЩ, Мексико и Канада. Трите северноамерикански страни получиха зелена светлина да излязат с единна кандидатура по време на провеждащия се в момента конгрес на световната централа в Бахрейн, съобщи Гонг. Първото издание на Мондиал с участието на 48 отбора е насрочено именно с 2026 година. Оканчателният избор на домакина или домакините ще бъде обявен през май 2020 година. Ясно засега е, че нито Европа, нито Азия могат да предложат кандидатурите си шампионата на планетата след 9 години. Мексико досега е бил два пъти домакин на Световно, САЩ веднъж, само за Канада това би бил дебют.", "date": "2017.05.11", "title": "За пръв път в историята! ФИФА одобри тройна кандидатура за Мондиал 2026"}
{"url": "http://pik.bg/%D0%BA%D0%B0%D0%B1%D0%B8%D0%BD%D0%B5%D1%82%D1%8A%D1%82-%D0%BD%D0%B0%D0%B7%D0%BD%D0%B0%D1%87%D0%B8-%D0%BE%D1%89%D0%B5-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BC%D0%B8%D0%BD%D0%B8%D1%81%D1%82%D1%80%D0%B8-news656892.html", "text": "Със заповед на министър-председателя Бойко Борисов са назначени четирима заместник-министри, съобщиха от правителствената информационна служба. В Министерството на околната среда и водите е преназначен Красимир Живков. Той заема тази длъжност от 2014 г. Деница Сачева, която беше заместник-министър на труда и социалната политика по време на втория кабинет на Борисов, поема поста в Министерството на образованието и науката. Заместник-министър на транспорта, информационните технологии и съобщенията става Димитър Геновски. Дълги години той е заместник-изпълнителен директор в „Български пощи” ЕАД. Магистър е по икономика от Стопанската академия „Д. А. Ценов“ в Свищов. Амелия Гешева е назначена за заместник-министър на културата. От 2016 г. до момента е заемала длъжността заместник-кмет на община Пловдив с ресор „Култура и туризъм“. Магистър е по публична администрация от Техническия университет във Варна, има придобита магистърска степен и от ПУ „Паисий Хилендарски“.", "date": "2017.05.11", "title": "Кабинетът назначи още четирима заместник-министри"}
{"url": "http://pik.bg/%D1%81%D0%BF%D0%BE%D1%80%D0%B5%D0%B4-%D0%B7%D0%B0%D0%BA%D0%BE%D0%BD%D0%B0-%D0%B1%D0%B5%D0%BB%D0%B3%D0%B8%D1%8F-%D1%81%D1%8A%D0%B4%D0%B8-%D0%BF%D1%80%D0%B8%D0%BD%D1%86%D0%B5%D1%81%D0%B8-%D0%BE%D1%82-%D0%B0%D0%B1%D1%83-%D0%B4%D0%B0%D0%B1%D0%B8-%D1%82%D1%80%D0%B5%D1%82%D0%B8%D1%80%D0%B0%D0%BB%D0%B8-%D0%BF%D0%BE%D0%B4%D1%87%D0%B8%D0%BD%D0%B5%D0%BD%D0%B8-%D0%BA%D0%B0%D1%82%D0%BE-%D1%80%D0%BE%D0%B1%D0%B8-news656873.html", "text": "Срещу осем жени от кралския двор на Абу Даби, третирали като роби 20 свои домашни помощници, започна в Белгия съдебен процес, предава ДПА, цитирана от БТА. Подсъдимите принцеса Хамда Алнехаян, вдовица на шейха на емирството, и нейните седем дъщери са обвинени в \"нехуманно и унизително\" отношение към домашните помощници, конфискуване на паспортите им и отказ да им плащат възнаграждения. Казусът е от 2008 г., когато след получен сигнал белгийската полиция влезе в луксозен хотел, където принцесите са заемали цял етаж в продължение на година. Според юристи домашните помощници - бавачки, готвачи и прислужнички, били денонощно на разположение на господарките си и никога не напускали сградата. Принцесите се обръщали към слугите с обидни думи. Смята се, че слугите, произхождащи от Филипините, Мароко, Индия, Египет, Турция, Ирак и Сирия, са били държани в продължение на поне осем месеца.", "date": "2017.05.11", "title": "СПОРЕД ЗАКОНА! Белгия съди принцеси от Абу Даби, третирали подчинени като роби"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BE%D1%81%D1%82%D1%80%D0%B8%D0%B5%D1%82%D0%BE-%D0%BD%D0%B0-%D0%B2%D0%BC%D1%80%D0%BE-%D0%BC%D0%B8%D0%BB%D0%B5%D0%BD-%D0%BC%D0%B8%D1%85%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D0%BC%D0%B5%D0%B6%D0%B4%D1%83-%D1%80%D1%83%D0%BC%D0%B5%D0%BD--news656801.html", "text": "- Познавам г-н Радев от съвместната ни работа в комисията по отбрана. Несъмнено трябва да кажа добри думи за него и за неговите познания в областта на отбраната, въоръженията и проблемите на армията. Надявам се, че това ще му бъде от полза като министър на вътрешните работи. Той представлява и демонстрира качества на организираност и дисциплина. Човек който излъчва увереност и чувство за ред и се надявам той добре да се впише в своята функция на МВР шеф и смятам, че той има лични качества да ръководи добре това министерство. Проблемите в министерството са големи, ясни са на всички, но преди всичко трябва да се създаде увереност на състава на МВР, че проблемите ще се решават, да има дух на спокойствие и увереност на служителите и мисля, че г-н Радев в тази посока ще успее. - Не бих коментирал задълбочено решението на комисията за класирането на офертата на избраната марка \"Грипен\". Ясно е, че от гледна точка на финансовите параметри на сделката,както и поддръжката на този самолет, те са по-благоприятни за България. Един нов самолет несъмнено ще бъде радост за военните ни и ВВС. От друга страна пък F-16 е една изпитана система, която е съвместима със въоръжението на нашите съюзници в района и би довела до една оперативна съвместимост в условията на конфликт. Моето мнение обаче, че по-добрият вариант е нова машина, която да има дълъг ресурс на използване. Надявам се с общи усилия и с всички политически сили да се вземе това решение, защото той е изключително важен и сроковете за неговото изпълнение трябва да бъдат спазени. Аз съм убеден в организационните качества на г-н Каракачанов, както и в това, че той има волята да се справи с този пост. На първо място той има много отговорно отношение към отбраната, той искрено вярва в своята мисия да работи за възраждането на отбраната. - Разбира се, че това е много важно, но има и други фактори които трябва да се отчетат. Това е парламентарната и политическата подкрепа, които той ще получи. Аз съм убеден, че парламентарното мнозинство и политическите партии, които стоят зад изпълнителната власт ще осигурят така необходимите политически условия за подкрепа за действията на военния министър. Аз дори съм убеден, че правилните стъпки, които вярвам, че ще бъдат предприети от г-н Каракачанов, ще намерят подкрепа и от опозицията, включително и от БСП. Защото отбраната е нещо, което стои над партийните различия и противоборство. - Не бих казал, че президентът стои срещу военния министър. Това не би трябвало да се твърди, видяхме преди няколко дни на 6-ти май как стояха рамо до рамо и това не трябва да бъде протоколно. И върховният главнокомадващ, изпълнителната власт, военният министър, както и комисията по отбрана, както и парламентът, са призвани да реализират съгласие по въпросите за отбраната. Аз не мисля, че президентът, от който имам макар и не големи впечатления, ще допусне да се конфронтира с военния министър, защото това ще бъде голяма грешка. Освен това смятам, че двамата ще изградят отлични взаимоотношения и ще бъдат в единство по отношение на въпросите за отбраната.", "date": "2017.05.11", "title": "САМО В ПИК! Острието на ВМРО Милен Михов с ексклузивен коментар за отношенията между Румен Радев и Красимир Каракачанов"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BD%D0%BE%D0%B2%D0%B8-%D0%BD%D0%B0%D0%B7%D0%BD%D0%B0%D1%87%D0%B5%D0%BD%D0%B8%D1%8F---%D0%B8%D0%B7%D0%B1%D1%80%D0%B0%D0%BD%D0%B8-%D1%81%D0%B0-%D0%BE%D1%89%D0%B5-4-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%80%D0%B8-news656893.html", "text": "Със заповед на министър-председателя Бойко Борисов са назначени четирима заместник-министри. В Министерството на околната среда и водите е преназначен Красимир Живков. Той заема тази длъжност от 2014 г. Деница Сачева, която беше заместник-министър на труда и социалната политика по време на втория кабинет на Борисов, поема поста в Министерството на образованието и науката. Заместник-министър на транспорта, информационните технологии и съобщенията става Димитър Геновски. Дълги години той е заместник-изпълнителен директор в „Български пощи” ЕАД. Магистър е по икономика от Стопанската академия „Д. А. Ценов“ в Свищов. Амелия Гешева е назначена за заместник-министър на културата. От 2016 г. до момента е заемала длъжността заместник-кмет на община Пловдив с ресор „Култура и туризъм“. Магистър е по публична администрация от Техническия университет във Варна, има придобита магистърска степен и от ПУ „Паисий Хилендарски“.", "date": "2017.05.11", "title": "ПЪРВО В ПИК! Борисов с нови назначения - избрани са още 4 зам.-министри"}
{"url": "http://pik.bg/%D1%86%D1%81%D0%BA%D0%B0-1948-%D0%BE%D0%B1%D1%8F%D0%B2%D0%B8-%D0%B1%D1%80%D0%BE%D0%B9%D0%BA%D0%B0%D1%82%D0%B0-%D0%BD%D0%B0-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%BA%D0%BE%D0%B8%D1%82%D0%BE-%D0%BF%D0%BE%D0%B4%D0%BA%D1%80%D0%B5%D0%BF%D0%B8%D1%85%D0%B0-%D1%82%D0%B8%D0%BC%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news656888.html", "text": "ЦСКА 1948 спечели с 2:1 полуфинала за Купата на Аматьорската лига срещу Литекс, който се игра във Враца. \"Червените\" получиха сериозна подкрепа от феновете си, а според сайта на тима те са били над 1000. \"ЦСКА 1948 се класира на финал за Купата на АФЛ, след като победи преименувания Ботев (Луковит) с 2:1. Мачът се игра пред повече от 1000 души на стадион „Христо Ботев“ във Враца\", пише официалният сайт на ЦСКА 1948.", "date": "2017.05.11", "title": "ЦСКА 1948 обяви бройката на феновете, които подкрепиха тима във Враца"}
{"url": "http://pik.bg/%D0%B6%D0%B5%D1%80%D0%BE%D0%BC-%D0%B1%D0%BE%D0%B0%D1%82%D0%B5%D0%BD%D0%B3-%D0%B1%D0%B5%D1%81%D0%B5%D0%BD-%D0%B8%D1%81%D0%BA%D0%B0-%D1%81%D1%80%D0%B5%D1%89%D0%B0-%D1%81-%D1%80%D1%8A%D0%BA%D0%BE%D0%B2%D0%BE%D0%B4%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B1%D0%B0%D0%B9%D0%B5%D1%80%D0%BD-news656894.html", "text": "Жером Боатенг Байерн (Мюнхен) Карло Анчелоти Борусия (Дортмунд) Фрайбург Роберт Левандовски Томас Мюлер Мануел Нойер Тиаго Алкантара Матс Хумелс Хавиер Мартинес Защитникът не е щастлив от броя на шансове, които получава тази пролет в , информира Kicker, цитиран от Спортал. В тази връзка той ще настоява да разговаря с ръководството на клуба и с треньора , за да прецени какво да прави. Германският национал пропусна известен период от сезона заради контузии, но беше здрав за полуфинала за Купата на Германия срещу , когато обаче не беше сред титулярите. Боатенг държи да получи гаранции за бъдещето си, като срещата ще бъде след последния мач за сезона срещу на 20 май. Световният шампион има договор с Байерн до 2021 г., като с такива са наградени само важни за клуба футболисти като , , , , и .", "date": "2017.05.11", "title": "Жером Боатенг бесен, иска среща с ръководството на Байерн"}
{"url": "http://pik.bg/%D0%BD%D1%8F%D0%BC%D0%B0-%D0%BF%D1%80%D0%BE%D1%88%D0%BA%D0%B0-13-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D1%82%D1%8A%D1%81%D1%82-%D0%B7%D0%B0%D1%82%D1%80%D0%B8%D0%BB-%D0%B7%D0%B5%D1%82-%D1%81%D0%B8-news656878.html", "text": "Състав на Окръжен съд – Варна постанови 13-годишна присъда за убийството в местността „Кабакум“ край Варна. Това съобщиха от пресцентъра на Окръжен съд – Варна. Съдията призна Румен Иванов за виновен в това, че на 23 август 2015 г. във Варна умишлено умъртвил зет си Николай И., поради което му налага наказание „Лишаване от свобода“ за срок от 13 години, което да бъде изтърпяно при първоначален строг режим. Мъжът трябва да заплати на децата на пострадалия Николай, чрез тяхната майка и законен представител В. И., сумите от по 200 000 лева за всеки един от тях, представляващи обезщетение за претърпените от тях неимуществени вреди в резултат на деянието, ведно със законната лихва, считано от деня на увреждането – 23 август 2015 г. Съдът го осъди да заплати и на родителите на Николай сумите от по 150 000 лева за всеки един от тях, представляващи обезщетение за претърпените от тях неимуществени вреди в резултат на деянието, ведно със законната лихва, както и направените от тях разноски за адвокатско възнаграждение. Пред съда Румен Иванов заяви, че осъзнава вината си, но че не е извършил деянието умишлено. Действията му били в отговор на проявена агресия от страна на зет му, която, според него, била провокация, свързана с бъдещо дело за упражняване на родителските права върху децата от брака му с дъщерята на подсъдимия. Мъжът поиска прошка от семейството на зет си и изказа съболезнования за загубата им. „Готов съм да изтърпя наказание за това, което извърших, но не и за това, в което съм обвинен“, заяви Иванов в последната си дума пред съда. Присъдата може да се обжалва или протестира пред Апелативен съд гр. Варна в 15-дневен срок от днес. В края на съдебното заседание бе потвърдена мярката за неотклонение „парична гаранция” на подсъдимия в размер на 20 000 лв.", "date": "2017.05.11", "title": "НЯМА ПРОШКА! 13 години затвор за тъст, затрил зет си"}
{"url": "http://pik.bg/%D0%B4%D0%BE%D0%BA%D1%82%D0%BE%D1%80%D1%8A%D1%82-%D0%BA%D0%BE%D0%B9%D1%82%D0%BE-%D0%BF%D0%BE%D0%BC%D0%BE%D0%B3%D0%BD%D0%B0-%D0%BD%D0%B0-%D0%BB%D1%8E%D1%81%D0%B8-%D0%B8%D0%BB%D0%B0%D1%80%D0%B8%D0%BE%D0%BD%D0%BE%D0%B2-%D0%B4%D0%B0-%D1%81%D1%82%D0%BE%D0%BF%D0%B8-90-%D0%BA%D0%B8%D0%BB%D0%B0-%D0%B4%D0%B0%D0%B2%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D0%BA%D0%BE%D0%BD%D1%81%D1%83%D0%BB%D1%82%D0%B0%D1%86%D0%B8%D0%B8-%D1%83-%D0%BD%D0%B0%D1%81-news656874.html", "text": "Проф. Др. Гьокхан Яджъ, който оперира режисьорът Люси Иларионов, и той отслабна с 90 кг., ще се срещне с пациенти на 19 май. За 2015-2016 година специалистът има над 400 пациенти с наднормено тегло. 100% от оперираните са свалили излишните килограми. Проф. Д-р Гьокхан Яджъ пристига у нас, за да се срещне с пациенти, които се нуждаят от хирургическо лечение на наднормено тегло. Консултациите със специалиста с над 25-годишен опит са безплатни и ще се проведат на 19 май в централния офис на болница Гювен Анкара в София, като записванията трябва да се направят предварително на телефон 0890187777 или 0893097777. Проф. Д-р Гьокхан Яджъ е завършил Военномедицински факултет Гюлхане. Бил е научен сътрудник в Университет Мадисон, Уисконсин, САЩ - Отделение по трансплантация. През 2005 г. е обявен за почетен член на престижния университет. През 2010-а завършва курс по роботизирана хирургия Да Винчи, Страсбург - Франция, Програма за бариатрична и метаболитна хирургия. Яджъ специализира и в Медицински център АСАН, Южна Корея по Програма за Трансплантация на черен дроб жив донор. Лекарят от престижната турска болница Гювен Анкара, където се лекуват ВИП-персоните на Турция, оперира известния ни режисьор Люси Иларионов преди година. Той е специалист по Обща и Онкологична хирургия,  трансплантации на органи и бариатрична хирургия. В  болница Гювен Анкара през 2015-2016 година са оперирани над 400 пациента с наднормено тегло. 100% от оперираните са свалили излишните килограми. Бариатрична и метаболитна хирургия е най-ефективния вариант за лечение на затлъстяване. Лечението чрез хирургическа интервенция решава проблема с метаболитните смущения, осигурява трайно намаляване на теглото, елиминира съпътстващите заболявания, намалява свързаната със затлъстяването смъртност и предотвратява влошаващите качеството на живот проблеми. Хирургическото лечение елиминира възникнали вторични заболявания като  Диабет тип 2, хипертония, остеопороза и ставни заболявания , сънна апнея. Бариатричната хирургия осигурява отслабване в големи размери. Операциите се извършват чрез съвременни лапароскопски и ендоскопски оперативни методи. От миналата година водещата болница в турската столица приема и пациенти от България за хирургическо лечение на наднормено тегло. Сред първите бе режисьорът Люси Иларионов. Благодарение на успешната операция, за около година Иларионов свали над 90 кг, като преди това тежеше над 185 кг.", "date": "2017.05.11", "title": "Докторът, който помогна на Люси Иларионов да стопи 90 кила, дава безплатни консултации у нас (СНИМКА)"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%80%D0%B5%D0%B9%D1%81-%D1%81-%D0%B4%D0%B5%D1%86%D0%B0-%D1%81%D0%B5-%D0%B7%D0%B0%D0%BF%D0%B0%D0%BB%D0%B8-%D0%BA%D1%80%D0%B0%D0%B9-%D0%B1%D0%BE%D1%80%D0%BE%D0%B2%D0%B5%D1%86-news656897.html", "text": "Автобус с 31 деца от Пловдив се запали в близост до Боровец. Децата са състезатели от спортен клуб „Аеробика – АМД. Информацията за инцидента съобщава „Фокус\", като се позовава на председателят на Съюза по аеробика Димитрина Къндева. Автобусът се е запалил 20 км преди курорта Боровец. Децата са пътували за държавно първенство по аеробика, което ще се проведе утре. По думите на Къндева автобусът е пламнал малко преди 11.00 часа днес. „Децата и двамата ръководители на отбора са успели да напуснат автобуса, преди пламъците да обхванат превозното средство“, каза още Къндева. „Въпреки първоначалния стрес, всички са запазили самообладание и са успели да напуснат невредими горящия автобус”, допълни още председателят на Съюза по аеробика. Минути след инцидента от спортния клуб са уведомили за случилото се родителите на състезателите. Все още се изяснява причината за запалването на автобуса. „Състезателите са били откарани с друго превозно средство до Боровец”, допълни още Димитрина Къндева.", "date": "2017.05.11", "title": "ТЕЖЪК ИНЦИДЕНТ! Рейс с деца се запали край Боровец!"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%83%D1%87%D0%B0%D1%81%D1%82%D0%BD%D0%B8%D0%BA-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0-%D0%B5%D0%B2%D1%80%D0%BE-2004-%D0%B5-%D0%BD%D0%BE%D0%B2%D0%B8%D1%8F%D1%82-%D1%82%D1%80%D0%B5%D0%BD%D1%8C%D0%BE%D1%80-%D0%BD%D0%B0-%D1%81%D0%BB%D0%B0%D0%B2%D0%B8%D1%8F-news656876.html", "text": "Златомир Загорчич е новият треньор на Славия. Той замени на поста досегашния наставник Владимир Иванов. Президентът на Славия Венци Стефанов е взел това решение, тъй като в последните мачове в Първа лига тимът от Овча купел демонстрира доста слаби игри, съобщи Спортал. Целта е рокадата да даде импулс на “белите” за важната битка за запазване мястото си в елита на родния футбол. Разбира се, и добро представяне през следващия сезон. Загорчич е бивш футболист на Литекс и националния отбор на България. Той има 23 мача за “трикольорите”, като може да се похвали с участие на Евро 2004 в Португалия. Треньорската кариера на Загорчич стартира през 2012 година, когато бившият бранител поема Войводина. Сезон 2013/14 е начело на Литекс. През 2014/2015 води Долни Стрим, а за последно е старши треньор на Войводина.", "date": "2017.05.11", "title": "Ексклузивно: Участник с България на Евро 2004 е новият треньор на Славия"}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B0%D0%B9-%D0%BC%D0%B8%D1%82%D0%BE%D0%B2-%D0%B8%D0%BC%D0%B0%D0%BC-%D1%81%D0%B0%D0%BD%D1%82%D0%B8%D0%BC%D0%B5%D0%BD%D1%82%D0%B8-%D0%BA%D1%8A%D0%BC-%D0%BB%D0%BE%D0%BA%D0%BE%D0%BC%D0%BE%D1%82%D0%B8%D0%B2-%D0%BF%D0%B4-%D0%BD%D0%BE-%D0%BB%D0%B5%D0%B2%D1%81%D0%BA%D0%B8-%D0%B8%D0%B7%D0%BB%D0%B8%D0%B7%D0%B0-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%BE-%D0%B7%D0%B0-%D1%82%D1%80%D0%B8%D1%82%D0%B5-%D1%82%D0%BE%D1%87%D0%BA%D0%B8--news656890.html", "text": "Старши треньорът на Левски Николай Митов говори преди предстоящото утре вечер гостуване на Локомотив (Пловдив) в двубой от 32-ия кръг на Първа професионална лига. Специалистът не крие сантиментите си към “черно-белия” клуб, в който работи една година като помощник на Емил Велев, но изрази категоричното мнение, че “сините” отиват за трите точки на “Лаута”. Митов не пожела да навлезе в детайли относно лятната селекция на 26-кратния шампион на България, като заяви единствено, че е споделил вижданията и желанията си пред шефовете на “Герена”. “Локомотив (Пловдив) е един качествен отбор с много добри футболисти. За мен това е един по-специален мач, тъй като една година съм бил на “Лаута”. Работил съм там и уважавам изключително много хората, които и сега са в клуба - Христо Бонев, Атанас Узунов. Войн Войнов пък ми е бил треньор в юношите на Левски. Ние обаче отиваме за трите точки, защото те ме интересуват най-много”, заяви Митов. “Мое лично решение е кой да е в групата и кой - не. Лукин, Де Ноойер, Костадинов и Аниете все още са футболисти на Левски. Добри играчи, които са дали много на клуба. За мен обаче приоритет са интересите на отбора и тези, които ще бъдат на “Герена” и догодина. Искам да видя техните възможности в оставащите до края на сезона мачове”, каза още треньорът на Левски. “Разбира се, че се работи по селекцията. Това обаче е един процес, който изисква време. Само в България всичко става за секундата. Затова и толкова грешки се допускат. И не говоря само за Левски, а за отборите у нас като цяло. Разговаряме постоянно с шефовете на тази тема. Надявам се, че ще се вземат футболистите, които желая. Все още обаче е рано да се коментира каквото и да е. Казал съм на кои постове искам да се подсилим, но не искам публично да споделям това, защото не е коректно спрямо играчите”, допълни още Митов.", "date": "2017.05.11", "title": "Николай Митов: Имам сантименти към Локомотив (Пд), но \"Левски\" излиза единствено за трите точки на \"Лаута\""}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B3%D1%80%D0%B8%D1%88%D0%BE-%D1%81-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%D0%B2-%D1%81%D0%BF%D0%BE%D1%80%D1%82%D0%B0-%D0%B2%D0%B8%D0%B4%D0%B5%D0%BE-news656839.html", "text": "\"Гришорясване\", \"Гришомания\" и прочие епитети и тези за интереса към Григор Димитров станаха популярни в началото на годината. Гришо спечели титлите в Бризбейн и София, игра епичен 1/2-финал с Рафаел Надал в Мелбърн, а сега - сега се радва на най-голямата награда в спорта. Българинът победи с 2:0 сета Иво Карлович в среща от 2-ия кръг на Мастърса в Мадрид. Днес около 18:30 часа Димитров излиза в ключов мач с Доминатора Доминик Тийм, а следните кадри казват всичко за Григор. Радостта, която носи Гришо на сънародниците ни в чужбина е безценна, каква по-голяма награда за Димитров в спорта от обичта на публиката:", "date": "2017.05.11", "title": "ЕКСКЛУЗИВНО! Гришо с най-голямата награда в спорта (ВИДЕО)"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%81-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B8-%D0%B4%D1%83%D0%BC%D0%B8-%D0%B7%D0%B0-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-news656857.html", "text": "Британският премиер Тереза Мей поздрави министър-председателя Бойко Борисов по повод избирането му за трети мандат начело на изпълнителната власт. „Обединеното кралство високо цени нашето тясно сътрудничество с България в много области - справянето с външните и вътрешни заплахи за Европа, защитата на международната основаваща се на правила система и стимулирането на развитието на свободната търговия“, отбелязва тя в поздравителния адрес. Тереза Мей допълва, че очаква с надежда възможността за по-нататъшно разширяване на партньорството с България по време на мандата на Борисов като министър-председател. Тя изтъква, че съществуват редица области, където вече се работи в тясна връзка, но вижда пространство за още по-тясно сътрудничество - например в подкрепата на общите интереси при справянето с миграцията, гарантирането на сигурността на границите, стимулирането на съдебната реформа, утвърждаване на правоприлагането и борбата с трансграничната престъпност. „Обединеното кралство напуска Европейския съюз, но ние ще се стремим към дълбоко и специално партньорство със сигурен и проспериращ ЕС. Същевременно съм убедена, че трайните здрави двустранни отношения между Обединеното кралство и България ще бъдат максимално в интерес на нашите две страни, Европа и света“, пише още Тереза Мей до премиера Борисов.", "date": "2017.05.11", "title": "ПРИЗНАНИЕ! Тереза Мей с невероятни думи за Бойко Борисов"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D0%B7%D0%B0-%D0%B3%D0%BE%D1%80%D0%B5%D1%89%D0%BE%D1%82%D0%BE-4-%D1%87%D0%B0%D1%81%D0%BE%D0%B2%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BD%D0%B0-%D0%B2%D1%81%D1%81-news656855.html", "text": "Като ръководещ заседанието на ВСС нямам възможност да изказвам мнение по точките, освен да съдействам за успешното протичане. Министърът на правосъдието не е оторизиран да коментира приетите от ВСС решения. Това заяви след близо 4-часовото заседание на Висшия съдебен съвет министърът на правосъдието Цецка Цачева. Коментарът й беше по повод първата точка в дневния ред на съдебния кадрови орган, в която се изслушваха председатели на някои апелативни съдилища във връзка с твърдения, че председателят на Върховния касационен съд Лозан Панов им е оказвал натиск. \"В момента сме в процедура по избиране на 11 представители във ВСС от Народното събрание\", коментира тя. По думите й процедурата, така както е стартирала, е в рамките на закона. \"И тонът, и начинът, по който се застъпваха различните тези на представителите във ВСС, бяха различни от заседанието на 27 април\", каза още правосъдният министър.", "date": "2017.05.11", "title": "ИЗВЪНРЕДНО В ПИК TV! Цецка Цачева с първи думи за горещото 4-часово заседание на ВСС"}
{"url": "http://pik.bg/%D0%B4%D0%B0%D0%BD%D1%81-%D0%B8-%D0%BC%D0%B2%D1%80-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-%D0%BD%D0%BE%D0%B2-%D0%B7%D0%B0%D0%BA%D0%BE%D0%BD-%D0%B7%D0%B0-%D0%BC%D0%B5%D1%80%D0%BA%D0%B8%D1%82%D0%B5-%D1%81%D1%80%D0%B5%D1%89%D1%83-%D0%BF%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B0%D1%80%D0%B8-news656769.html", "text": "ДАНС и МВР обявиха за обществено обсъждане изцяло нов Закон срещу изпирането на пари. Новият закон има за цел привеждането на българското законодателство в съответствие с европейска директива, относно изпиране на пари, издирване, изземване и конфискация на облагите от престъпления и финансиране на тероризма. Изискванията на новата Директива (ЕС) 2015/849 следва да бъдат въведени в националните законодателства до края на месец юни 2017 г. Законът засяга работата на държавни институции, търговските банки, борсови и инвестиционни посредници, обменни бюра, застрахователи, пенсионно-осигурителни дружества, одитори, счетоводители, нотариуси и други. “С въвеждане на по-високи санкции за неспазване на закона и с подобряване на контролните функции на надзорните органи следва да се постигне по-висок превантивен ефект при прилагането на новото законодателство. До момента практиката показва, че някои от задължените субекти пренебрегват определени свои задължения, като това следва да бъде преодоляно именно с тези нови изисквания”, се посочва в мотивите от ДАНС и МВР. Друг очакван ефект е повишаване на нивото и качеството на взаимодействие между финансово-разузнаватеното звено в ДАНС и правоохранителните органи. Това следва да се извърши чрез даване на по-широк достъп до информация и повишаване качеството на оперативния анализ, чрез въвеждане на изискване за допълнителен анализ на собствените бази данни от страна на ДАНС. За целта е необходимо и въвеждане на допълнителни механизми за използване на електронни средства за получаване, анализ и обмен на информация. Подобни мерки са необходими поради огромните обеми на постъпваща информация по реда на действащия Закон за мерките срещу изпирането на пари и съобразно предложените законодателни изменения, допълват вносителите на законопроекта. Службите очакват, че новият закон ще доведе до намаляване на случаите свързани с изпирането на пари и така “ще бъде повишен интегритета на финансовата система в страната, ще бъде постигнато по-високо ниво на доверие в същата, както от страна на гражданското общество, така и на бизнеса”.", "date": "2017.05.11", "title": "ДАНС и МВР предлагат нов Закон за мерките срещу прането на пари"}
{"url": "http://pik.bg/%D0%BC%D0%B0%D1%81%D0%BA%D0%B8%D1%80%D0%B0%D0%BD-%D0%BA%D0%B0%D1%80%D1%8A%D0%BA-%D0%BD%D0%B0%D1%85%D0%BB%D1%83-%D0%B2-%D0%B7%D0%B0%D0%BB%D0%BE%D0%B6%D0%BD%D0%B0-%D0%BA%D1%8A%D1%89%D0%B0-%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D1%87%D0%B5%D0%BD%D0%B3%D0%B5%D1%82%D0%B0%D1%82%D0%B0-%D0%B3%D0%BE-%D0%B8%D0%B7%D0%BB%D0%BE%D0%B2%D0%B8%D1%85%D0%B0-%D0%BD%D0%B0-%D0%BC%D1%8F%D1%81%D1%82%D0%BE-news656815.html", "text": "Маскиран мъж се е опитал да ограби заложна къща в Асеновград вчера следобед, но е бил арестуван на място от полицията. В рамките на няколко часа са арестувани и съучастниците му - двама тийнейджъри от същия град. Екшънът се разиграл на централната улица на града около 14. 30. Бандит с маска на лицето влязъл в къщата и принудил служителя да влезе в складовото помещение и да му предаде парите от оборота. В същото време обаче пристигна друга служителка на фирмата, която станала свидетел на случващото се и веднага подала сигнал в полицията. Ченгетата обградили заложната къща и заловили на място обирджията. Той е 33 - годишен мъж от село Тополово, добре познат на полицията. Ибрям Ю. е криминално проявен и осъждан. Криминалистите са разкрили и съучастниците на Ибрям, които го чакали с кола в съседна пресечка, за да му помогнат да избяга от мястото на произшествието. Това са двама непълнолетни младежи от Асеновград, единият от които вече има криминално досие. Тримата са задържани в РПУ Асеновград, а Районната прокуратура в града е образувала досъдебно производство по чл. 198 от Наказателния кодекс.  Предвиденото наказание от от 3 до 10  години затвор.", "date": "2017.05.11", "title": "Маскиран карък нахлу в заложна къща в Асеновград, ченгетата го изловиха на място "}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D0%B4%D1%80%D0%B0%D0%BC%D0%B0-%D0%B2%D0%B0%D0%BD%D1%8F-%D1%87%D0%B5%D1%80%D0%B2%D0%B5%D0%BD%D0%BA%D0%BE%D0%B2%D0%B0-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%80%D0%B5%D1%89%D1%83-%D0%B1%D0%B8%D0%B2%D1%88%D0%B8%D1%8F-%D1%81%D1%8A%D0%BF%D1%80%D1%83%D0%B3-%D0%BD%D0%B0-%D1%80%D0%B5%D0%BD%D0%B8-%D0%B1%D0%BE%D1%80%D0%B8%D1%81-%D0%BF%D0%B8%D0%BB%D0%BE%D1%81%D0%BE%D1%84-%D0%B7%D0%B0%D1%80%D1%8F%D0%B7%D0%B0-%D1%81%D0%B8%D0%BD%D0%B0-news656817.html", "text": "Голяма драма сполетя семейството на фолк певицата Рени. Синът й Аспарух е приет по спешност в инфекциозна болница. Малкото момче е денонощно на системи, разкри бизнесдамата Ваня Червенкова, която е близка приятелка на чалга изпълнителката. В социалната мрежа Фейсбук Червенкова изригна срещу бившия съпруг на Рени - Борис Пилософ, който все още не е идвал на свиждане на своя син. Ето какво написа бизнесдамата:", "date": "2017.05.11", "title": "ГОЛЯМА ДРАМА! Ваня Червенкова изригна срещу бившия съпруг на Рени! Борис Пилософ заряза сина си в инфекциозна болница (СНИМКИ)"}
{"url": "http://pik.bg/%D0%B4%D0%BE%D0%BA%D0%BE%D0%B3%D0%B0-%D0%BC%D0%B0%D0%B9%D0%BA%D0%B0-%D0%BD%D0%B0%D0%BB%D0%B0%D0%B3%D0%B0-%D1%81-%D1%88%D0%B0%D0%BC%D0%B0%D1%80%D0%B8-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B0-%D1%81%D0%B5%D1%81%D1%82%D1%80%D0%B0-%D0%B2-%D1%80%D1%83%D1%81%D0%B5-news656863.html", "text": "Университетската болница в Русе е подала сигнал до прокуратурата за инцидент, при който майка, настанена заедно с четиримесечното си болно бебе в педиатричното отделение, е нападнала дежурната медицинска сестра. Това съобщиха от болницата в крайдунавския град. Началникът на отделението д-р Ева Цонкова обясни, че инцидентът е станал около 18.00 часа вчера. Дежурната сестра влязла в болничната стая, за да направи инжекция на четиримесечното бебе, което било болно от бронхопневмония. Тя заварила близки на майката и на детето, които помолила да напуснат, тъй като не било редно да присъстват в помещението. Те отказали и заявили, че ще излязат, когато манипулацията бъде извършена. \"При поставянето на инжекцията, тъй като бебето плаче и мърда, майката не го държи добре, част от медикамента се разпръсква, което се случва нерядко. В резултат на това майката започва да крещи, удря два шамара на сестрата, обръща цялата табла с медикаменти, излиза в коридора и продължава да крещи\", обясни д-р Цонкова. Дежурният лекар уведомил веднага охраната, като бил извикан и екип на полицията. Преди пристигането на униформените близките вече били тръгнали от болницата. Цонкова обясни, че в отделението няма видеонаблюдение, но медицинската сестра е освидетелствана. Тя обаче не желаела да дава гласност на личността си. Работела в лечебното заведение от две години, преди това била медицинска сестра в друга социална институция. Цонкова каза още, че 19-годишната майка, която живеела в русенско село, е напуснала снощи самоволно болницата, заедно с бебето си. По тази причина е уведомен и отдел \"Закрила на детето\", тъй като детето не било окончателно излекувано.", "date": "2017.05.11", "title": "Докога? Майка налага с шамари медицинска сестра в Русе"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%82-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D1%8F-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%B7%D0%B0-%D1%81%D0%BA%D0%B0%D0%BD%D0%B4-news656861.html", "text": "Ръководството на МБАЛ \"Бургасмед\" излезе с официално становище след излъчения по телевизията репортаж за установени нарушения и последвалото уволнение на зам.-министъра на здравеопазването Стоил Апостолов. Ето и становището на МБАЛ \"Бургасмед\": Във връзка с излъчен репортаж в предаването „Господари на eфира“ по Нова телевизия на 10.5.2017г. ръководството на МБАЛ „Бургасмед“ иска да заяви следното: Пациентката постъпва по спешност за лечение след травма в Отделение по ортопедия и травматология към МБАЛ „Бургасмед“ ЕООД като след снемане на анамнеза и извършен широк набор от инструментални и параклинични изследвания, категорично се установява, че е необходимо да постъпи за лечение по клинична пътека № 219 „Оперативни процедури на таза и долния крайник със среден обем и сложност“ с МКБ 80.16: „*80.16 артротомия на коляно. Други инцизионни процедури на коляно(диагностична пункция). За което пациентката собственоръчно е подписала информирано съгласие. На 22.11.2016г. на пациентката е извършена интервенцията с посочения по-горе код. Описание на операцията е отразено в Оперативен протокол № 942/22.11.2016г. След извършена проверка на епикризата от Отделение по Ортопедия и травматология е установена допусната явна фактическа грешка. В епикризата на пациентката относно оперативната интервенция е цитиран погрешен Оперативен протокол № 972/22.11.2016г. Информация за извършената операция е отразена правилно в Оперативен протокол № 942/22.11.2016г., неразделна част от История на заболяване. Същото се потвърждава от „Книга за хирургични операции в Отделение по ортопедия и травматология“, започната на 20.07.2016г., приключена на 31.12.2016г. В същата книга под № 942 е вписано името на въпросната пациентка и наименование на операцията й по клинична пътека № 219. Всичко това потвърждава откритата допусната явна фактическа грешка в епикризата на пациентката от страна на техническия секретар въвеждащ данните в информационната система. Същата е подписана от лекуващия лекар и началника на отделението. Длъжността „технически секретар“ не изисква медицинско образование. Лицето заснето със скрита камера няма компетентността да коментира проведеното лечение и медицинските документи. Поради това и високата стойност на документа ръководството на лечебното заведение веднага наложи дисциплинарно наказание на служителя допуснал грешката, както и на лекарите за неупражнен контрол. МБАЛ „Бургасмед“ е болнично лечебно заведение, което се стреми да предоставя висококачествено медицинско обслужване и добри битови условия на своите пациенти. Гореизложеното показва, че в конкретния случай, излъчен в репортажа на „Господари на ефира“ не е налице злоупотреба със средства на НЗОК, а се касае за техническа грешка. За това говори и факта, че пациентката е пролежала предвиденото време по извършената по клиничната пътека пункция и собственоръчно е подписала информирано съгласие за проведеното лечение. МБАЛ „Бургасмед“ отчита клиничната пътека за извършената пункция и е получила съответното заплащане за нея, а не по друга пътека с по-висока стойност.", "date": "2017.05.11", "title": "ИЗВЪНРЕДНО! От болницата на уволнения зам.-министър на здравеопазването проговориха за скандала"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B4%D0%B0%D0%BD%D1%81-%D0%B8%D1%81%D0%BA%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BD%D0%B0-%D0%BF%D0%B0%D1%80%D1%82%D0%B8%D0%B8-%D0%B7%D0%B0-%D0%BF%D1%80%D0%B0%D0%BD%D0%B5-%D0%BD%D0%B0-%D0%BF%D0%B0%D1%80%D0%B8-news656862.html", "text": "Проверки за пране на пари в партии, при търговците на оръжие, бизнеса с петрол, хазартните игри, органите за приватизация, митническите органи. Това се посочва в подготвен от ДАНС законопрект. Според агентите и написаното в от тях ДАНС иска да им се делигират права при съмнение да имат право да влизат и да проверяват за пране на пари. Под ударите на агентите могат да попаднат и всички партии, за да се проверява тяхното финансиране. При идентифициране на нередност и проверка агентите ще имат право да проверяват действителния собственик и предприемане на подходящи действия за проверка на неговата идентификация по начин, който дава достатъчно основание на лицето, пише още в закона. ДАНС ще могат да проследяват сделките, как са се превеждали парите и да събират всички документи които са им нужни.", "date": "2017.05.11", "title": "ИЗВЪНРЕДНО В ПИК! ДАНС иска проверка на партии за пране на пари!"}
{"url": "http://pik.bg/%D1%83%D0%B5%D1%84%D0%B0-%D0%BE%D1%82%D0%BF%D1%83%D1%81%D0%BA%D0%B0-%D0%BF%D0%BE-18-000-%D0%B1%D0%B8%D0%BB%D0%B5%D1%82%D0%B0-%D0%B7%D0%B0-%D1%8E%D0%B2%D0%B5%D0%BD%D1%82%D1%83%D1%81-%D0%B8-%D1%80%D0%B5%D0%B0%D0%BB-%D0%B7%D0%B0-%D1%84%D0%B8%D0%BD%D0%B0%D0%BB%D0%B0-%D0%B2-%D0%BA%D0%B0%D1%80%D0%B4%D0%B8%D1%84-news656866.html", "text": "Финалистите в Шампионска лига Ювентус и Реал ще получат по 18 000 билета за своите фенове за мача на 3 юни на стадион „Милениум“ в Кардиф. Капацитетът на съоръжението е 74 500 места, но от съображения за сигурност той ще бъде сведен до 64 000. Останалите 28 000 места извън 36-те хиляди за привържениците на двата тима ще бъдат разпределени сред спонсорите, УЕФА, националните федерации и участниците в Шампионска лига. Официалната цена на билетите варира от 69 до 449 евро. Условен домакин на двубоя ще бъде Ювентус, както бе определено още след жребия за полуфиналите. В мача ще бъде използвана технологията на голлинията, но не и система за видеоарбитраж /ВАР/.", "date": "2017.05.11", "title": "УЕФА отпуска по 18 000 билета за Ювентус и Реал за финала в Кардиф"}
{"url": "http://pik.bg/%D1%85%D0%B8%D1%82-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-%D0%B2-%D1%80%D1%83%D1%81%D0%B8%D1%8F-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-%D1%80%D0%B8%D0%B1%D0%B0-%D1%81-%D0%B2%D0%BA%D1%83%D1%81-%D0%BD%D0%B0-%D1%81%D0%BF%D0%B8%D1%80%D1%82-news656778.html", "text": "Риба с вкус на спирт се появи в руски магазини, предаде Интерфакс. Няколко десетки килограма с подозрителна морска продукция бе засечена в търговски обекти в източната Приморска област. Местните власти започнаха разследване как се е появила спиртосаната риба. \"Най-вероятно нас става дума за изтичане на етилов алкохол в някое от многото предприятия, които преработват риба и други морски продукти\", заяви говорител на службата за санитарен контрол и защитата на потребителите. Според него няма опасност за населението, но въпреки това е започнало изтегляне на \"спиртосаната риба\".", "date": "2017.05.11", "title": "Хит на пазара! В Русия предлагат риба с вкус на спирт"}
{"url": "http://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0%D0%BB-%D1%82%D0%B8%D1%80-%D0%B7%D0%B0%D1%82%D1%80%D1%83%D0%B4%D0%BD%D0%B8-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D0%B2%D0%B8%D0%B4%D0%B5%D0%BE-news656856.html", "text": "Тежкотоварен камион катастрофира на автомагистрала \"Тракия\" и затрудни движението в посока Пловдив, съобщава \"Факти.бг\". Инцидентът се е случил на 52-рия километър от пътната артерия. Екип на пътна полиция е на мястото на събитието и реорганизира движението, което извършва само в едната лента. Очаква се до около час обстановката да се нормализира.", "date": "2017.05.11", "title": "Катастрофирал ТИР затрудни движението по магистрала \"Тракия\" (ВИДЕО)"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B0%D0%B8-%D0%BE%D1%82%D0%BA%D1%80%D0%B8%D1%85%D0%B0-%D1%86%D1%8F%D0%BB-%D0%BE%D1%80%D1%8A%D0%B6%D0%B5%D0%B5%D0%BD-%D0%B0%D1%80%D1%81%D0%B5%D0%BD%D0%B0%D0%BB-%D0%BF%D1%80%D0%B8-%D0%B0%D0%BA%D1%86%D0%B8%D1%8F-%D0%B2-%D1%81%D0%B0%D0%BC%D0%BE%D0%BA%D0%BE%D0%B2-news656851.html", "text": "Вчера криминалисти от ОДМВР- София и колегите им от РУ- Самоков проведоха полицейска операция за противодействие на криминалната престъпност в региона, при която са извършили проверка в частен дом в с. Продановци. В хода на проверката полицаите намерили и иззели в къщата 32 боеприпаса 22 калибър, пълнител за пистолет същия калибър, както и други веществени доказателства, съотносими към случая. 40- годишният обитател на къщата е задържан с полицейска мярка за срок до 24 часа, а материалите по случая са докладвани в районната прокуратура. Действията по разследването продължават в рамките на образуваното досъдебно производство за извършено престъпление за незаконно притежание на оръжие.", "date": "2017.05.11", "title": "Полицаи откриха цял оръжеен арсенал при акция в Самоков"}
{"url": "http://pik.bg/%D0%B2%D0%B0%D0%B6%D0%BD%D0%B0-%D1%81%D1%80%D0%B5%D1%89%D0%B0-%D0%B2-%D0%BB%D0%B5%D0%B2%D1%81%D0%BA%D0%B8-news656859.html", "text": "Ръководството на \"Левски\" проведе УС в известен хотел, който е собственост на Спас Русев. Миналата седмица отново имаше сбирка, като въпросната се проведе на \"Герена\". Очевидно заради големия медиен интерес \"сините\" шефове са решили да сменят мястото на своите срещи. Очакванията са да бъде определена финансова рамка за предстоящата лятна селекция, която се очертава да бъде мащабна, съобщава \"Гонг\". На практика Николай Митов има доста празни позиции. Клубът не се договори за нови контракти с Де Ноойер, Костадинов и Лукин. Не беше предложен договор на Антонио Аниете и четиримата отпадат от плановете на треньорския щаб за новия сезон. Не е изключено те да не играят до края на кампанията. \"Левски\" усилено търси централен нападател, плеймейкър, ляво крило, дефанзивен полузащитник, десен бек, ляв бек и евентуално централен бранител, играещ прецизно с ляв крак.", "date": "2017.05.11", "title": "Важна среща в \"Левски\""}
{"url": "http://pik.bg/%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D0%BF%D0%BE%D0%B5-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B2%D1%81%D1%81-news656804.html", "text": "Новият правосъден министър Цецка Цачева пое официално председателството на Висшия съдебен съвет. По първата точка в дневния ред на съдебния кадрови орган се изслушват председатели на някои апелативни съдилища във връзка с твърдения, че председателят на Върховния касационен съд Лозан Панов им е оказвал натиск, съобщава БНР. Още в началото на Цачева ѝ се наложи да влезе в познатата ни роля на парламентарен председател, като отправи критики към начина, по който се формулира дневният ред на ВСС. Тя обеща конкретни промени, за да може обществото чрез преките предавания на заседанията да е наясно какво се дебатира. Думата \"процедура\" е най-често използваната към този момент по време на заседанието. Изслушват се четирима председатели на апелативни съдилища, като въпросите са свързани с начина, по който те са организирали общите събрания за кандидати за изборната част на Софийската колегия на следващия ВСС. Според мнозинството на Съвета интересът на Лозан Панов към този начин можел да бъде възприет като недопустим натиск над тях. Преди началото на заседанието съдия номер едно коментира продължаващите атаки срещу него във вестниците, като каза, че някой се опитва да го спре да говори, но той няма да направи това. Главният прокурор Сотир Цацаров не присъства на самото заседание. Чрез пресцентъра на прокуратурата той уведоми обществеността за това, че в Народното събрание е внесен докладът на държавното обвинение за миналата година.", "date": "2017.05.11", "title": "Цецка Цачева пое официално ВСС "}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%B7%D0%B4%D1%80%D0%B0%D0%B2%D0%BD%D0%B8%D1%8F%D1%82-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%83%D0%B2%D0%BE%D0%BB%D0%BD%D0%B5%D0%BD-%D0%B7%D0%B0%D1%80%D0%B0%D0%B4%D0%B8-%D0%B3%D1%80%D0%B5%D1%88%D0%BA%D0%B0-%D0%BD%D0%B0-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%82%D0%BE%D1%80%D0%BA%D0%B0---%D1%81%D0%BF%D0%BE%D1%80%D1%8A%D1%82--news656770.html", "text": "Нелеп спор за точния код на НЗОК за манипулация на пациентка е причината за уволнението на зам.-министъра на здравеопазването Стоил Апостолов. Администраторка в бургаско лечебно заведение, на което той бил управител, е направила грешката, заради която пациентката се е оплакала в „Господари на ефира”. Именно заради техен репортаж от есента на миналата година е бил освободен Апостолов. На въпросната пациентка й е извършена пункция на коляното и в епикризата това е записано с код, който в НЗОК отговаря за няколко манипулации – артроскопия, пункция и други ортопедични намеси. Тук грешка няма, тоест не става дума за опит за взимане на по-голяма сума от Здравната каса от страна на лечебното заведение. Под кода обаче администраторката не е сменила обяснението с думи – „операция”, както най-общо се пише и именно това е станало причина пациентката да се усъмни и да се оплаче в предаването. Лекари от болницата разкриха пред ПИК, че ако има някой виновен в случая това са единствено администраторите и до известна степен ортопедите, разписали документа. Това е станало ясно и вътрешното разследване. „Д-р Апостолов е безупречен специалист с отличен имидж и като лекар, и като администратор. Напълно е съсипан от тази история и името му е опетнено нечестно”, категорични са колегите му. Както ПИК съобщи, именно заради въпросния репортаж по-рано днес премиерът Борисов освободи Апостолов от поста зам.-министър на здравеопазването, на който бе назначен вчера.", "date": "2017.05.11", "title": "РАЗКРИТИЕ НА ПИК! Здравният зам.-министър уволнен заради грешка на администраторка - спорът от \"Господари на ефира\" бил с пациентка за код на пътека към НЗОК (ДОКУМЕНТ)"}
{"url": "http://pik.bg/%D0%BF%D0%BE%D0%B3%D0%B2%D0%B0%D1%82-%D1%87%D0%B5%D0%BD%D0%B3%D0%B5%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%B1%D1%80%D0%B0%D1%82%D0%B0-%D0%BD%D0%B0-%D1%81%D1%82%D0%BE%D0%B8%D1%87%D0%BA%D0%BE%D0%B2---%D0%BD%D0%B0%D0%BF%D1%80%D0%B0%D0%B2%D0%B8%D0%BB%D0%B8-%D1%86%D0%B0%D0%BD%D0%BA%D0%BE-%D0%BD%D0%B0-%D0%BC%D0%B0%D1%80%D0%BC%D0%B0%D0%BB%D0%B0%D0%B4-news656819.html", "text": "Ченгета от пловдивската полиция ще бъдат проверявани след оплакване от брата на Христо Стоичков - Цанко. Това потвърдиха от МВР Пловдив пред столичен вестник. Цанко съобщи за необосновани действия от страна на местната полиция срещу него. Освен това подчерта, че полицаите са го унижили публично, като са го тарашили все едно е дилър. За случая разтръби самият Цанко, който се закани да съди ченгетата за своеволията. Той дори сподели, че вече се е консултирал с адвоката си какви мерки да предприеме. По думите му той е бил тарашен като престъпник и натикан в бус от ченгетата насред централен булевард на 1 май. След това бил откаран, за да бъде тестван за наркотици и алкохол в КАТ. \"Направиха ме на мармалад пред целия град. Предоставих им документите, щом искат да ме проверяват. Но незнайно защо ме качиха в буса. Бях сам в колата, добре, че детето ми, което е на 12 години, не присъства, за да не става свидетел на тази грозна случка\", разказа Цанко Стоичков след случилото се. Той твърди, че нито е извършвал нарушение на пътя, нито е носел нерегламентиран товар. Карал на зелено, когато полицаите му дали знак да спре за проверка. Заобиколили го дузина униформени, които преминали към обиск. След това Цанко Стоичков бил стоварен в КАТ, където му направили тестовете за наркотици и алкохол. Всички проби били отрицателни, казва Стоичков. Когато полицаите разбрали, че не е пиян или друсан, започнали да си тръгват един по един, като обяснили, че ги викат по сигнали. \"Двама от господата се държаха нагло и агресивно. Искам да дойдат и да ми се извинят. По физиономия ги знам кои са, ще им разбера имената. Няма да оставя нещата така\", заканва се братът на футболната ни легенда. Той попитал полицаите защо го проверяват, но те му отвърнали \"Айде, гледай си работата!\". Дори не му позволили да се обади по телефон. \"Наистина нямам обяснение за постъпката им - да ме тарашат по този грозен начин пред целия град. Да пускат буркани, да ме вкарват в бус...\", кълне се още възмутеният Цанко Стоичков. От пловдивската полиция потвърдиха, че са научили за случая и ако се установят нарушения, ще има и последствие за полицаите.", "date": "2017.05.11", "title": "Погват ченгета заради брата на Стоичков - направили Цанко на \"мармалад\""}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%B1%D1%83%D1%80%D0%B3%D0%B0%D1%81-%D0%B7%D0%B0%D0%BA%D0%BE%D0%BF%D1%87%D0%B0%D0%BB%D0%B8-%D0%BD%D0%B0%D1%81%D0%BA%D0%BE-%D0%B8%D1%82%D0%B0%D0%BB%D0%B8%D0%B0%D0%BD%D0%B5%D1%86%D0%B0-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%B5%D0%B4%D0%B8-%D0%B4%D0%B0-%D1%81%D0%B5-%D0%B1%D0%B0%D1%80%D0%B8%D0%BA%D0%B0%D0%B4%D0%B8%D1%80%D0%B0-%D1%81%D1%8A%D1%81-%D0%B7%D0%B0%D1%80%D0%B5%D0%B4%D0%B5%D0%BD-%D0%B0%D1%80%D0%B1%D0%B0%D0%BB%D0%B5-news656794.html", "text": "Атанас Николов-Италианеца – знакова фигура в ъндърграунда явно се е готвил да се барикадира в дома си, научи \"Флагман\" от изключително достоверен източник. Припомняме, че 43-годишният столичанин, живеещ от известно време в Поморие, вдигна на крак целия РУП и бе откаран с белезници в Психото в Бургас. Подозренията са, че се прави на луд, защото се готви да извърши нещо голямо. Преди да се стигне до откарването му в лудница той е бил спрян да шофира автомобилът си силно дрогиран – с коктейл от кокаин и метамфетамин. Атанас Николов е откаран в болницата за преглед, откъдето обаче е избягал. Един от служителите на РУП-а в Поморие обаче предвидливо е отишъл пред дома му, скрил се е и изчакал Наско Италианеца да се прибере. Той го е издебнал и арестувал секунди преди да влезе в жилището си. Поведението му е непредсказуемо, заради което 43-годишният мъж е изведен буквално от всички полицаи, които са били на смяна в Поморие снощи. Разследващи са шокирани от вида на апартамента му. Наско Италианеца ремонтирал жилището си и подготвил няколко големи дъски, с които явно искал да залости вратата. До нея имало зареден спортен арбалет. Подозренията са, че в апартамента му има и пистолет, който при предишния обиск полицаите така и не са открили. Намерили са единствено кобура и патроните. Ще се изиска заповед за обиск, за да се претърси жилището му. Италианеца снощи провокирал през цялото време униформените, явно е очаквал те да реагират и той да се оплаче от полицейско насилие, разкриха източници, наблюдавали ареста му. „Поздравления за полицаите, които си свършиха прекрасно работата. Той явно се опитваше да ги извади извън нерви, но те бяха професионалисти – закопчаха го и отведоха”, разказа пред Флагман.бг свидетел на задържането на Атанас Николов. Наша проверка показа, че той е хоспитализиран за 20 дни в Психото. Лекари ще установят до дни дали е вменяем, или се прави на луд. Преди седмица той беше гърмян в корема, а след това направи скандални разкрития за прокурор от Поморие, който го тормозел. Той е известен на полицията, твърди се, че навремето бил съратник на Иво Карамански и Жоро Илиев. Атанас Николов е поморийски зет, от известно време пребивава постоянно в морския град. Води скъп живот, носи луксозни дрехи, а никой не го знае с какво се занимава. Преди години имал бизнес с малко заведение, но го затворил.", "date": "2017.05.11", "title": "ЕКШЪН В БУРГАС! Закопчали Наско Италианеца минути преди да се барикадира със зареден арбалет "}
{"url": "http://pik.bg/%D1%82%D0%BE%D0%B7%D0%B8-16-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D0%BB%D0%B0%D0%B4%D0%B5%D0%B6-%D1%85%D0%BE%D0%B4%D0%B8-%D0%BF%D0%BE-%D1%81%D1%86%D0%B5%D0%BD%D0%B0%D1%82%D0%B0-%D0%BD%D0%BE-%D0%BF%D1%80%D0%B5%D0%B4%D0%B8-%D0%B4%D0%B0-%D0%B7%D0%B0%D0%BF%D0%BE%D1%87%D0%BD%D0%B5-%D0%B4%D0%B0-%D0%BF%D0%B5%D0%B5%D1%87%D1%83%D0%B2%D0%B0-%D0%BF%D0%BE%D0%B7%D0%BD%D0%B0%D1%82-%D0%B3%D0%BB%D0%B0%D1%81-%D0%BE%D1%82-%D0%BF%D1%83%D0%B1%D0%BB%D0%B8-news656812.html", "text": "Тинейджърът Рубен Грей събра смелост и като много други негови връстници се яви на прослушване в британският формат на шоуто за таланти. За подкрепа в този напрегнат момент бяха майка му и неговата приятелка, но най-големият му фен – баща му, липсваше. Бащата на момчето работи в Близкия изток и прекарва едва 3 месеца годишно със своето семейство. За съжаление, неговата отпуска се размина с важния момент за сина му, нямаше как да са заедно. А всички ние знаем, колко е силна връзката между баща и син и колко е важна моралната подкрепа в такива ситуации. Но когато момчето най-накрая излиза на сцената пред журито, чува познат глас от публиката... Баща му моли за отпуска и изминава всички тези километри, за да може да бъде там в публиката, да се появи и да го подкрепи. Развълнувано младото момче едва сдържа емоциите. Рубен седна на пияното и изпя песента, която беше посветил на своята приятелка, всички останаха впечатлени от неговия талант. Също и най-големият му фен, който бе изключително горд... и накрая прегръдката? Изключително докосващ момент!", "date": "2017.05.11", "title": "Този 16 годишен младеж ходи по сцената, но преди да започне да пее,чува познат глас от публиката..."}
{"url": "http://pik.bg/%D0%B2-%D0%BA%D0%B0%D1%82%D0%B0%D0%BB%D1%83%D0%BD%D1%8F-%D0%B7%D0%BB%D0%BE%D0%B1%D0%B5%D1%8F%D1%82-%D1%81-%D1%82%D0%B0%D0%B7%D0%B8-%D0%BB%D0%B8-%D0%B8%D0%B3%D1%80%D0%B0-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D1%80%D0%BE%D0%BD%D0%B0%D0%BB%D0%B4%D0%BE-%D1%89%D0%B5-%D1%81%D0%BF%D0%B5%D1%87%D0%B5%D0%BB%D0%B8-%D0%B7%D0%BB%D0%B0%D1%82%D0%BD%D0%B0%D1%82%D0%B0-%D1%82%D0%BE%D0%BF%D0%BA%D0%B0-news656867.html", "text": "Докато Реал Мадрид празнува поредното си класиране за финала в Шампионската лига, в Барселона решиха да наблегнат върху неубедителните изяви на Кристиано Роналдо на “Висенте Калдерон”. Каталунското издание Sport, цитирано от Спортал, прави анализ на представянето на тима в реванша срещу Атлетико Мадрид от полуфиналите и обръща внимание на показаното от всеки един футболист. Играта на Кристиано обаче е определена като незадоволителна. “Португалецът остана незабележим на терена. Ако France Football счита това представяне за достойно за “Златната топка”, то трябва да преглътнат факта, че в реванша той не стори нищо. Французите имат репутация на шовинсти и за тях ще е по-добре да обърнат внимание на показаното от сънародника им Карим Бензема, за да видят какво трябва да прави носителят на “Златната топка”. Във футбола не всичко е голове”, гласи коментарът на Sport. Той е във връзка с публикацията на France Football от вторник, в която се твърдеше, че още отсега Кристиано е фаворит за индивидуалния приз за 2017 г., а Лионен Меси не е дори сред потенциалните претенденти. За мача на “Висенте Калдерон” излизащото в Барселона издание дава най-високи оценки - “9”, на Бензема, Марсело и Лука Модрич, а с най-ниска - “4”, е Данило. Роналдо е заслужил “5”.", "date": "2017.05.11", "title": "В Каталуня злобеят: С тази ли игра Кристиано Роналдо ще спечели \"Златната топка\"!?"}
{"url": "http://pik.bg/%D1%80%D0%B0%D0%B7%D1%88%D0%B8%D1%80%D1%8F%D0%B2%D0%B0%D1%82-%D0%B7%D0%B5%D0%BB%D0%B5%D0%BD%D0%B0-%D0%B7%D0%BE%D0%BD%D0%B0-%D0%B2-%D1%81%D0%BE%D1%84%D0%B8%D1%8F-%D0%B5%D1%82%D0%BE-%D0%B2-%D0%BA%D0%BE%D0%B8-%D0%BA%D0%B2%D0%B0%D1%80%D1%82%D0%B0%D0%BB%D0%B8-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5%D1%82%D0%BE-%D1%81%D1%82%D0%B0%D0%B2%D0%B0-%D0%BF%D0%BB%D0%B0%D1%82%D0%B5%D0%BD%D0%BE-news656822.html", "text": "Столичната община обмисля да разшири Зелената зона за почасово платено паркиране в София. Близо 5000 места ще се обособят в долната част на квартал \"Лозенец\", пазара \"Димитър Петков\", част от улица \"Оборище\", бул. \"Мадрид\", \"Ситняково\", \" Цар Иван Асен II\". Директорът на Центъра за градска мобилност Христиан Петров посочи, че се чака решение на Столичния общински съвет. Ако то бъде прието, дружеството веднага ще въведе зоните, в които час престой ще струва 1 лев. \"Разширяване на Синя и Зелена зона - това е едно решение, което е изцяло в ръцете на Столичния общински съвет. В момента, когато се вземе това решение, ние имаме пълната готовност да я интегрираме и усвоим. Има няколко зони, които се имат предвид - долен \"Лозенец\", районите около \"Оборище\", посочи Петров.", "date": "2017.05.11", "title": "Разширяват \"Зелена зона\" в София! Ето в кои квартали паркирането става платено"}
{"url": "http://pik.bg/%D0%B4%D1%80%D1%83%D0%B3%D0%B0%D1%80%D0%BA%D0%B0%D1%82%D0%B0-%D0%BD%D0%B8%D0%BD%D0%BE%D0%B2%D0%B0-%D0%BB%D0%B0%D0%BC%D1%82%D0%B8-%D0%B7%D0%B0-%D0%BB%D0%B8%D1%87%D0%BD%D0%B8-%D0%BE%D0%B1%D0%BB%D0%B0%D0%B3%D0%B8-news656816.html", "text": "Защо ли другарката Нинова не се съгласи да оглави парламента? Какви толкова различия има с която и да е друга партия, че не иска да е в услуга на народа си? Или: „Вся власт советам!\" Или ще е начело на държавата, или не. Не вижда ли, че комунизмът е бита карта, че е минало свършено време – на какво разчита? Защо не си подадат ръка всички партии в името на добруването на народа си? Какво делят – нейните разбирания, видите ли, били други. За какво става въпрос бе, другарко Нинова, ако не за лични интереси. Какви различия имаш лично ти, че се дърпаш от един от най-престижните постове в държавата – да ръководиш парламента? Да, ама не – казваше един известен журналист. – Ти се целиш по-високо, нали? Иска ти се да управляваш цялата държава. Само че младежите мислят друго, а белите коси си отиват един след друг – оредяват редиците ви, другарко Нинова. Осъзнай се! Да откажеш този пост – да служиш на народа си, това значи, че гониш лични цели – но... Народът те отряза. Какво по-различно може да даде една комунистическа партия, която ще се върне на власт? Имаше една народна песен, слушала съм я като дете: „Бачо ле, бачо Иване, времето ти е вече минало като на стар кон кушия...\" – няма да цитирам повече. Осъзнайте се, подайте си ръка в името на добруването на българина. Спрете с личните нападки, не ставайте смешни с жалките си напъни да станете нещо повече. Какво освен личната облага ви кара всички вас да се натягате и да сте вечната контра на онова добро, което предлагат избраните от народа. След като сте бита карта, седнете си на задните части и оставете другите да работят спокойно за доброто на целия народ. Гергана ДИМИТРОВА, Габрово", "date": "2017.05.11", "title": "Другарката Нинова ламти за лични облаги"}
{"url": "http://pik.bg/%D0%BA%D0%BE%D0%B9-%D1%89%D0%B5-%D1%81%D0%B5%D0%B4%D0%BD%D0%B5-%D0%B2-%D1%81%D1%82%D0%BE%D0%BB%D0%B0-%D0%BD%D0%B0-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D0%B2-%D0%B5%D0%BF-news656746.html", "text": "Директор на училище в гърменското село Долно Дряново ще наследи поста на евродепутата Мария Габриел, ако тя стане еврокомисар. Става дума за Асим Адемов, който доскоро беше заместник-областен управител на Благоевград. Преди това той работи като учител в гърменското село Долно Дряново. Пред Нова телевизия Адемов споделя, че посреща новината със смесени чувства: \"Натъжен съм, защото си спомних за моите родители, които за съжаление вече не са между живите и много ми се искаше те сега да са до мен, за да се зарадват на тази новина. Защото те много тежко изживяваха моя път в политиката. Когато тръгнах по този трънлив път имаше много препятствия\". Адемов разказва, че преминаването му от ДПС в редиците на ГЕРБ му е донесло неприятности: \"По времето на кабинета \"Орешарски\" решиха да ми отмъстят за моята политическа активност, свързана с моята партия, и бях незаслужено дисциплинарно уволнен\". По-късно обаче Адемов е назначен за зам.-областен управител на Благоевград. След това отново се връща на село - като директор и учител. \"Ще ми липсват децата, ако се наложи да отида до Брюксел. Все пак 23 години съм бил тук\", казва Асим Адемов и уверява, че не мисли за евродепутатската заплата от 7000 евро - десетки пъти по-висока от учителската заплата в селското училище: \"Аз мисля преди всичко за отговорностите, които биха ме налегнали\". А дали учителят по български език и литература ще замине за Брюксел, зависи от подкрепата, която ще получи номинацията на Мария Габриел. Дотогава Адемов остава в класната стая в селското училище в Долно Дряново.", "date": "2017.05.11", "title": " Кой ще седне в стола на Мария Габриел в ЕП?"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%BD%D0%B5-%D0%B2%D0%B7%D0%B8%D0%BC%D0%B0%D0%B9%D1%82%D0%B5-%D1%81%D0%B5%D1%80%D0%B8%D0%BE%D0%B7%D0%BD%D0%B8-%D1%80%D0%B5%D1%88%D0%B5%D0%BD%D0%B8%D1%8F-%D0%B8-%D0%BD%D0%B5-%D0%BF%D1%80%D0%B0%D0%B2%D0%B5%D1%82%D0%B5-%D1%81%D0%B5%D0%BA%D1%81-news656755.html", "text": "Пълнолуние е. То е толкова загадъчно и много процеси, ставащи по това време, са необясними. Не е най-доброто време за извънградски разходки, особено за лесно възбудимите и неуравновесени хора, предупреждава астрологът Ивелина Пенчева. „Психическата дейност се изостря, затова творческите хора (художници, поети) получават прилив на вдъхновение, а криминалните натури - допълнителен стимул към престъпни замисли. В този период не вземайте сериозни решения. Може да се приложи лунната диета“, пише астрологът в хороскопа си за novini.bg. „Луната е в знак Скорпион до 20:00 часа, а след това влиза в знак Стрелец. Тази енергия действа на подсъзнанието на човек, пробужда странни предчувствия и лишава от способността да се контролират емоциите. Силно уязвима е пикочно-половата система“, предупреждава Пенчева. „В храната трябва да се съдържа повече протеин, морски продукти, яйца, орехи и соя. На организма може да не му достига желязо, затова е подходящо да се консумират червени плодове и зеленчуци. Уязвими са половите органи, затова е добре да има полово въздържание. Също така бременните жени е добре да бъдат много внимателни и да не се натоварват с нищо“, съветва астрологът. „Отдавна забравени обиди могат да се върнат отново или страсти да се разгорят с нова сила. Затова не ровете в миналото, не предявявайте претенции и не критикувайте. Бъдете съвсем внимателни относно отношенията си. В това време се слуша не какво, а как се говори. Помнете, че дори най-малката негативна мисъл или отрицателна енергия нарастват по сила многократно“, предупреждава Ивелина Пенчева. „15-ят лунен ден (до 21:05 часа) носи кратковременно блаженство, сменено с дългосрочно разочарование и често това е в любовта. Луната се намира в апогей, на пика на своята енергийна наситеност. Колкото е благоприятно времето, толкова и опасно е. Луната действа като увеличително стъкло и увеличава всички положителни и отрицателни качества на човек по няколко пъти. Затова бъдете много внимателни, за да не вземат връх негативните страни на личността“, добавя астрологът. „Ако прекарате този ден в пасивност, то вътрешно преображение няма да настъпи. Хора, които не използват мощния поток на пълнолунието за трансформация на своите отрицателни качества в положителни, губят връзка с вътрешното си Аз“, обяснява Пенчева. Според нея 15-ят лунен ден е опасен, тъй като може едновременно да донесе радост, както и да я отнеме. Всичко зависи от това, доколко тактично ще се отнесете към другите при общуването. Запазете спокойствие и контролирайте емоциите си, само така ще избегнете неприятностите“, съветва астрологът. „Прекрасно време за бизнесмени, които точно знаят какво искат. Не оставяйте други да вземат вместо вас важните решения. Трябва да го направите самостоятелно. Ръководителите трябва с личния си пример да вдъхновяват подчинените си. Полезно е да общуват със своите служители в максимално неофициална обстановка“, добавя Ивелина Пенчева. Тя съветва днес да избягваме всички пъстри цветове в тоалета си, особено червено и оранжево.", "date": "2017.05.11", "title": "ЗВЕЗДИТЕ ГОВОРЯТ! Не взимайте сериозни решения и не правете секс"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B3%D0%BE%D1%80%D0%B0%D0%BD%D0%BE%D0%B2-%D0%BE%D0%B1%D1%8F%D0%B2%D0%B8-%D1%87%D0%B5-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%83%D1%87%D0%B8%D1%82%D0%B5%D0%BB%D1%81%D0%BA%D0%B8%D1%82%D0%B5-%D0%B7%D0%B0%D0%BF%D0%BB%D0%B0%D1%82%D0%B8-%D0%BC%D0%BE%D0%B6%D0%B5-%D0%B4%D0%B0-%D0%B5-%D1%81-%D0%BD%D0%B0%D0%B4-15-news656803.html", "text": "Продължава да не е ясно с колко ще се вдигнат учителските заплати, може да е с над 15%. Това каза министърът на финансите Владислав Горанов пред журналисти по повод обявеното от образователния министър увеличение на учителските заплати с 15% от 1 септември. „Продължава да не е ясно с колко ще се вдигнат. Това са вероятно разчети правени от просветния министър. Така или иначе за увеличение се говори от 1 септември. Много преди това ще е ясно числото“, коментира Горанов. „Аз казвам, че може да са над 15%. Това не е наддаване, а въпрос на изчисления и прецизиране на механизма“, добави той. Горанов добави, че графикът е такъв, че до края на мандата учителските заплати ще се удвоят, а мандатът е 4-годишен.", "date": "2017.05.11", "title": "Добра новина! Горанов обяви, че увеличението на учителските заплати може да е с над 15%"}
{"url": "http://pik.bg/%D0%B7%D0%BB%D0%BE%D0%BA%D0%BE%D0%B1%D0%BD%D0%BE-%D0%BF%D0%B8%D1%81%D1%8A%D1%86%D0%B8-%D0%BE%D0%B3%D0%BB%D0%B0%D1%81%D1%8F%D1%82-%D1%8F%D0%B7%D0%BE%D0%B2%D0%B8%D1%80%D0%B0-%D0%BA%D0%BE%D0%B9%D1%82%D0%BE-%D0%BF%D0%BE%D0%B3%D1%8A%D0%BB%D0%BD%D0%B0-8-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%BD%D0%B8%D0%BA%D0%B8-%D0%B2%D0%BE%D0%B4%D0%BE%D0%BB%D0%B0%D0%B7%D0%B8-%D1%82%D1%8A%D1%80%D1%81%D1%8F%D1%82-%D1%82%D1%80%D1%83%D0%BF%D1%87%D0%B5%D1%82%D0%BE-%D0%BF%D0%BE--news656813.html", "text": "Страшно и злокобно е днес около язовира, погълнал снощи 8-годишния Николай от село Струмяни, пожарникари с лодка търсят детето, което влезе в язовира, за да спаси топката си и потъна в него. Снощи издирването приключи без успех, тази сутрин бе подновено. Писъци раздират района, роднини на детето, научили за трагедията, пристигат един подир друг. На място са кметът на Струмяни Емил Илиев, полицаи, пожарникари, специалисти от гражданска защита, разказват от \"Струма.ком\". Трагедията е голяма. Припомняме, че снощи около 20 часа, гонейки топката си малкият Николай падна в язовира, въпреки опита на приятеля му да го издърпа с кучешка каишка, не успя и пред очите му той потъна. Сигналът в полицията бе подаден около 20.15 минути, незабавно започна търсенето, но без успех до момента. В язовира се виждат огнеборците, чийто дървени колове не достигат дъното, толкова е дълбоко. Наскоро той е бил напълнен с вода с идеята да се превърне в рибарник. Водоемът не се охранява, но има предупредителна табела, че влизането в него е забранено. Водолазите от Кюстендил пристигнаха на водоема край Струмяни, поясняват от \"Струма.бг\". Момчетата започнаха да приготвят обоудването си. След като екипите с лодки не успяха да открият тялото на удавения 8-годишен второкласник сега надеждата е във водолазите.", "date": "2017.05.11", "title": "ЗЛОКОБНО! Писъци огласят язовира, който погълна 8-годишния Ники! Водолази търсят трупчето по дъното (ВИДЕО)"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D1%81%D1%8A%D0%B4%D0%B1%D0%B0-13-%D0%B4%D0%B5%D1%86%D0%B0-%D0%BE%D1%81%D1%82%D0%B0%D0%BD%D0%B0%D1%85%D0%B0-%D1%81%D0%B8%D1%80%D0%B0%D1%86%D0%B8-%D1%81%D0%BB%D0%B5%D0%B4-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%B2-%D0%B1%D0%BE%D0%B3%D0%B4%D0%B0%D0%BD%D0%B8%D1%86%D0%B0-%D0%BF%D0%BE%D0%B3%D1%80%D0%B5%D0%B1%D0%B2%D0%B0%D1%82-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%B2--news656758.html", "text": "13 деца останаха сираци след зверската катастрофа край садовското село Богданица. Размазаните жертви бяха разпознати вчера в Съдебна медицина. За процедурата са били извикани техни далечни роднини, тъй като най-близките им все още били в пълен шок от трагедията и униформените преценили, че гледката не би им понесла. Телата на петимата били на парчета. След освобождаването им от моргата те ще бъдат погребани в затворени ковчези, за да се спести ужасяващата гледка на близките им, съобщава \"Марица\". Междувременно се разбра името и на петата жертва от касапницата на пътя. Това е 22-годишната Анка Бошнакова, която от 20 дни се била преместила от Белащица в Селци при майка си. Тя е роднина на останалите загинали в катастрофата. Райчо е неин чичо - Анка е дъщеря на неговата балдъза. Роднински свързани са били всички пътници в мерцедеса ковчег, с изключение на Ангел. Шофирал е 40-годишният Ивайло Илиев. Той е чичо и по бащина, и по майчина линия на Райчо и Зюмбюла Демиреви. Баща е на две деца - момче и момиче. Той е бил и най-възрастният в колата ковчег. Райчо Демирев е на 27 години и също има две деца. Сестра му Зюмбюла е по-голяма от него - над 30-годишна. Тя е майка на момче и момиче. 23-годишният Ангел Николов пък има четири деца, а жена му е бременна с петото, разказаха хора от почерненото село. Мъжете не са били на постоянни трудови договори, но са намирали начин да си изкарват хляба. Викали са ги да поработват в различни фирми в околността. Отдавали са труда си най-вече на земеделски производители по време на кампаниите. Вчера рано сутринта семействата на жертвите се бяха събрали пред кметството, за да питат кога ще получат телата на своите близки, за да се сбогуват тях. Останки от разполовения мерцедес вчера все още бяха разпръснати на 20 метра от мястото на катастрофата, която отне живота на петимата на шосето Асеновград - Поповица, видя екип на \"Марица\". Пътят на автомобила изглеждаше като разорана нива ден след трагичния инцидент. Там, където мерцедесът е изхвърчал от платното, гумите са оставили огромни бразди. Ясно се вижда, че при удара с първото дърво колата не е спряла. Челният сблъсък е станал с второто дърво, където мерцедесът се е разпаднал надве. Наоколо бяха разпръснати частите на автомобила и остатъци от личните вещи на загиналите. Дървото е с пречупени клони, което говори за адската сила на сблъсъка. Наоколо се търкаляха тонколони, една от седалките на колата. Малко по-далече имаше опаковки от лекарства за първа помощ и касова бележка от платена сметка за ток. В тревата лежеше и натрошеното задно стъкло на мерцедеса. Гледката привличаше вниманието на преминаващи шофьори. Някои дори спряха да разгледат. В същото време тежки камиони и всякакви нови и стари возила продължаваха да профучават с опасна скорост покрай фаталното място. От ден на ден нещата стават все по-зле, инцидентите на пътя се увеличават. Това каза пред \"Марица\" кметът на потъналото в скръб село Богданица Александър Александров. Той припомни, че пътят между Асеновград и Поповица бе ремонтиран, след като жителите на осем села излязоха на протести. Преди това кратерите по шосето били ужасни. \"Когато пътят беше лош, имаше много по-малко инцидентни\", коментира кметът и разсъждава, че хубавата отсечка провокира шофьорите да настъпят педала на газта. \"Те вече не се впечатляват от глоби и фишове. Просто санкциите не ги плащат. И да се стигне до вземане със съдия-изпълнител, те просто нямат имущество и легални доходи, които да им се удържат\", обясни Александров. Проблем създава и местен фермер, който непрестанно преминава със стадо овце и застрашава живота на хората на пътя, предупреди Александров.", "date": "2017.05.11", "title": "ЖЕСТОКА СЪДБА! 13 деца останаха сираци след касапницата в Богданица! Погребват загиналите в затворени ковчези (ВИДЕО)"}
{"url": "http://pik.bg/%D0%BF%D0%B8%D1%8F%D0%BD%D0%B0-%D0%B4%D0%B5%D0%B2%D0%BE%D0%B9%D0%BA%D0%B0-%D0%BD%D0%B0%D0%BA%D1%8A%D0%BB%D1%86%D0%B0-%D1%81-%D0%BD%D0%BE%D0%B6-%D0%B4%D0%B2%D0%B0%D0%BC%D0%B0-%D0%B0%D0%B2%D0%B5%D1%80%D0%B8-%D0%BF%D0%BE-%D1%87%D0%B0%D1%88%D0%BA%D0%B0-news656766.html", "text": "Пияна девойка накълца с нож двама свои познати, с които разпивали заедно. Инцидентът е станал в Химки, в Подмосковието. Според РЕН.тв пострадалите са били откарани в болница. Единият е със сериозни рани от нож по гърдите, а другият е ранен в корема. Полицаите са задържали нападателката. По случая е образувано досъдебно производство.", "date": "2017.05.11", "title": "Пияна девойка накълца с нож двама авери по чашка "}
{"url": "http://pik.bg/%D0%B2%D0%B5%D1%81%D0%BD%D0%B0-%D0%B7%D0%BC%D0%B8%D1%8F%D0%BD%D0%B0%D1%86-%D1%88%D0%BE%D0%BA%D0%B8%D1%80%D0%B0-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D1%81%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D1%80%D1%8A%D0%B1%D1%81%D0%BA%D0%B0%D1%82%D0%B0-%D1%82%D1%83%D1%80%D0%B1%D0%BE%D1%84%D0%BE%D0%BB%D0%BA-%D0%BB%D0%B5%D0%B3%D0%B5%D0%BD%D0%B4%D0%B0-%D1%81%D0%B5-%D0%B7%D0%B0%D0%BD%D0%B5%D0%BC%D0%B0%D1%80%D0%B8-%D1%82%D0%BE%D1%82%D0%B0%D0%BB%D0%BD-news656754.html", "text": "Сръбската турбофолк звезда Весна Змиянац удиви българските си фенове с корем като на Митьо Пищова от добрите му времена. Певицата участва във фестивала \"Банкя мези\". където се появи в черни панталон, блуза и наметало. Тъмните дрехи не успяха да прикрият увисналите прелести на кралицата на сръбския фолк. За никого не остана скрито шкембето на Весна, което изскачаше от панталона и се полюшваше ритмично. За капак сръбкинята бе забравила да си сложи сутиен и зърната й стърчаха през ефирната блуза. \"Как може да се облече така?\", недоумяваха зрители на шоуто, цитирани от столичен всекидневник. Те коментираха, че певицата е взела крайно неподходящо решение за външния си вид. Вероятно на Весна все пак й е станало неудобно, защото от време на време загръщаше телесата си с жилетка. Феновете отбелязаха, че Весна Змиянац доста се е отдалечила от визията си от началото на кариерата си. Единственото общо е, че е руса и все още обича да показва прелестите си. \"Явно не може да свикне, че вече не е сексбомба, а 60-годишна баба\", коментира почитателка на сръбкинята Весна успя да вдигне настроението на стотиците хора, дошли в парк \"Ротонда\" в Банкя, за да се забавляват. Тя изпя някои от най-големите си хитове, превърнали се преди десетилетия в песни за маса. Звездата на сръбския фолк бе ескортирана до автомобила си от няколко здравички момчета, които не позволиха и пиле да прехвръкне около нея. Змиянац също не обърна внимание на десетките почитатели, които я причакаха за снимки и автографи. Една от фенките посегна към нея, но бе избутана от охраната. \"Поне успях да я докосна\", крещеше в екстаз жената, като обясни, че години наред е гледала любимката си само по телевизията.", "date": "2017.05.11", "title": "Весна Змиянац шокира феновете си в България! Сръбската турбофолк легенда се занемари тотално (СНИМКИ)"}
{"url": "http://pik.bg/%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8-%D1%89%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D0%BF%D1%8A%D1%82%D1%83%D0%B2%D0%B0%D1%82-%D1%81-%D0%B5%D0%B4%D0%B8%D0%BD-%D0%B1%D0%B8%D0%BB%D0%B5%D1%82-%D0%B2-%D0%BD%D1%8F%D0%BA%D0%BE%D0%BB%D0%BA%D0%BE-%D0%BF%D1%80%D0%B5%D0%B2%D0%BE%D0%B7%D0%BD%D0%B8-%D1%81%D1%80%D0%B5%D0%B4%D1%81%D1%82%D0%B2%D0%B0-news656774.html", "text": "До две години и половина софиянци ще могат да пътуват с един билет в повече от едно превозно средство. Това ще стане след въвеждането на електронна система за таксуване в Градския транспорт. Това означава, че ако си купим билет от автобуса с него след това ще може да се качим в трамвая, тролея или метрото, обясни шефът на Центъра за градска мобилност Христиан Петров. Новата система ще отчита още точния брой на гратисчиите и натоварването на линиите. Още не е ясно как ще се отчита цената на пътуването - за време или разстояние, но зареждането на електронните билети и картите ще може да става чрез компютър и телефон. В петък се очаква да бъде обявена обществената поръчка за избор на изпълнител на електронна система за таксуване в Градския транспорт. Последната година стойността на тикет-системата се увеличи рекордно от 20 на 88 млн. лева, а сега Столичната община удължи и времето за изпълнение от 18 месеца на две години.", "date": "2017.05.11", "title": "Столичани ще могат да пътуват с един билет в няколко превозни средства"}
{"url": "http://pik.bg/%D1%81%D0%B5%D1%80%D0%B8%D0%BE%D0%B7%D0%BD%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B7%D0%B0-%D0%BA%D0%BE%D0%B1%D1%80%D0%B0%D1%82%D0%B0-news656820.html", "text": "Американският телевизионен гигант \"И Ес Пи Ен\" публикува новото издание на класацията си за най-добрите боксьори в свръхтежка категория. Подреждането се изготвя от известния боксов анализатор Дан Рафаел. Първото място в класацията заема шампионът на WBA, IBF и IBO Антъни Джошуа (Великобритания). В тройката влизат още световният шампион на WBC Дионтей Уайлдър (САЩ) и легендарният Владимир Кличко от Украйна. Четвъртото място в подреждането е за кубинеца Луис Ортис, а петото - за световния шампион на WBO Джоузеф Паркър от Нова Зеландия. Шести е Кубрат Пулев, сериозен показател за класата на Кобрата, а след него топ 10 допълват Анди Руиз-младши (Мексико), Дилиън Уайт (Великобритания), Доминик Бризийл (САЩ) и Джарел Милър (САЩ).", "date": "2017.05.11", "title": "Сериозно признание за Кобрата"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D1%8A%D1%81%D0%B8%D0%BF%D0%B0%D0%BB%D0%B0-%D0%BA%D0%B0%D1%80%D0%B8%D0%B5%D1%80%D0%B0%D1%82%D0%B0-%D0%BD%D0%B0-%D0%B4%D0%B5%D0%BD%D0%B8%D1%86%D0%B0-%D0%B7%D0%BB%D0%B0%D1%82%D0%B5%D0%B2%D0%B0-%D0%B7%D0%B0%D1%80%D0%B0%D0%B4%D0%B8-%D0%BA%D0%B0%D0%B4%D1%80%D0%BE%D0%B2%D0%B0-%D0%BD%D0%B5%D0%BC%D0%BE%D1%89-news656792.html", "text": "Лидерката на БСП Корнелия Нинова сложила прът в колелата на блестящата кариера на съпартийката си Деница Златева заради пълната кадрова немощ, в която изпаднала след поредицата интригантски рокади по върховете на столетницата. Тя се троснала на премиера Бойко Борисов с отказ да пусне вицепремиерката по европредседателството на България в служебния кабинет при него, преди още Златева да е научила за поканата му и дори останала озадачена както от нея, така и от тропането на шефката на БСП. Това научи ПИК от отлично информирани източници от червената партия. Нинова препънала Златева и за връщането ѝ в президентството, откъдето стана служебен министър и където влезе като представител на социалистите, работил за кампанията на Румен Радев. Това вече станало със знанието на ексвицепремиерката, но под натиск, тъй като Нинова се кани да я направи свой зам.-председател, след като цяла година държа партията без ръководство и единствено Стефан Данаилов беше неин заместник. Освен на кадрова немощ, хаотичните движения на Нинова под предлог, че обновява партията, всъщност са плод и на крайно изострените отношения между нея и старите партийци, част от които тя принуди да не стават повече депутати, а други, като Георги Гергов, започна безогледно да гони, пренебрегвайки факта, че дължи поста си именно на тях. Освен Гергов, в същото положение е и Красимир Янков, който дори ѝ даде много повече гласове от Гергов на конгреса, който я избра за председател. Според тогавашните слухове това е станало след уговорка на Нинова с Янков да го направи оргаанизационнен секретар на БСП. Идеите на Нинова да извади от Изпълнителното бюро избраните депутати обаче вбесяват различните лагери, тъй като това няма да засегне всички. Социалистите виждат в скъсването на нишката между тясното ръководство на БСП и депутатите ѝ желанието на лидерката да бъде едноличен шеф на всички, без те да са в преки контакти, за да ги държи под контрол и на разстояние. Точно по тази причина от тези идеи се разграничават по-голямата част от депутатите, някои от които дори го правят открито като Антон Кутев. След като настроила дори хората, които са я избрали срещу себе си, тя страшно е скъсила резервната си скамейка с кадри и си създава нови и нови врагове. Последният взрив на ярост идва от страна на отхвърлените депутати, за които в медиите се заговори, че били уредени с пропуски и заплати от парламента. Някои от тях обаче не само не подозират, че са ощестливени по този начин, но дори не искат да чуват за това и обвиняват Нинова в стимулирано пускане на слухове на приближени журналисти. Точно те, както и кръгът около бившия председател на БСП Михаил Миков, яркото лице на партията и днешен омбудсман Мая Манолова и съпругът ѝ Ангел Найденов, пловдивската група в парламента на Гергов, както и обидените бивши поддръжници на Нинова или общо около 20-тина червени депутати сондират възможност за разцепление на групата. Голяма част от тях не одобрват и отказа на лидерката на столетницата партията им да влезе във властта заедно с ГЕРБ или да получи възлови позиции в новото правителство и новия парламент. И обясняват тръшкането на Нинова на тази тема със сериозните ангажименти, които е поела към спонсорите на БСП по време на предизборната кампания, като се е надявала тя да спечели изборите и е обещавала наляво и надясно, сякаш вече държи властта. В поддържащата роля, в която би изпаднала БСП, ако бе влязла в управлението с ГЕРБ, обаче тези обещания са неизпълними. Затова Нинова предпочитала да стои извън властта с аргумента \"изгубихме, не можем да направим нищо\", вместо да се мъчи да реализира обещанията си пред далите пари на БСП преди вота, които сега се оказва, че са пили една студена вода след сериозните си харчове. Заради поредицата конфликти, които лидерката на БСП сътвори за близо година, интригантските ѝ ходове вътре в партията и финансовите ѝ заигравки, се очаква пленумът в неделя да бъде поредният инфарктен и за Нинова, и за столетницата. Но разярените социалисти са твърдо решени, че в зависимост от резултатите му, след него започват открита борба за отвоюване на партията си от човека и обкръжението му, който вече не припознават като свой избор.", "date": "2017.05.11", "title": "РАЗКРИТИЕ НА ПИК! Корнелия Нинова съсипала кариерата на Деница Златева заради кадрова немощ - червени депутати искат да цепнат групата на БСП в парламента"}
{"url": "http://pik.bg/%D1%83%D0%B6%D0%B0%D1%81-%D0%BA%D1%80%D0%B0%D0%B9-%D1%8F%D0%B7%D0%BE%D0%B2%D0%B8%D1%80%D0%B0-%D0%B8%D0%B7%D0%B2%D0%B0%D0%B4%D0%B8%D1%85%D0%B0-%D1%82%D1%80%D1%83%D0%BF%D0%B0-%D0%BD%D0%B0-8-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%BD%D0%B8%D0%BA%D0%BE%D0%BB%D0%B0%D0%B9-%D1%81%D1%82%D1%80%D0%B0%D1%88%D0%BD%D0%BE-%D0%B5-%D0%B2%D0%B8%D0%B4%D0%B5%D0%BE-news656834.html", "text": "Извадиха трупа на 8-годишния Николай, който потъна в язовира край село Илинденци, община Струмяни. При вида на трупа в ръцете на водолаз близките му раздраха тишината със зловещи писъци. Не че някой имаше надежда той да е жив, но гледката е покъртителна, съобщава \"Струма.ком\". Детенцето е без обувки, посиняло... Страшна гледка, неописуема трагедия за всички. Николай падна в язовира снощи, гонейки топката си. Удави се пред очите на приятеля си.", "date": "2017.05.11", "title": "УЖАС КРАЙ ЯЗОВИРА! Извадиха трупа на 8-годишния Николай, страшно е! (ВИДЕО)"}
{"url": "http://pik.bg/%D1%8F%D0%BA%D1%83%D0%B4%D0%B7%D0%B0-%D0%BE%D0%BA%D1%8A%D1%80%D0%B2%D0%B0%D0%B2%D0%B8-%D1%8F%D0%BF%D0%BE%D0%BD%D0%B8%D1%8F-news656767.html", "text": "Десетки жертви взе борба между два клана в японската мафия (Якудза), предаде АП. Полицията в Страната на изгряващото слънце заяви, че за една година е регистрирала стотици сблъсъци между \"Ямагути гуми\" и отцепилата се от нея банда \"Кобе Ямагути гуми\". \"Войната между двете враждуващи групировки стана причина за смъртта на няколко десетки души. За съжаление, конфликтът взе и невинни жертви. Ние обаче поехме контрол върху ситуацията\", заяви говорител на полицията в южния японски град Кобе.", "date": "2017.05.11", "title": "Якудза окървави Япония"}
{"url": "http://pik.bg/%D0%B2%D1%81%D0%B8%D1%87%D0%BA%D0%B8-%D0%BC%D0%B8%D1%81%D0%BB%D1%8F%D1%82-%D1%87%D0%B5-%D1%82%D0%BE%D0%B9-%D0%B5-%D1%84%D0%BE%D1%82%D0%BE%D0%B3%D1%80%D0%B0%D1%84-%D0%BA%D0%BE%D0%B9%D1%82%D0%BE-%D1%81%D0%BD%D0%B8%D0%BC%D0%B0-%D0%BA%D1%80%D0%B0%D1%81%D0%B8%D0%B2%D0%B8-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D0%BD%D0%BE-%D0%B2-%D0%B4%D0%B5%D0%B9%D1%81%D1%82%D0%B2%D0%B8%D1%82%D0%B5%D0%BB%D0%BD%D0%BE%D1%81%D1%82-news656836.html", "text": "Игал Озери (Yigal Ozeri) – гений, но не във фотографията, а в живописа. Неговите картини са почти неразличими от снимки. Голяма част от неговите портрети на жени са поразителни. Предлагаме ти да оцениш талантливите произведения на този израелски художник! Адмирации към всички хора, които се занимават с изкуство!", "date": "2017.05.11", "title": "Всички мислят, че той е фотограф, който снима красиви момичета, но в действителност..."}
{"url": "http://pik.bg/%D0%BD%D0%BE%D0%B2-%D1%83%D0%B6%D0%B0%D1%81-%D0%B2-%D1%81%D1%82%D1%80%D1%83%D0%BC%D1%8F%D0%BD%D0%B8-%D0%B8%D0%B7%D0%B2%D0%B0%D0%B4%D0%B8%D1%85%D0%B0-%D1%80%D0%B8%D0%B1%D0%B0%D1%80%D1%81%D0%BA%D0%B0-%D0%BC%D1%80%D0%B5%D0%B6%D0%B0-%D0%B8-%D0%B2%D1%81%D0%B8%D1%87%D0%BA%D0%B8-%D0%BD%D0%B0%D1%81%D1%82%D1%80%D1%8A%D1%85%D0%BD%D0%B0%D1%85%D0%B0---%D0%BC%D0%B0%D0%BB%D0%BA%D0%B8%D1%8F%D1%82-%D0%BD%D0%B8%D0%BA%D0%B8-%D0%BE%D1%89%D0%B5-%D0%BD%D0%B5-%D0%B5-%D0%BE-news656805.html", "text": "Кметът на община Струмяни Емил Илиев пристигна на водоема, където снощи се удави 8-годишния Николай. С Илиев дойде и шефа на Регионална дирекция „Пожарна безопасност и защита на населението Георги Пармаков. Всички чакат идването на водолази от Кюстендил, които до този час не са пристигнали, съобщава Струма.бг. Близките на починалия второкласник също са край брега и очакват тялото на детенцето да бъде извадено. Специалисти с лодки продължават да обхождат водоема с дълги колове. Те извадиха хвърлена рибарска мрежа и при виковете им всички настръгнаха с надежда тялото на Николай да е намерено. Обходите с лодката продължават.", "date": "2017.05.11", "title": "Нов ужас в Струмяни! Извадиха рибарска мрежа и всички настръхнаха - малкият Ники още не е открит, водолазите се бавят "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D0%BF%D0%B0%D1%82%D1%80%D0%B8%D0%BE%D1%82%D0%B8-%D1%81-%D0%BF%D1%8A%D1%80%D0%B2%D0%B8-%D1%81%D1%82%D1%8A%D0%BF%D0%BA%D0%B8-%D1%81%D1%80%D0%B5%D1%89%D1%83-%D0%B4%D0%B5%D0%BC%D0%BE%D0%B3%D1%80%D0%B0%D1%84%D1%81%D0%BA%D0%B0%D1%82%D0%B0-%D0%BA%D1%80%D0%B8%D0%B7%D0%B0-news656835.html", "text": "Обединените патриоти направиха първи стъпки в борбата с демографската криза. Сред редиците на ВМРО цари голяма радост. Депутатът Юлиан Ангелов е станал татко за втори път, научи ПИК. На 9-и май на бял свят се е появила малката Смиляна. Тя е с истински манекенски размери - 2.780 кг на 48 см. Това е втора госпожица в семейството на депутата, който има 2-годишна дъщеря Дивна. Дясната ръка на Каракачанов се похвали и в социалната мрежа. \"Днес станах татко за втори път. Роди се прекрасната Смиляна. Благодаря на моята любима съпруга Лидия Ангелова\", написа щастливият татко.", "date": "2017.05.11", "title": "САМО В ПИК! Обединените патриоти с първи стъпки срещу демографската криза "}
{"url": "http://pik.bg/%D1%86%D1%81%D0%BA%D0%B0-1948-%D1%81-%D0%BF%D0%BE%D0%BA%D0%B0%D0%BD%D0%B0-%D0%BA%D1%8A%D0%BC-%D0%B1%D0%BE%D1%81%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-news656823.html", "text": "Ръководството на ЦСКА 1948 е изпратило специални покани до боса на \"Левски\" Спас Русев и Станислав Ангелов по повод предстоящо дерби в неделя. \"Червените\" приемат на стадион \"Драгалевци\" Левски-Раковски в предпоследния кръг за сезона в Областната \"А\" група. ЦСКА 1948 е предсрочен шампион на София-Юг. Отборът също така си осигури участие на финала за Купата на аматьорската лига, след като победи третодивизионния Литекс с 2:1.", "date": "2017.05.11", "title": "ЦСКА 1948 с покана към боса на \"Левски\""}
{"url": "http://pik.bg/%D0%B7%D0%B2%D0%B5%D1%80%D1%81%D1%82%D0%B2%D0%BE-%D0%BF%D1%80%D0%B5%D0%B1%D0%B8%D1%85%D0%B0-%D0%B8-%D0%BE%D0%B3%D1%80%D0%B0%D0%B1%D0%B8%D1%85%D0%B0-66-%D0%B3%D0%BE%D0%B4%D0%B8%D1%88%D0%B5%D0%BD-%D0%B1%D1%83%D1%80%D0%B3%D0%B0%D0%B7%D0%BB%D0%B8%D1%8F-news656749.html", "text": "Пребиха и ограбиха 66-годишен мъж в бургаския ж.к. „Братя Миладинови”. Случката се разиграла късно снощи, когато почерпеният мъж се прибирал от заведение, но бил нападнат от двама непознати минувачи на кръстовището между улиците „Вардар” и „Шар планина”, съобщиха от ОДМВР-Бургас. Бургазлията бил употребил голямо количеството алкохол , когато бандитите го привели в безпомощно състояние, съобщава \"Флагман\". Те отмъкнали около 800 лв. от него, както и мобилния му телефон. Работата по случая продължава от служители на Второ Районно управление – Бургас.", "date": "2017.05.11", "title": "Зверство! Пребиха и ограбиха 66-годишен бургазлия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BC%D0%B0%D1%80%D0%B5%D1%88%D0%BA%D0%B8-%D1%81%D0%B8-%D0%B4%D0%B0%D0%B2%D0%B0-%D0%B8%D0%BC%D1%83%D0%BD%D0%B8%D1%82%D0%B5%D1%82%D0%B0-%D1%89%D0%B5-%D1%81%D1%82%D1%80%D0%BE%D0%B8-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B8-%D0%B7%D0%B0-%D0%BC%D0%BB%D0%B0%D0%B4%D0%B8-%D1%81%D0%B5%D0%BC%D0%B5%D0%B9%D1%81-news656765.html", "text": "Лидерът на Воля Веселин Марешки трудно приема решението на временната комисия, която вчера реши да му снеме имунитета. \"Ще дам доброволно имунитета си, както обещахме да направим след заседанието на комисията. Всичко обаче трябва да е ясно. Има пет дела, четири от които приключиха в моя полза. Последното е за шамара, което очакваме да бъде решено в най-скоро време. Първите дела са пък за това, че в наши имоти има незаконно правителство и някой най-нагло се е настанил и дори извършва строжи\". Това заяви Веселин Марешки на брифинг в Народното събрание. Марешки заяви, че започва проект с който да покаже, че едно от техните обещания свързани с демографската криза и младежката безработица. \"Започваме пилотен проект във Варна за 11 апартамента, които ще бъдат предоставени на млади семейство над 21-годишна възраст, предстои да уточтим критериите\", заяви Марешки. Той допълни, че независимо че са далеч от властта, това не пречи изпълнят обещанията си. Важно уточнение обаче беше, че въпросните апартаменти няма да бъдат давани безвъзмездно, а ще бъдат продавани на цена от 300 евро за квадратен метър. Първата копка на строежа ще бъде на 11 юли и до тази дата трябва да се изчистят и критериите. Бизнесменът преди това беше заявил, че няма да се лиши от това право и иска всичко по делото му за побой да стане ясно и да се разкрие истината.", "date": "2017.05.11", "title": "ИЗВЪНРЕДНО И ПЪРВО В ПИК TV! Марешки си дава имунитета, ще строи апартаменти за млади семейства (ОБНОВЕНА)"}
{"url": "http://pik.bg/%D1%86%D0%B0%D1%86%D0%B0%D1%80%D0%BE%D0%B2-%D0%B2%D0%BD%D0%B5%D1%81%D0%B5-%D0%B2%D1%8A%D0%B2-%D0%B2%D1%81%D1%81-%D0%BE%D1%82%D1%87%D0%B5%D1%82%D0%B0-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B7%D0%B0-2016-%D0%B3%D0%BE%D0%B4%D0%B8%D0%BD%D0%B0-news656760.html", "text": "Главният прокурор Сотир Цацаров внесе във Висшия съдебен съвет Доклад за дейността на прокуратурата и на разследващите органи за 2016 г. Цялостната дейност на прокуратурата за 2016 г. е представена в национален мащаб и е извършен сравнителен анализ с данните от предходните две години. І. Основни резултати, тенденции и изводи: За всички наказателни производства § Трайно висок е делът на решените спрямо наблюдаваните преписки – 95,6% (при 95,4 % за 2015 г. и 96% за 2014 г.). § Отчита се сериозен ръст на бързите (21,3%) и незабавните (41,1%) производства. Нарастват внесените в съда прокурорски актове при известен спад на предадените на съд лица. § Намалява броят на прекратените и спрените производства. § Устойчива е тенденцията на досъдебни производства, приключили в срок до 7 месеца – 74 % от делата за 2016 г. (при 75 % за 2015 г.) § Продължава да намалява делът на върнатите от съд дела (4,9% за 2016 г. при 5,1% за предходната година). Причините за връщане на делата се анализират съгласно указание на главния прокурор, което позволява идентифициране на обективни и субективни фактори. § Запазва се високото ниво на осъдените и санкционираните лица с влязъл в сила съдебен акт – 97,5% (97,2% за 2015 г.), респ. намаляват оправданите с влязъл в сила съдебен акт лица (с 11,8% и 18,3 % спрямо 2015 г. и 2014 г.). § Запазва се висок делът на приведените в изпълнение осъдителни присъди и санкционни решения. Намаляват неприведените поради укриване на лицата присъди – 2% от общо получените (2,8%; 2,3%). § Намаляват случаите на осъдителни решения срещу прокуратурата по ЗОДОВ. За делата от особен обществен интерес § Отчита се трайна тенденция на нарастване на броя на наблюдаваните производства, на внесените в съд прокурорски актове и на обвиняемите лица. § Значително е намалял относителният дял на върнатите от съда дела спрямо внесените прокурорски актове - 4% (при 6,2%). Положителни са констатациите при върнатите дела за корупционни престъпления – 11,8% от внесените прокурорски актове (при 19,6% за 2015 г. и 18,5 % за 2014 г.). § Висок е делът на осъдените лица по тези дела, спрямо лицата с постановен окончателен съдебен акт и намалява относителният дял на оправданите лица с влязъл в сила съдебен акт, спрямо всички лица с постановен окончателен съдебен акт – 4,0% (при 4,7% за 2015 г.). ІІ. Необходими мерки и законодателни промени. Остават актуални значителна част от констатираните от прокуратурите в предходни периоди проблеми – трудности при осигуряване на експерти и тяхното ресурсно обезпечаване; осигуряване на адекватни материални условия на труд на магистратите и служителите; някои дефицити в квалификацията на разследващите органи и др. За пореден път се отчита, че от важно значение за подобряване качеството на наказателното правораздаване е необходимо усъвършенстване и осъвременяване на наказателното материално и процесуално законодателство. В доклада са посочени необходимите, според прокуратурите, законодателни промени в НК, НПК и други закони. Основните предложения са свързани с преодоляване на прекаления формализъм на наказателния процес и въвеждане на действащи ускорени процедури и средства, както и със създаване на наказателно-правни норми (особено за корупционните престъпления), които да съответстват на обществено – икономическите и социалните отношения. ІІІ. Действия по изпълнение на препоръките в рамките на МСО В доклада са посочени действията, които прокуратурата е извършила в рамките на своята компетентност: анализ на делата за корупция; анализ на делата, по които заради неефективно разследване са постановени осъдителни решения на ЕСПЧ; анализ и оценка на работата на специализираните прокуратури. Прокуратурата е оказала и пълно съдействие при провеждане от европейски експерти на Независимия анализ на структурния и функционален модел на ПРБ и нейната независимост. ІV. Приоритети. Постигнатото през 2016 г. подобряване на качеството на работа, е добра основа и ресурс за по-добри резултати. Водещи приоритети в дейността на прокуратурата са повишаване на квалификацията на магистратите и служителите, подобряването на качеството и срочността на работа и проактивен подход в противодействие на престъпленията, свързани с организираната престъпност и корупцията сред лица, заемащи публични длъжности и по високите етажи на властта.", "date": "2017.05.11", "title": "Цацаров внесе във ВСС отчета на прокуратурата за 2016 година"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D1%80%D0%B8%D0%BC-%D1%82%D1%80%D0%B8-%D1%81%D0%B5%D1%81%D1%82%D1%80%D0%B8-%D1%80%D0%BE%D0%BC%D0%BA%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%BF%D0%BE%D0%B4%D0%BE%D0%B7%D0%B8%D1%80%D0%B0%D1%82-%D1%83%D0%BC%D0%B8%D1%88%D0%BB%D0%B5%D0%BD-%D0%BF%D0%B0%D0%BB%D0%B5%D0%B6-%D0%BF%D0%B0%D0%BF%D0%B0%D1%82%D0%B0-%D0%BF%D1%80%D0%B0%D1%89%D0%B0-%D1%81%D0%B2%D0%BE-news656747.html", "text": "Три сестри от ромски произход загинаха при пожар в Рим. Властите в италианската столица подозират палеж, съобщава ДПА. Момичетата, съответно на 4,8 и 20 години, загинали, след като караваната, в която спели заедно с още 11 свои роднини, се подпалила на празния паркинг пред супермаркет в Източен Рим. Разследващите случая са открили наблизо останки от петролна бомба. Те обаче изключват хипотезата за расистки мотиви, съобщи полицията, без да даде подробности. Папа Франциск изпрати свой представител, за да утеши родителите, братята и сестрите на жертвите и да предложи \"конкретна помощ\". Кметът на Рим Вирджиния Раджи, която посети мястото на пожара, поднесе дълбоки съболезнования на семейството на загиналите момичета и нарече случая \"болка за целия град\". \"Който и да го е извършил, това е ужасяващо престъпление. Когато паднеш толкова ниско да убиеш деца, ти не си човек\", коментира италианският президент Серджо Матарела от Аржентина, където е на държавно посещение. Смята се, че в Италия живеят между 120 000 и 180 000 роми, допълва ДПА. Около 28 000 от тях живеят в мизерни условия, включително в коптори. Миналия месец британският вестник \"Файненшъл таймс\" писа, че за да избегне конфликт с Италия, Европейският съюз е блокирал доклад, призоваващ за налагане на санкции на страната заради лошо отношение към ромите.", "date": "2017.05.11", "title": "СКАНДАЛ В РИМ! Три сестри ромки загинаха при пожар, подозират умишлен палеж! Папата праща свой човек да утешава близките "}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D1%81%D1%82%D1%80%D1%83%D0%BC%D1%8F%D0%BD%D0%B8-8-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D0%BD%D0%B8%D0%BA%D0%BE%D0%BB%D0%B0%D0%B9-%D1%81%D0%B5-%D1%83%D0%B4%D0%B0%D0%B2%D0%B8%D0%BB-%D0%B3%D0%BE%D0%BD%D0%B5%D0%B9%D0%BA%D0%B8-%D1%82%D0%BE%D0%BF%D0%BA%D0%B0%D1%82%D0%B0-%D1%81%D0%B8-news656748.html", "text": "До 22,30 часа снощи екипите на Гражданска защита, които бяха на мястото, където потъна и се удави 8-годишно момченце, не успяха да открият тялото му. Тежкият инцидент стана в язовира на село Илинденци. От рано тази сутрин във водоема влизат водолази, които продължават търсенето. Снощи на място бяха полицаи, кметът на Струмяни Емил Илиев, както и новия стопанин на язовира. Стана ясно, че наскоро той е бил отдаден под наем на съпруг на местен съдия, и е трябвало да го зарибят, затова е дълбок, а издирването мина без успех, съобщава \"Струма.ком\". Сигналът е подаден малко след 20 часа. Заедно с 8-годишния Николай е бил негов приятел. Играели с топка, тя паднала в язовира и малкият влязъл, за да я спаси. Обаче не успял да излезе, тъй като е дълбоко и има наклонена стена, по която и най-опитния голям човек не може да се качи. Приятелят му се опитал да го издърпа с каишка за куче, но той потънал. Свидетелят на трагедията е в шок. В шок е и майката на момчето 24-годишна жена, за която той е 5-тото дете. След като не успяло да помогне на приятеля си другото детенце панически съобщило за случилото се на близките си, които подали сигнал. Очаквайте подробности. Язовирът погълна малкия Николай, а фаталната топка снощи бе навътре в него", "date": "2017.05.11", "title": "ТРАГЕДИЯТА В СТРУМЯНИ! 8-годишният Николай се удавил, гонейки топката си "}
{"url": "http://pik.bg/%D1%81%D0%BE%D1%84%D0%B8%D1%8F%D0%BD%D0%B5%D1%86-%D1%81-%D0%B4%D0%B0%D1%87%D0%B8%D1%8F-%D0%BF%D0%BE%D0%BC%D0%B5%D1%82%D0%B5-%D0%B1%D1%83%D1%80%D0%B3%D0%B0%D0%B7%D0%BB%D0%B8%D0%B9%D0%BA%D0%B0-%D0%B8-2-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%B9-%D1%81%D0%B8%D0%BD-news656797.html", "text": "„Дачия Докер” със софийска регистрация помете бургазлийка и малкия й син в района на бл. 290 в ж.к. „Меден Рудник”, съобщават от ОДМВР-Бургас. Инцидентът се случил вчера след обяд, когато 28-годишният шофьор дава заден ход и блъска 31-годишната жена и 2-годишното момченце. Бургаският водач не погледнал в огледалата, когато тръгнал на заден ход и така блъснал минаващите в този момент жена и дете. От инцидента пешеходката е получила охлузване на двете колена, но момченцето не е наранено, съобщава \"Флагман\". Те са прегледани и освободени за домашно лечение, без опасност за живота.", "date": "2017.05.11", "title": "Софиянец с \"Дачия\" помете бургазлийка и 2-годишния й син "}
{"url": "http://pik.bg/%D0%BE%D0%B3%D1%80%D0%BE%D0%BC%D0%B5%D0%BD-%D0%BF%D0%BE%D0%B6%D0%B0%D1%80-%D0%BF%D0%BB%D0%B0%D0%BC%D0%BD%D0%B0-%D0%B2-%D0%BC%D0%B5%D0%B1%D0%B5%D0%BB%D0%BD%D0%B0-%D1%84%D0%B0%D0%B1%D1%80%D0%B8%D0%BA%D0%B0-%D0%B2-%D1%82%D1%83%D1%80%D1%86%D0%B8%D1%8F-%D0%B2%D0%B8%D0%B4%D0%B5%D0%BE-news656764.html", "text": "Огромен пожар избухна преди минути в мебелна фабрика в Турция, съобщава агенция \"Доган\". Инцидентът е станал в промишлената зона Аршин на град Трабзон. Всички работници от фабриката са евакуирани на момента. Пет пожарни се борят със стихията.", "date": "2017.05.11", "title": "Огромен пожар пламна в мебелна фабрика в Турция (ВИДЕО)"}
{"url": "http://pik.bg/%D0%BF%D1%80%D0%B5%D0%B4%D0%B8-%D0%B4%D0%B0-%D1%85%D0%B2%D0%B0%D0%BD%D0%B5-%D1%81%D1%82%D0%B8%D0%BA%D0%B0-%D0%BF%D1%83%D1%82%D0%B8%D0%BD-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D1%88%D0%B5%D1%84%D0%B0-%D0%BD%D0%B0-%D1%84%D0%B1%D1%80-%D0%B8-%D1%81%D1%80%D0%B0%D0%B7%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81-news656738.html", "text": "Превод: ПИК Владимир Путин отговори на въпрос за възможното влияние на оставката на шефа на ФБР Джеймс Коми на отношенията между Русия и САЩ. Коментарът на руския президент минути преди излизането му на леда по време на игрите на Нощната хокейна лига. Въпросът към Путин бе зададен от журналистка от американския тв канал Си Би Ес в Олимпийския дворец на спорта «Большой» в Сочи, където руският държавен глава взе участие в игрите на Нощната хокейна лига, съобщава РБК. Журналистката се поинтересува как оставката на Коми може да повлияе на отношенията между Русия и САЩ, на което Путин отговори: \"Уволнението ли? Никак няма да повлияе. Вашият въпрос, не се сърдете, моля ви, ми е смешен. Ние нямаме никакво отношение към това\".", "date": "2017.05.11", "title": "Преди да хване стика! Путин коментира оставката на шефа на ФБР и срази американска журналистка: Задавате ми смешен въпрос! (ВИДЕО)"}
{"url": "http://pik.bg/%D0%BC%D0%B5%D0%B3%D0%B0-%D0%BC%D0%B0%D1%87-%D0%B3%D1%80%D0%B8%D1%88%D0%BE-%D1%81%D1%80%D0%B5%D1%89%D1%83-%D0%B4%D0%BE%D0%BC%D0%B8%D0%BD%D0%B0%D1%82%D0%BE%D1%80%D0%B0---%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F%D1%82-%D0%BD%D0%BE%D0%BC%D0%B5%D1%80-1-%D0%B3%D0%B8-%D0%B4%D0%B5%D0%B1%D0%BD%D0%B5-%D0%B2-%D0%BF%D0%BE%D1%82%D0%BE%D0%BA%D0%B0-%D0%B3%D1%80%D0%B8%D0%B3%D0%BE%D1%80-%D1%81%D0%BC%D0%B0%D0%B7%D0%B0-%D1%80%D0%B0%D0%BA%D0%B5%D1%82%D0%B0-news656762.html", "text": "Гришо Димитров излиза днес в изключително интересен мач на Мастърса в Мадрид. Родният тенисист ще спори с финалиста от турнира в Барселона Доминик Тийм. Доминатора се намира в отлична форма като на 29 април отстрани в Каталуния номер 1 в ранглистата при мъжете Анди Мъри, в оспорван 1/2-финален двубой. Австриецът е девети в тенис-ранглистата, Григор заема 12-ата позиция. Двамата са си разменили по една победа до момента, като Гришо спечели в началото на тази година в похода си към титлата в Бризбейн с 6-3 4-6 6-3. Успехът на Тийм е в Акапулко - 7-5, 6-2 през 2016-а година. А в един момент от сблъсъка Димитров опита буквално да разбие тенис-ракетата си (3:25 минута от клипа): Днешният мач е четвърти по програма на корт \"Аранча Санчес Викарио\". Очаква се срещата да започне около 18:30 часа. Програмата на въпросния корт: 1. Кей Нишикори – Давид Ферер 2. Кики Бертенс – Анастасия Севастова (не прези 15:00 ч.) 3. Сораня Кърстя – Кристина Младенович 4. Григор Димитров – Доминик Тийм 5. Хаас/Мирни – Лопес/Лопес Доминатора е сочен като фаворит в предстоящия двубой в Мадрид с Григор. Според известни сайтове за спортни прогнози вероятността за успех на Гришо днес е около 40 процента срещу 60 за Доминик. На състезанието в испанската столица досега Димитров надви Иво Карлович и Филип Колшрайбер с по 2:0 сета. Тийм започна директно от 2-ия кръг като се наложи с 2:0 сета над Джаред Доналдсън. Победителят от срещата между Гришо и Доминатора ще се изправи в следващия кръг срещу номер 1 в схемата Анди Мъри, освен ако Борна Чорич не поднесе изненада днес, отстранявайки лидера в световната тенис-ранглиста при мъжете. Двамата ще спорят в третия двубой от програмата на Централния корт.", "date": "2017.05.11", "title": "Мега мач! Гришо срещу Доминатора - световният номер 1 ги дебне в потока! Григор смаза ракета в битка с Тийм, а днес... (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D1%80%D0%B0%D1%81%D0%B8%D0%BC%D0%B8%D1%80-%D1%8F%D0%BD%D0%BA%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D0%B2-%D0%B1%D1%81%D0%BF-%D0%B8-%D1%80%D0%B5%D1%88%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D0%BD%D0%B8%D0%BD%D0%BE%D0%B2%D0%B0-%D0%B2%D0%B8%D0%B4-news656750.html", "text": "\"Председателят на партията е поел ангажимент, че ще предложи организационни промени. Според мен това би трябвало да означава промени в Изпълнителното бюро, органите на партията, съвети, комисии\", заяви Красимир Янков от БСП по повод поредните интриги преди предстоящия пленум на БСП. На него се очаква Корнелия Нинова да освободи от ИБ голяма част от членовете, тъй като съвместяват две длъжности. Янков заяви, че идеята депутати да не са членове на ИБ не е работеща. \"Аз мисля, че трябва да има голяма връзка между парламента и политическото ръкодоство на партията\", коментира още червеният депутат. Янков побърза да подчертае, че няма конфликт с Корнелия Нинова, но ставало въпрос за различни мнения по отношение на процесите които текат в партията. Персонална битка със соцлидерката обаче нямал. Вчера ПИК разкри, че именно Красимир Янков готви бунт на предстоящия пленум по повод решението на Нинова да освободи от изпълнителното бюро част от тези, които са и депутати. Той е решил да впрегне всичките си сили, за да не мине това предложение, но според източници от БСП, Янков няма да има голям успех.", "date": "2017.05.11", "title": "ИЗВЪНРЕДНО В ПИК TV! Красимир Янков проговори за скандалите в БСП и решенията на Нинова (ВИДЕО) "}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D1%80%D0%BE%D0%BD%D0%B0%D0%BB%D0%B4%D0%BE-%D0%B8-%D1%82%D0%BE%D1%80%D0%B5%D1%81-%D0%B8%D0%B7%D0%B1%D0%B8%D1%85%D0%B0-%D1%80%D0%B8%D0%B1%D0%B0%D1%82%D0%B0-%D0%B4%D0%B8%D0%B0%D0%BB%D0%BE%D0%B3-18-news656777.html", "text": "Реал Мадрид отстрани градския си съперник Атлетико в 1/2-финалите на Шампионска лига. \"Дюшекчиите\" се опитаха да стигнат до исторически обрат, но уникално отиграване на Бензема в атака, попари надеждите на домакините в реванша. Първата среща завърши 3:0 за Реал на \"Бернабеу\". На \"Калдерон\" Атлетико поведе с 2:0 до 16-ата минута, но не съумя да постигне обрат в общия резултат, след 2:1 миналата вечер. Фернандо Торес и Кристиано Роналдо пък попаднаха в конфликтна ситуация по време на реванша, а испански медии излизат с думите, които са си казали голаджиите. Диалогът, ако е рашифрован на 100 процента не изглежда никак препоръчителен. \"Какво ти става, клоун\", обръщение на Торес към Роналдо. \"Глупако, отпадаш от турнира и си отиваш вкъщи\", отвърнал Кристиано. \"Ку*и син\", е ответната реплика на Фернандо. Финалът на надпреварата е на 3 юни в Кардиф. Реал ще спори с Ювентус за титлата.", "date": "2017.05.11", "title": "Сензация в Испания! Роналдо и Торес избиха рибата (ДИАЛОГ 18+)"}
{"url": "http://pik.bg/%D0%B1%D1%81%D0%BF-%D0%BE%D1%82%D0%BA%D0%B0%D0%B7%D0%B2%D0%B0-%D0%B4%D0%B0-%D0%BF%D1%80%D0%B8%D0%B5%D0%BC%D0%B5-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D0%BD%D0%B5-%D0%BD%D0%B0-%D0%BF%D0%B0%D1%80%D1%82%D0%B8%D0%B9%D0%BD%D0%B0%D1%82%D0%B0-%D1%81%D1%83%D0%B1%D1%81%D0%B8%D0%B4%D0%B8%D1%8F-%D0%BD%D0%B0-1-%D0%BB%D0%B5%D0%B2-news656763.html", "text": "БСП ще отчете желанието за намаляване на партийната субсидия, но няма да приеме предложението за намаление до 1 лв. Това каза пред Радио „Фокус“ зам.-председателят на ПГ на „БСП за България“ Жельо Бойчев. По думите му начинът, по който се разходва партийната субсидия, очаквано създава много въпроси, като е необходима промяна в механизмите за контрол и отчетност. „Трябва да се промени явно това, което се извършва в момента по линия на Сметната палата и отчетите, които тя дава. За какво се харчат средствата не е достатъчно. Същевременно разбираме и това да бъде намален размерът на субсидията и ще го отчетем в нашето предложение, но трябва да бъде гарантирана и възможността за една политическа дейност на останалите партии“, обясни Жельо Бойчев. Според него, ако се намалят парите на политическите партии, това би излязло по-скъпо на всички. „Историята показва, че финансиране ще се намери за политическите партии и ние ще станем една много корпоративна демокрация. Всяка една от по-големите корпоративни структури ще си направи политическа партия или ще си финансира политическа партия и тогава цената, която ще трябва да се плати, ще бъде много по-голяма“, подчерта Жельо Бойчев. Относно българската кандидатура за еврокомисар той посочи, че заради кабинета „Борисов 2“ България повече от година е била без действащ еврокомисар. Бойчев коментира още, че страната ни е загубила и престижния пост на зам.-председател на ЕК с ресор „Бюджети и човешки ресурси“, като според него сега сме длъжни да приемем това, което ни се предлага, без дебат.", "date": "2017.05.11", "title": "БСП отказва да приеме намаляване на партийната субсидия на 1 лев"}
{"url": "http://pik.bg/7-%D1%82%D1%80%D0%B8%D0%BA%D0%B0-%D1%81-%D0%BA%D0%BE%D0%B8%D1%82%D0%BE-%D0%B4%D0%B0-%D1%8F%D0%B4%D0%B5%D1%88-%D0%BF%D0%BE-%D0%BC%D0%B0%D0%BB%D0%BA%D0%BE-%D0%B1%D0%B5%D0%B7-%D0%B4%D0%B0-%D0%B3%D0%BB%D0%B0%D0%B4%D1%83%D0%B2%D0%B0%D1%88-news656730.html", "text": "2. Не използвай големи чинии, защото заблуждават и всъщност приемаш много повече храна. 3. Не гледай телевизия, когато се храниш, защото мозъкът донякъде свързва гледането на телевизия с храна... с което искаме да кажем, че дори да не си гладен, пускайки си телевизора, вече ти се иска да хапнеш нещо, докато гледаш, съветва \"Ай Уомън\". Освен това се увличаш и не усещаш колко храна си хапнал. 5. Не дръж запаси от сладки неща в някой шкаф вкъщи, вместо това го напълни с плодове, ядки, мед и пр. 7. Яж само, когато си гладен. Повечето хора се хранят по много други причини, но не и защото са гладни, а именно - защото някой друг яде, защото им е скучно или просто защото им се хапва нещо сладичко.", "date": "2017.05.11", "title": "7 трика, с които да ядеш по-малко, без да гладуваш"}
{"url": "http://pik.bg/%D0%BF%D1%80%D0%B5%D0%B1%D0%B8%D1%85%D0%B0-%D0%B7%D0%B2%D0%B5%D1%80%D1%81%D0%BA%D0%B8-%D1%88%D0%B5%D1%84%D0%B0-%D0%BD%D0%B0-%D0%BB%D0%B5%D0%B3%D0%B8%D1%8F-%D0%B0%D0%BD%D1%82%D0%B8%D0%BC%D0%B0%D1%84%D0%B8%D1%8F-news656775.html", "text": "Шефът на ”Легия Антимафия” Григор Здравков е зверски пребит. Инцидентът е станал късно снощи около градинката на църквата „Свети Георги”. За нападението потвърди и самият пострадал. Григор Здравков се е прибирал към 22, 15 часа. И малко след като е паркирал колата си, се е запътил към дома си. „Видях един с качулка и зимно яке да говори по телефона. В момента, в който го подминах, получих първия удар. Загубих съзнание, след това като се поокопитих, видях, че се приближават още 2-ма, които също започнаха да ме налагат с палки, разказа той. Здравков е с фрактура на черепа, счупена лява ръка, множество контузии и хематоми по цялото тяло. Помощ са му оказали лекарите от „Пирогов”. Предположенията на разследващите са свързани с информацията, която Григор Здравков е разгласявал по линия на контрабандата и наркотиците. Не  е тайна, че пострадалият има много информация за групите, които разпространяват  дрога в столицата. Случаят се разглежда като опит за убийство. Има вече предположения кой стои като поръчител на дръзкото деяние. Това е третото поред нападение срещу Григор Здравков. Според него, последното е най-жестоко и брутално.", "date": "2017.05.11", "title": "Пребиха зверски шефа на \"Легия Антимафия\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B2%D0%B0%D0%B6%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%B1%D0%B8%D0%B7%D0%BD%D0%B5%D1%81%D0%B0-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D0%BE%D1%81%D1%82%D1%80%D0%BE-%D1%83%D0%B2%D0%BE-news656781.html", "text": "Много още може да се направи за бизнеса по плана \"Юнкер\". Ние сме втори след Естония по усвояване на средства от този план. Това заяви на бизнес форум в \"София Хотел Балкан\" министър-председателят на България Бойко Борисов. \"Имаме редкия шанс още повече да улесним бизнеса и да го направим по-гъвкав, благодарение на председателството ни в ЕС и благодарение на плана \"Юнкер\", обясни той. \"Имаме заложен икономически растеж от 3,6%, но аз мисля, че той ще надмине 4%\", коментира премиерът и допълни: 'От 1 септември ще изпълним обещанието си и ще увеличим заплатите на учителите.\" \"Планът \"Юнкер\" даде възможност на тези проекти, които имат нужда от финансиране и подкрепа, да бъдат направени. Това е огромен фонд\", добави Бойко Борисов. \"Европейският парламент и Европейската комисия не са само наши приятели, те са най-важният ни стратегически партньор\", отсече министър-председателят. \"Надявам се Европарламентът да одобри нашата кандидатура за еврокомисар. Всички познават нашата кандидатура Мария Неделчева\", каза още Борисов. \"Всичко, което видях снощи по телевизията, ми беше достатъчно, за да освободя зам.-министъра на здравеопазването\", сподели премиерът пред журналисти на въпрос за отстраняването на Стоил Апостолов след репортаж по телевизията за злоупотреби в управлявано от него лечебно заведение.", "date": "2017.05.11", "title": "ИЗВЪНРЕДНО В ПИК! Бойко Борисов с важна информация за бизнеса! Премиерът коментира остро уволнението на зам.-министър Стоил Апостолов"}
{"url": "http://pik.bg/%D0%BC%D0%B0%D1%87%D0%BE%D0%B2%D0%B5%D1%82%D0%B5-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-news656752.html", "text": "Футболните мачове по телевизията днес, с роден коментар. Срещи от 1/2-финалите в Лига Европа и двубои от Първа професионална лига. 17,00 - Локо ГО - Пирин Бл, България, Първа лига, пряко Диема, 19,30 - Берое - Нефтохимик, България, Първа лига, пряко Диема Спорт, 22,05 - Манчестър Юнайтед - Селта, Лига Европа, полуфинал, реванш, пряко БНТ HD, 22,05 - Лион - Аякс, Лига Европа, полуфинал, реванш, пряко бТВ Екшън.", "date": "2017.05.11", "title": "Мачовете по телевизията"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%B7%D1%80%D0%B8%D1%82%D0%B0-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D1%81%D1%82%D0%BE%D0%B8%D0%BB-%D0%B0%D0%BF%D0%BE%D1%81%D1%82%D0%BE%D0%BB%D0%BE%D0%B2-%D0%B8%D0%B7%D0%B3%D0%BE%D1%80%D1%8F-%D1%81%D0%BB-news656757.html", "text": "Министър-председателят Бойко Борисов освободи Стоил Апостолов от длъжността заместник-министър на здравеопазването. Това съобщиха от правителствената пресслужба. Решението на премиера е взето след излъчен в телевизионно предаване репортаж за нередности и злоупотреби в лечебното заведение, на което Апостолов е бил управител.", "date": "2017.05.11", "title": "ИЗВЪНРЕДНО В ПИК! Борисов изрита зам.-министър на здравеопазването! Стоил Апостолов \"изгоря\" след репортаж по телевизията"}
{"url": "http://pik.bg/%D0%B4%D0%B8%D0%BE%D0%B3%D0%B5%D0%BD-%D0%B8-%D1%81%D0%B8%D0%BB%D0%B0%D1%82%D0%B0-%D0%BD%D0%B0-%D1%86%D0%B8%D0%BD%D0%B8%D0%B7%D0%BC%D0%B0-%E2%80%93-%D0%BA%D0%BD%D0%B8%D0%B3%D0%B0-%D0%BF%D0%B5%D1%82%D0%B0-%D0%BE%D1%82-%D0%BF%D0%BE%D1%80%D0%B5%D0%B4%D0%B8%D1%86%D0%B0%D1%82%D0%B0-%D1%84%D0%B8%D0%BB%D0%BE%D1%81%D0%BE%D1%84%D0%B8%D1%8F-%D0%B7%D0%B0-%D0%B2%D1%81%D0%B5%D0%BA%D0%B8-%D1%81%D1%8A%D0%B1%D0%B8%D1%80%D0%B0-44-%D0%BF%D1%80%D0%B8%D1%82%D1%87%D0%B8--news656768.html", "text": "Скоро на пазара излиза „Диоген и силата на цинизма“ – петата книга от поредица „Философия за всеки“, станала вече любима на големи и малки читатели с диалогичните си, лесноразбираеми и увлекателни мъдри притчи. Сборникът на София Петрова, както и предишните, събира 44 разказа от и за великия философ и много негови сентенции. Досега в книжната колекция, която е на пазара с логото на издателство \"Милениум\", се подредиха заглавията \"Сократ и изкуството на диалога\", \"Конфуций и търсенето на пътя\", \"Соломон и мъдростта на вековете\" и \"Сенека и разумното щастие\". Тези книги могат да бъдат първата стъпка на младежите към сериозната наука, могат да се четат и на децата като интересни и поучителни истории. Възрастните пък ще преоткрият известни афоризми и ще получат храна за размисъл, който може да ги доведе до съществени житейски промени или до по-разумен начин на възприемане на битието - спокойствие и душевна хармония. Във всяка от книгите освен притчите за философите са включени и всички техни мъдрости и крилати фрази - дълбоки слова, с които можете да блеснете във всяка компания. Диоген, който търсел „човека, честния човек“ със запален фенер посред бял ден, е роден в старогръцкия град Синоп, днес в Турция, през 412 пр.Хр. Починал е през 323 пр.Хр. в Коринт, днес в Гърция. Като младеж той решил да се приучи да живее аскетично. Бил привлечен от учението на философа Антистен, който проповядвал, че щастието е във вътрешната свобода и във въздържанието, а властта и богатството са вид робство, от които човек трябва сам да се откаже. Не след дълго ученикът задминал учителя си и не само доразвил идеите му, но и изградил собствено философско течение – кинизъм. Името му идва от прякора на Диоген – Кучето (кино е куче на гръцки). Наричали го така, защото водел кучешки живот, държал се като озлобено куче и не се свенял да се храни с огризки. От името на школата пък произлезли съвременните думи „цинизъм” и „циник”. Пълното отрицание на светската суета, според философа, е единственият път да избегнем разочарованията, които може да изпитаме, ако притежаваме нещо и изведнъж го изгубим. Затова той заживял в бъчва (според други – в голяма делва). Щастието според Диоген се крие в тоталната независимост от материалното. Той е и първият човек, заявил: „Аз съм гражданин на света“, създавайки по този начин понятието космополизъм. Сред заслугите му са многобройните кратки и остроумни диалози, добили популярност като мъдри анекдоти, които намират място в премиерната книга. Сред най-популярните му мъдрости е сентенцията: „Имаме две уши и само един език – така е, за да слушаме повече и да говорим по-малко.“", "date": "2017.05.11", "title": "\"Диоген и силата на цинизма\" – книга пета от поредицата \"Философия за всеки\", събира 44 притчи за античния мъдрец"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D0%BF%D0%B8%D1%8F%D0%BD%D0%B0-%D0%B6%D0%B5%D0%BD%D0%B0-%D1%81%D0%B5-%D0%BF%D1%80%D0%B8%D0%B1%D1%80%D0%B0-%D0%B2-%D1%87%D1%83%D0%B6%D0%B4%D0%B0-%D0%BA%D1%8A%D1%89%D0%B0-%D0%B8-%D0%B7%D0%B0%D1%81%D0%BF%D0%B0-%D0%BD%D0%B0-%D0%BB%D0%B5%D0%B3%D0%BB%D0%BE%D1%82%D0%BE-news656708.html", "text": "Полицията в Лоуър Бърeл, щата Пенсилвания, съобщи, че жена се прибрала в чужда къща и заспала в леглото на собствениците, след употребата на алкохол, предаде Асошиейтед прес. Американката посетила бар в петък вечерта и решила да се прибере пеша в къщата на роднините си, вместо да шофира. Тя се опитала да влезе през прозореца на чужда къща, но не успяла. Затова пък опитите й се увенчали с успех в съседен дом. Собственикът забелязал отворения прозорец и се обадил на полицията. Служителите на реда открили спящата в леглото жена. Тя е арестувана за влизане с взлом.", "date": "2017.05.11", "title": "КУРИОЗ! Пияна жена се прибра в чужда къща и заспа на леглото"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B6%D0%B5%D0%BD%D0%B8-%D1%82%D0%B5%D0%B7%D0%B8-5-%D0%BD%D0%B5%D1%89%D0%B0-%D1%83%D0%B1%D0%B8%D0%B2%D0%B0%D1%82-%D1%88%D0%B0%D0%BD%D1%81%D0%BE%D0%B2%D0%B5%D1%82%D0%B5-%D1%82%D0%B8-%D0%B4%D0%B0-%D1%81%D0%B8-%D1%81-%D0%BD%D0%B5%D0%B3%D0%BE-news656721.html", "text": "Представете си, че си пишете от известно време с един мъж, когото наистина харесвате. Той е привлекателен, има добро чувство за хумор, чаровна усмивка и изглежда, че наистина има интерес към вас. Най-накрая той ви кани на среща. Обличате новата си рокля и отивате да пийнете по едно. Говорите си, смеете се на неговите шеги и изглежда, че и двамата се радвате взаимно на компанията си. Прибирате се вкъщи и нямате търпение да го видите отново. Но на следващия ден той изобщо не ви се обажда, нито ви пише. Не може да чакате повече, затова му пишете сама. Неговият отговор идва със закъснение и е студен. След това той напълно изчезва. Без следа. Питате се въпрос, който си задават толкова много жени в тази ситуация: Какво може да се е объркало? Предлагаме ви 5 неща, които жените правят на първата среща, с които отблъскват мъжете. Може дори да не сте забелязала. Това може да е толкова естествено нещо за вас да изразявате как обслужването в бара е слабо, как мястото е прекалено студено или прекалено топло, как същият коктейл, който сте поръчала, е бил по-хубав на друго място, съобщава \"Ай Уомън\". След което преминавате в оплакване за разхвърлената ви съквартирантка, за вашата властна майка, за скучната ви работа, която не понасяте. Никой мъж не иска мрънкало до себе си, бъдете сигурна в това. Наистина няма значение дали си пишете със сестра си, проверявате Facebook-a си или пък отговаряте на съобщение на друг мъж.  Просто е нелюбезно да не отдавате цялото си внимание на него, особено когато се виждате за първи път. На него му изглежда сякаш той е просто едно от нещата, които вълнуват съзнанието ви и не ви е приоритет. А това е доста неприятна мисъл за егото му. Наистина не го карайте да се чувства сякаш е номер 12 или 35, когато трябва да е номер 1 по време на срещата. Със сигурност се опитвате да покажете най-добрите си страни и да разберете потенциалното си ново гадже, но помислете отново: Наистина ли в разговора ви липсва преценка? Избягвате ли критикуване? Помните ли, когато той започна да се отваря и да споделя? Беше хубаво, нали? Когато ви разказа за предизвикателството си на работа и как шефът му е крещял, вие вместо да се усмихнете разбиращо и да му кажете, че всичко ще се нареди, започнахте да анализирате ситуацията и как той е сторил нещо, с което е провокирал спора. Той поискал ли е вашето мнение? Как изглежда това на него - като подкрепа или критика? Мъжете, особено в началото на връзката, не могат да понасят критика или нещо, което може да звучи като осъждане. Те имат нужда да усетят, че ще бъдете на тяхна страна. Всички ние сме доста любопитни и сме готови на всичко, за да измъкнем повече информация за новия мъж в живота ни. Ако той просто е споменал бившата си приятелка, ние често започваме да задаваме въпроси от рода на колко време са били заедно, каква е била, защо и как са се разделили, кой е виновен и т. н. Не сте на разпит, а на среща, така че в началото ограничете прекалено личните въпроси. Не подценявайте ролята на езика на тялото. Това, което казвате невербално, е еднакво важно на това, което казвате вербално. Ако се държите дистанцирано, създавате впечатление в него, че може би не се интересувате от компанията му, независимо от това, което казвате. Помнете да поддържате контакт с очи, да се усмихвате, да не кръстосвате ръце пред тялото и леко да го докосвате. Оставете всички съмнения вкъщи и просто се насладете на времето заедно. Ще имате много възможности да анализирате по-късно.", "date": "2017.05.11", "title": "САМО ЗА ЖЕНИ! Тези 5 неща убиват шансовете ти да си с него"}
{"url": "http://pik.bg/%D1%81%D0%B0%D1%89-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0%D1%82-%D1%82%D0%B0%D0%B1%D0%BB%D0%B5%D1%82%D0%B8-%D0%B8-%D0%BB%D0%B0%D0%BF%D1%82%D0%BE%D0%BF%D0%B8-%D0%B2-%D1%81%D0%B0%D0%BC%D0%BE%D0%BB%D0%B5%D1%82%D0%B8%D1%82%D0%B5-news656714.html", "text": "Американският Департамент по национална сигурност обмисля да разшири забраната за носене на електроника в ръчния багаж на пътниците в самолетите към САЩ. В момента има такава забрана за полетите към страната от 10 летища в Близкия Изток и северните части на Африка, но тя може да се разшири значително, съобщава CBS News. Източниците на телевизията твърдят, че новата забрана най-вероятно ще обхване почти всички страни в Европа дори и Великобритания. В момента представителите на правителството правят редовни срещи с американските авиокомпании, за да обсъждат предимствата на разширяването на забраната спрямо неудобствата, които ще причини. Очаква се окончателното решение да бъде взето до няколко седмици, а според онлайн изданието CNET, може да бъде обявено дори и тази седмица. За сега официалната позиция на институциите в САЩ е, че подобно решение не е взимано, но постоянно се правят анализи за подобряването на сигурността на базата на получената информация от разузнавателните служби и ако се налага, ще бъдат направени съответните промени. Други източници на CBS News казват, че забраната за качване на лаптопи в ръчния багаж се дискутира от повече от година. Основното притеснение е, че повечето бизнесмени ще се откажат да пътуват, ако не могат да работят по време на полета. Ако бъде приета, забраната ще накара всички пътници да слагат всякаква електроника, по-голяма от мобилен телефон, в чекирания багаж. Това води и до други рискове, защото доста лична и служебна информация ще остане без наблюдение. Освен това увеличава и броя на литиево-йонните батерии в товарния отсек, което е допълнителен риск, коментират източниците на CBS.", "date": "2017.05.11", "title": "САЩ забраняват таблети и лаптопи в самолетите"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D0%B2%D0%B0%D0%B6%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%B1%D0%B8%D0%B7%D0%BD%D0%B5%D1%81%D0%B0-%D0%B7%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8%D1%82%D0%B5-news656717.html", "text": "Икономическият растеж и привличането на инвестиции от частни предприемачи ще обсъждат днес бизнесът и премиерът Бойко Борисов. На конференцията по покана на европарламента и КРИБ ще участват и финансовият министър Владислав Горанов и вицепремирът Томислав Дончев. Темата на форума е как работи Европейският фонд за стратегически инвестиции, така нареченият План \"Юнкер\". Идеята е той да гарантира вложенията на бизнеса в Съюза и да защити от рискове най-вече малките и средните фирми.", "date": "2017.05.11", "title": "Борисов на важна среща с бизнеса за инвестициите"}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%BE-%D0%BD%D0%B5%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%BE-30-%D0%B0%D0%B1%D0%BE%D0%BD%D0%B0%D1%82%D0%B8-%D0%BD%D0%B0-%D0%B4%D0%B5%D0%BD-%D1%81%D0%B5-%D0%B6%D0%B0%D0%BB%D0%B2%D0%B0%D1%82-%D0%BE%D1%82-%D0%BD%D0%B0%D0%B4%D1%83%D1%82%D0%B8-%D1%81%D0%BC%D0%B5%D1%82%D0%BA%D0%B8-%D0%B7%D0%B0-%D0%BF%D0%B0%D1%80%D0%BD%D0%BE-news656718.html", "text": "По около 7000 жалби годишно срещу „Топлофикация“ за надписани сметки са подавани от граждани във Федерацията на потребителите. Това коментира пред „Монитор“ изпълнителният й секретар Емил Георгиев. Той уточнява, че това прави по около 30 оплаквания дневно. В същото време със съдействието на федерацията са заведени 2000 дела срещу дружеството, като 65% от тях са спечелени от потребителите. Жалби срещу спирането на топлата вода сега обаче няма. „Според мен това е напълно очаквано, защото хората са обезкуражени и не вярват в системата. Случаят с обезщетението на софиянка от 4 стотинки е напълно показателен“, коментира Емил Георгиев. Според него е недопустимо от „Топлофикация“ да съветват гражданите да не пускат крана с топлата вода, за да не се начисляват суми към фактурите. „Как един потребител може да докаже дали е пускал крана? Кой знае след това какви сметки ще получат потребителите, чудно ми е как ще ги изчислят от дружеството“, каза още Георгиев. От канцеларията на омбудсмана Мая Манолова уточниха, че жалбите от столичната топлофикация от началото на годината са 293. Основно те са срещу плащането на сградна инсталация, начисляването на сметките, индивидуалните откази от услугата. За последната авария жалбите са над 90. 153 са общо жалбите, подадени в КЕВР от абонати на топлофикациите в страната за последния отоплителен сезон, съобщават от регулатора. От началото на година броят им нараства чувствително, ката през януари те са 30, през февруари се удвояват на 64, през март са 23, а през април - 11. 51 на сто от всички са срещу качеството на топлоснабдяването. От столичната топлофикация съобщиха, че жалбите, постъпили при тях за обезщетенията заради голямата авария в „Топлофикация”, се броят на пръстите на едната ръка. От дружеството обаче не успяха да уточнят за какво са останалите сигнали от абонатите им, пуснати през последния отоплителен сезон. Говорителят на „Топлофикация София” уточни, че за спирането на топлата вода по време на ремонтите през лятото няма да има обезщетения.", "date": "2017.05.11", "title": "ОГРОМНО НЕДОВОЛСТВО! 30 абонати на ден се жалват от надути сметки за парно"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D1%8E%D0%BD%D0%BA%D0%B5%D1%80-%D0%BF%D0%BE%D1%80%D1%8F%D0%B7%D0%B0-%D0%B9%D0%BE%D1%82%D0%B8%D0%BD%D0%B3%D0%B5%D1%80-%D0%B7%D0%B0-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%B5%D0%BA-%D0%B7%D0%B0%D1%80%D0%B0%D0%B4%D0%B8-%D1%80%D0%B0%D1%81%D0%B8%D1%81%D1%82%D0%BA%D0%B8--news656756.html", "text": "Това бе голямата политическа цел на Гюнтер Йотингер, но сега тя остава зад гърба му. Германският политик няма да бъде вицепрезидент на Европейската комисия. Председателят на органа Жан-Клод Юнкер отказа да назначи Йотингер на поста, съобщи  вестник \"Ди велт\". След като бившият заместник-председател Кристалина Георгиева прие назначение в Световната банка, постът остана вакантен. До този момент Йотингер бе сочен като сигурен приемник на българката. Жан-Клод Юнкер обяви през октомври, че Йотингер ще бъде назначен за еврокомисар по бюджета и човешките ресурси, след като Георгиева съобщи, че напуска поста и се завръща в Световната банка. Но в последвалия период германският християндемократ бе критикуван многократно заради негови \"расистки, сексистки и хомофобски\" коментари, припомнят от редакцията.", "date": "2017.05.11", "title": "Скандал в Брюксел! Юнкер поряза Йотингер за мястото на вицепрезидент на ЕК заради \"расистки и сексистки  изказвания\""}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B4%D1%83%D1%87%D0%B5%D1%82%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B0%D1%82%D0%B0-%D0%B1%D0%B0%D0%BD%D0%B4%D0%B0-%D0%B7%D0%B0-%D0%BC%D0%BE%D0%BA%D1%80%D0%B8-%D0%BF%D0%BE%D1%80%D1%8A%D1%87%D0%BA%D0%B8-%D0%BA%D1%83%D0%BB%D1%82%D0%BE%D0%B2%D0%B8%D1%8F%D1%82-%D1%84%D0%B5%D0%BD-%D0%BD%D0%B0-%D1%86-news656724.html", "text": "Има много въпроси около арестите на бандата за мокри поръчки. Едни и същи лица продават наркотици пред училищата от 20-30 години, но никой не ги закача. Това е измет, долна измет, която погубва децата ни. Друг е въпросът кой е позволил на въпросното лице да комуникира от затвора с външния свят. Това коментира пред Би Ти Ви Димитър Ангелов-Дучето във връзка с арестуваната банда за мокри поръчки, гравитираща около ЦСКА. Припомняме, че голяма част от арестуваните мъже са от столичния квартал \"Дружба\", откъдето е и лидерът на фракцията \"Енимълс\" Росен Петров-Животното. Вчера властите разкриха, ч \"Няма спор, че са извършени престъпления, но трябва да се търси отговор на въпроса защо се е стигнало дотук. Агитките не са най-големите престъпници. Онези в парламента не се ли ползват за прикритие? Трябва да се сече през корен\", отсече Дучето. \"Истината е, че всяка една политическа партия си има отбор, който се издържа от тото\", изригна в заключение Димитър Ангелов. е защитени свидетели са признали за множество случаи на бандата фенове, които се отличават с изключителна жестокост.", "date": "2017.05.11", "title": "ЕКСКЛУЗИВНО В ПИК! Дучето проговори за футболната банда за мокри поръчки! Култовият фен на ЦСКА изригна: Долна измет!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D1%81-%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%80%D0%B5%D0%BC%D0%BE%D0%BD%D1%82%D0%B8%D1%82%D0%B5-%D0%B8-%D1%82%D0%B0%D0%BF%D0%B8%D1%82%D0%B5-%D0%B2-%D1%81%D0%BE%D1%84%D0%B8%D1%8F-%D0%B4%D0%BE-%D0%BC%D0%B5%D1%81%D0%B5%D1%86-%D0%BE%D1%82%D0%BF%D1%83%D1%88%D0%B2%D0%B0%D1%82-%D0%BE%D1%81%D0%BD%D0%BE%D0%B2%D0%BD-news656728.html", "text": "От юни месец бул. \"Патриарх Евтимий\" ще бъде отпушен за автомобили, въпреки работа по третата метролиния.  Ще има само леки стеснения на местата, където продължава работата  на машините. Отпушено ще е движението и на бул. \"България\" и \"Димитър Гешов\", където също се работи по третата линия на метрото. Това обяви пред БНТ кметът на София Йорданка Фандъкова. Пак през юни ще бъде пуснато и движението на бул. \"Гоце Делчев\" и локалните платна на \"Цар Борис III\". Фандъкова допълни,че 4 метростанции в квартал \"Овча Купел\" и Горна Баня ще бъдат готови през септември 2019 година. Тогава ще има общо нови 12 станции и ще бъдат свързани квартали като \"Хаджи Димитър\", \"Овча Купел\" и \"Красно село\" с центъра и останалите две линии на метрото. Предвижда се на третата линия да има връзка с жп линията в Горна Баня. Кметът на София допълни,че в столицата се строят 5 нови детски градини- в кварталите \"Драгалевци\", \"Бояна\", \"Младост\", Красна поляна\", \"Люлин\". Достроява се с нова сграда градината в \"Красно село\". Правят се тотално нови детски градини в \"Манастирски ливади\" и \"Кръстова вада\".", "date": "2017.05.11", "title": "ИЗВЪНРЕДНО! Фандъкова с важна новина за ремонтите и тапите в София! До месец отпушват основни булеварди (ОБНОВЕНА)"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BF%D1%80%D0%B5%D0%B4-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D1%81%D1%82%D0%BE%D1%82%D0%B8%D1%86%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%82-%D1%81%D1%80%D0%B5%D1%89%D1%83-%D1%82%D1%80%D1%8A%D0%BC%D0%BF-%D0%B7%D0%B0%D1%80%D0%B0%D0%B4%D0%B8-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D1%8F-%D1%88%D0%B5%D1%84-%D0%BD%D0%B0-%D1%84%D0%B1%D1%80-news656720.html", "text": "Стотици хора се събраха пред Белия дом, за да протестират срещу уволнението на директора на ФБР. Демонстрантите носеха плакати и скандираха шумно в знак на подкрепа на Джейм Коми. Изненадващо, президентът Тръмп го уволни вчера, в момент, в който агенцията разследва руската намеса в американските президентски избори през 2016 година. Демократите обвиниха администрацията на държавния глава, че с уволнението на шефа на ФБР спъва разследването.", "date": "2017.05.11", "title": "Напрежение пред Белия дом! Стотици протестират срещу Тръмп заради уволнения шеф на ФБР"}
{"url": "http://pik.bg/%D0%B1%D1%81%D0%BF-%D0%B2-%D0%B0%D1%82%D0%B0%D0%BA%D0%B0-%D0%B2%D0%B8%D0%B3%D0%B5%D0%BD%D0%B8%D0%BD-%D0%BA%D0%BB%D1%8A%D0%B2%D0%BD%D0%B0-%D0%BA%D1%80%D0%B8%D1%81%D1%82%D0%B0%D0%BB%D0%B8%D0%BD%D0%B0-%D0%B8-%D0%BD%D0%BE%D0%B2%D0%B0%D1%82%D0%B0-%D0%BD%D0%B8-%D0%BD%D0%BE%D0%BC%D0%B8%D0%BD%D0%B0%D1%86%D0%B8%D1%8F-%D0%B7%D0%B0-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82-news656723.html", "text": "Кристалина Георгиева беше прекалено дистанцирана от българската действителност. От нея видях по-скоро работа за личната кариера и личните позиции. Мария Габриел е по-скоро политическо назначение. Така коментира пред БНТ българската кандидатура за еврокомисар - Мария Габриел, Кристиан Вигенин от БСП. \"Габриел е добър евродепутат, аз съм работил с нея в Европарламента. Но тя няма никакъв опит в изпълнителната власт, никога не се е занимавала с подобен тип нещо\", добави бившият външен министър. Той допълни, че ако очакваме да получим ресора на Гюнтер Йотингер, самата Габриел няма нито образованието, нито политически се е докосвала до подобно нещо. Вигенин вметна,че е добре следващият път, когато имаме кандидатура за еврокомисар, независимо коя партия го издига, да се допита до останалите политически сили.", "date": "2017.05.11", "title": "БСП В АТАКА! Вигенин клъвна Кристалина и новата ни номинация за евродепутат"}
{"url": "http://pik.bg/%D0%B2%D0%B8%D1%81%D1%88%D0%B0-%D0%BC%D0%B0%D1%82%D0%B5%D0%BC%D0%B0%D1%82%D0%B8%D0%BA%D0%B0-%D0%BF%D1%80%D0%BE%D1%84-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D0%B8%D0%B7%D1%87%D0%B8%D1%81%D0%BB%D0%B8-%D0%BA%D0%BE%D0%BB%D0%BA%D0%BE-%D0%B4%D0%B5%D0%BF%D1%83%D1%82%D0%B0%D1%82%D0%B8-%D1%89%D0%B5-%D0%B2%D0%BA%D0%B0%D1%80%D0%B0%D1%82-%D0%B3%D0%B5%D1%80%D0%B1-%D0%B1%D1%81%D0%BF-%D0%B8-%D0%B4%D0%BF%D1%81-%D0%BF%D1%80%D0%B8-%D0%BC%D0%B0%D0%B6-news656726.html", "text": "Ако Върховният административен съд обяви, че референдумът трябва да е задължителен, ние го приемаме. Ако го обявят за незадължителен, той ще се разглежда в парламента. Съдът трябва да излезе с решение, защото нещата са много напечени. Това коментира пред Би Ти Ви математикът проф. Михаил Константинов във връзка с внесените промени от ГЕРБ за промяна на изборното законодателство. \"Няма система в Европа като тази, която предлага ГЕРБ - да бъдат издигнати 240 едномандатни района. Подобна е във Франция, но виждате, че новият президент иска да я премахне. Всички неща, към които ние се стремим, в Европа вече ги премахват\", добави той. \"Електронното гласуване не е лошо, но правителството трябва да очаква 300 хиляди електронни гласа от Турция и 100% гласове от циганските гета. Не знам дали държавата е подготвена за подобно гласуване\", сподели Михаил Константинов. \"Ако се приеме този мажоритарен вот, който ГЕРБ предлага, в следващия парламент ще влязат 160 души от ГЕРБ, 50 от БСП, 30 от ДПС. Това е, друг няма да пробие в парламента\", изчисли математикът. \"Най-добрият вариант е германският. Той е идеален, но хората трудно ще го разберат\", добави проф. Константинов.", "date": "2017.05.11", "title": "ВИСША МАТЕМАТИКА! Проф. Константинов изчисли колко депутати ще вкарат ГЕРБ, БСП и ДПС при мажоритарен вот"}
{"url": "http://pik.bg/%D0%B1%D1%83%D0%BC-%D1%81%D0%B0%D0%BC%D0%BE-%D0%B7%D0%B0-%D0%B0%D0%BF%D1%80%D0%B8%D0%BB-%D0%B8%D0%B7%D0%BD%D0%BE%D1%81%D1%8A%D1%82-%D0%B5-%D1%81%D0%BA%D0%BE%D1%87%D0%B8%D0%BB-%D1%81-19-news656725.html", "text": "Износът на страната през март скочи с 18,8% и достигна 4,371 млрд. лв., обявиха от Националния статистически институт. Това е най-голямото увеличение на експорта от две години насам. Друг положителен сигнал за икономиката е, че износът нараства почти с еднакви темпове за ЕС и за страните извън Общността. Експортът за ЕС се увеличава с 18,1% до 2,96 млрд. лв., а за трети страни - с 20,3% до 1,411 млрд. лв. Това показва разнообразие на търговските партньори на страната, което е добра основа и за бъдещото нарастване на износа. Общо за първите три месеца на годината се отчита ръст на експорта с 14,8% до 12,161 млрд. лв. Най-голям скок на експорта за тримесечието има към Гибралтар - с 6675% до 27,1 млн. лв. Явно Гибралтар възвръща позициите си на добра офшорна дестинация, след като през първото тримесечие на миналата година износът за там беше паднал до незначителните 0,4 млн. лв. Не следващите места по ръст на експорта се нареждат Перу (с 380% до 7,2 млн. лв.), Египет (с 206,7% до 305,5 млн. лв.) и Индия (със 189,1% до 87,3 млн. лв.).", "date": "2017.05.11", "title": "Бум! Само за април износът е скочил с 19%"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%BE-%D1%80%D0%B0%D0%B7%D0%B4%D0%B2%D0%B8%D0%B6%D0%B2%D0%B0%D0%BD%D0%B5-%D0%BB%D0%B5%D0%B2%D1%81%D0%BA%D0%B8-%D0%BD%D0%B0%D0%B1%D0%B5%D0%BB%D1%8F%D0%B7%D0%B0-%D1%82%D1%80%D0%B8%D0%BC%D0%B0-news656798.html", "text": "Двама футболисти на Локомотив (Горна Оряховица) може да облекат фланелката на \"Левски\" от новия сезон. \"Сините\" следят изявите на Милен Желев и Юлис Ндонг. До края на кампанията ръководството на столичани ще изгледа всички мачове на \"железничарите\" и ще прецени дали да започне преговори за дуото. Бранителят започна много силно сезона и дори попадна сред избраниците на Петър Хубчев за световната квалификация с Беларус. Постепенно обаче формата на десния бек спадна. \"Левски\" със сигурност ще се подсили с десен краен защитник, след като на тази позиция разполага единствено със Сашо Александров, а вместо него там е предпочитан Роман Прохазка. Халфът Ндонг е габонски национал, но има и френски паспорт. За интерес към него от страна на \"сините\" също се заговори още през зимата, но тогава до конкретна оферта така и не се стигна. Ндонг е един то най-добрите футболисти в състава на Локомотив и изявите му до края на сезона ще бъдат следени от 26-кратните шампиони. Сред опциите за подсилване от лятото е и юношата на \"Левски\", който в момента е водещ футболист на Дунав -  левият бек Христофор Хубчев. Роденият на 24 ноември 1995 година бивш младежки национал прави много стабилен пролетен дял. Той се отличава сред колегите си на този пост в Първа лига с доброто центриране, с което направи няколко важни асистенции, включително и тази към Самир Аясс за победата с 1:0 над Лудогорец. \"Сините\" търсят обаче и класни свободни агенти, които да бъдат привлечени без трансферни суми от чужбина, пише \"Меридиан Мач\".", "date": "2017.05.11", "title": "Трансферно раздвижване! \"Левски\" набеляза трима"}
{"url": "http://pik.bg/%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%BA%D1%83%D0%BD%D0%B5%D0%B2%D0%B0-%D1%81%D0%B5-%D1%82%D1%80%D0%B5%D1%81%D0%B5-%D0%BD%D0%B0%D1%81%D1%82%D0%B8%D0%BC%D0%B8%D1%80-%D0%B0%D0%BD%D0%B0%D0%BD%D0%B8%D0%B5%D0%B2-%D0%BD%D0%B0%D0%BF%D1%83%D1%81%D0%BA%D0%B0-%D0%B1%D0%B5%D1%81%D0%B5%D0%BD-%D1%87%D0%B5-%D0%B7%D0%B5%D0%BB%D0%B5%D0%BD%D0%BE%D0%B3%D0%BE%D1%80%D1%81%D0%BA%D0%B8-%D0%BD%D0%B5-%D0%B5-%D0%BF%D0%BE%D0%B4%D0%B0%D0%BB-%D0%BE%D1%81%D1%82%D0%B0-news656729.html", "text": "Настимир Ананиев напусна \"Движение България на гражданите\". Това обяви самият той във Фейсбук, като с новината изненада дори и съпартийците си. Решението на Ананиев идва след слабия резултат на партията на предсрочните парламентарни избори. Той изразява недоволството си от това, че председателят на Предизборния щаб Найден Зеленогорски не е подал своята оставка, с което не е поел личната си отговорност за загубата. Както е известно председателят Меглена Кунева се оттегли от поста. Засега обаче Движението отлага избора на нов лидер от лятото за края на годината. Това също е един от аргументите на Ананиев. \"Решението взех доста трудно, но вярвам , че е правилно. Причините са комплексни и не малко. Може би многото компромиси са напълнили чашата и тя накрая преля. Не мисля да описвам в детайли всичко, но няколко конкретни неща ще спомена. Разбира се не по важност, но отлагането на конгреса от юни за края на годината е една от причините. Друга е липсата на желание за поемане на лична отговорност за резултата от последните избори, и тук не говоря за колективната оставка на ИС на ДБГ, за която всъщност аз инициирах дискусията, говоря за председателя на изборния щаб на Реформаторския блок, Найден Зеленогорски\", сподели бившият депутат. Под поста на Ананиев са коментирали и други членове на \"Движение България на гражданите\", сред които Димитър Делчев и Димитър Танев, които не скриха учудването си от решението му. Настимир Ананиев бе зам.-председател на партията. В предишния парламент той оглавяваше транспортната комисия, като бе един от инициаторите на промените в Закона за движение по пътищата.", "date": "2017.05.11", "title": "Партията на Кунева се тресе! Настимир Ананиев напуска бесен, че Зеленогорски не е подал оставка"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B1%D1%80%D0%B0%D0%BD%D0%B8-%D1%81%D1%8A%D1%80%D1%86%D0%B0%D1%82%D0%BE-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D0%BA%D0%B0%D0%BA%D0%B2%D0%BE-%D0%BA%D0%B0%D1%82%D0%BE-%D1%81%D0%B5-%D0%B5-%D0%BE%D0%BC%D1%8A%D0%B6%D0%B8%D0%BB%D0%B0-%D0%B7%D0%B0-%D1%87%D1%83%D0%B6-news656733.html", "text": "Което и да беше назначението, щеше да бъде политическо. Така Екатерина Захариева, вицепремиер В студиото на Нова телевизия тя коментира дали кариерата на Габриел в ЕП не се дължи най-вече на изгодния й брак с видния евроактивист Франсоа Габриел, както и на факта, че неин кум е не кой да е, а председателят на Европейската народна партия (ЕНП) Жозеф Дол. \"Очевидно, че няма какво лошо да се каже за Мария Габриел, освен че е зам.-председател на ЕНП. Тя е изключително подготвен човек, един от българските евродепутати, най-интензивно позната в българския политически живот\", коментира Захариева. \"Тя има 6 офиса в България и всяка седмица е тук. Тя много добре познава българската политическа реалност. И има ежедневна връзка с ЕК. Убедена съм, че ще се представи блестящо на изслушването в Европарламента\", подчерта още Захариева. Тя уточни, че до момента не е ясно кой е подготвеният ресор за Мария Габриел. \"Нека наистина не избързваме. Да мине процедурата и тогава ще коментираме\", допълни Захариева. В личен план тя подчерта, че е приела трудния ресор, свързан с Външно министерство, с убеждението, че е подготвена за това предизвикателство. Захариева изтъкна, че се \"чувства удобно на този стол\", още повече, че можеда се базира на опита, придобит в работата й в Министерството на правосъдието. \"Един министър сам не може да направи нищо. Над него има Министерски съвет, има парламент. Аз се зарадвах, че външната политика, когато се формираше парламента, бе тема, постигната с консенсус. Силно се надявам така да бъде и правосъдието. Защото съдебната реформа се прави единствено за българските граждани\", подчерта Екатерина Михайлова и посочи, че българската външна политика има своята стабилност благодарение и на външните ни партньори. Тя посъветва турския външен министър \"да си мери думите\" и изрази надежда, че с Турция ще имаме едни добросъседски отношения. по правосъдната реформа и министър на външните работи, защити нападките срещу номинираната за български еврокомисар Мария Габриел.", "date": "2017.05.11", "title": "ГОРЕЩА ТЕМА! Екатерина Захариева брани сърцато Мария Габриел: Какво като се е омъжила за чужденец?! Очевидно е най-добрата и най-подготвената "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%8A%D1%80%D0%B2%D0%B8-%D1%87%D0%B5%D0%BB%D0%B5%D0%BD-%D1%81%D0%B1%D0%BB%D1%8A%D1%81%D1%8A%D0%BA-%D0%BC%D0%B5%D0%B6%D0%B4%D1%83-%D0%B3%D0%B5%D1%80%D0%B1-%D0%B8-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%B7%D0%B0-%D0%BC%D0%B0%D0%B6%D0%BE%D1%80%D0%B8%D1%82%D0%B0%D1%80%D0%BD%D0%B8%D1%8F-%D0%B2%D0%BE%D1%82-%D0%B2%D0%B8%D0%B6%D1%82%D0%B5-%D0%BF%D0%BE%D0%B7%D0%B8%D1%86%D0%B8%D0%B8%D1%82-news656731.html", "text": "Мажоритарният вот разделя ГЕРБ и \"Обединени патриоти\". Това се очертава първият препъникамък за разбирателството между коалиционните партньори. Това стана ясно и от позициите на Десислава Атанасова от ГЕРБ и Искрен Веселинов от Обединените патриоти, изразени пред Нова телевизия. Докато Атанасова твърди, че ГЕРБ не са взели спонтанно решението си да подкрепят резултата от референдума и да предложат законопроект за въвеждане на мажоритарен вот в два тура, то Искрен Веселинов намекна, че това е популизъм. Според патриота мажоритарният вот е характерен за държави, в които има тоталитарни режими като Китай. Той изтъкна, че е добре, че хората искат да избират пряко личности за Народното събрание, но трябва да се има предвид, че не мажоритарният вот е правилният начин. \"Категорично не. Решението на референдума не е задължителен за Народното събрание\", отговори Веселинов на въпрос дали ОП биха подкрепили референдума. В същото време Десислава Атанасова заяви, че ГЕРБ ще се опита да убеди партиите в полза на референдума. Тя подчерта, че ГЕРБ предлага и 0 лв. партийна субсидия, като коментира, че останалите партии избягват коментар по този въпрос.", "date": "2017.05.11", "title": "ЕКСКЛУЗИВНО! Първи челен сблъсък между ГЕРБ и Патриотите за мажоритарния вот! Вижте позициите на коалиционните партньори"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%B8%D0%B6%D1%82%D0%B5-%D0%BF%D1%80%D0%B5%D0%B1%D0%B8%D1%82%D0%B8%D1%8F-%D0%B3%D1%80%D0%B8%D0%B3%D0%BE%D1%80-%D0%B7%D0%B4%D1%80%D0%B0%D0%B2%D0%BA%D0%BE%D0%B2---%D1%88%D0%B5%D1%84%D1%8A%D1%82-%D0%BD%D0%B0-%D0%BB%D0%B5%D0%B3%D0%B8%D1%8F-%D0%B0%D0%BD%D1%82%D0%B8%D0%BC%D0%B0%D1%84%D0%B8%D1%8F-%D1%81-%D0%B6%D0%B5%D1%81%D1%82%D0%BE%D0%BA%D0%B8-%D1%84%D1%80%D0%B0%D0%BA%D1%82%D1%83%D1%80%D0%B8-%D1%81-news656787.html", "text": "Зверски фрактури и жестоки хематоми от силни удари по лицето е получил шефът на \"Легия Антимафия\" Григор Здравков. Това става ясно от снимки, които той изпрати до ПИК след инцидента. Както съобщихме по-рано днес Здравков е бил зверски пребит. Инцидентът е станал късно снощи около градинката на църквата „Свети Георги”. За нападението потвърди и самият пострадал. Шефът на Българска легия \"Антимафия\" заяви пред ПИК, че има подозрения, че е пребит заради слуховете, че ще оглави Агенция \"Митници\". \"Нападателите или поръчителите са ме дебнали една седмица\", твърди той пред наш репортер. Той все още е у дома си с тежки наранявания, след като вчера привечер е бил нападнат от трима души, млади момчета. Единият го е ударил с палка по главата, след което Григор е изгубил съзнание и няма спомен как са го налагали другите. Останал е в безчувствено състояние около 2-3 минути и е бил открит от клошар. След сигнала, който е подал, е бил разпитан от служители на СДВР от отдела за убийства, които заявили, че са наясно откъде идва нападението му. Здравков е известен със сериозните си разкрития за корупцията в митниците и търговията с дрога. Очевидно силно подплашени от евентуалната възможност шефът на \"Антимафия\" да оглави тази служба, някакви хора са предприели смъртоносните действия, но Здравков засега отказва да посочи кои са. Здравков е с фрактура на черепа, счупена лява ръка, множество контузии и хематоми по цялото тяло. Помощ са му оказали лекарите от „Пирогов”.", "date": "2017.05.11", "title": "ПЪРВО В ПИК! Вижте пребития Григор Здравков - шефът на \"Легия Антимафия\" с жестоки фрактури (СНИМКИ 18+)"}
{"url": "http://pik.bg/%D0%BA%D1%80%D0%B8%D1%81%D1%82%D0%B8%D0%B0%D0%BD-%D0%BA%D0%BE%D1%81%D1%82%D0%BE%D0%B2-%D0%B8%D0%B7%D0%BB%D0%B8%D0%B7%D0%B0-%D0%B2%D1%8A%D0%B2-%D0%B2%D1%82%D0%BE%D1%80%D0%B8%D1%8F-%D0%BF%D0%BE%D0%BB%D1%83%D1%84%D0%B8%D0%BD%D0%B0%D0%BB-%D0%BD%D0%B0-%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-%D0%B2%D0%B8%D0%B4%D0%B5%D0%BE-news656719.html", "text": "Кристиан Костов ще представи България на втория полуфинал на Евровизия тази вечер. Той ще излезе на сцената на песенния конкурс под номер 15 и ще изпълни \"Beautiful Mess\" в оспорвана конкуренция. Най-гледаното музикално събитие в Европа започва в 22.00 ч. и ще бъде предавано пряко по БНТ 1 и БНТ HD, припомнят от телевизията. За българския представител ще могат да гласуват зрителите и журитата от 20 страни - Украйна, Франция, Германия, Швейцария, Македония, Естония, Израел, Малта, Холандия, Сърбия, Дания, Румъния, Сан Марино, Литва, Хърватска, Норвегия, Беларус, Унгария, Австрия и Ирландия. Според регламента на Европейския съюз за радио и телевизия от България може да се гласува за другите изпълнители, но тези българи, които се намират в една от изброените държави, имат шанса да подкрепят Кристиан Костов. Сънародниците ни трябва да гледат местната телевизия, която излъчва конкурса и да следват посочените инструкции и телефонните номера, които се появяват на екрана. Вотът на зрителите започва веднага след края на последната конкурсна песен. В две вечери, след края на втория полуфинал (00.30 ч.) и финала (01.30 ч.), БНТ 1 ще излъчи коментарните студиа \"Евровизия\". Водещият Драгомир Драганов ще покани известни личности, които от години следят развитието на песенния конкурс. В четвъртък негов гост ще бъде един от любимите български изпълнители на Кристиан Костов - Любо Киров, а с преки включвания от Киев зрителите ще видят първите емоции на нашия представител след неговото представяне. Големият финал на 13 май, събота, от 22.00 ч. ще се предава на живо по БНТ 1 и БНТ HD, припомнят от екипа. Специално предаване е предвидено и на 14 май, неделя, от 13.00 ч., когато Кристиан Костов и българската делегация ще се завърнат от Украйна.", "date": "2017.05.11", "title": "Кристиан Костов излиза във втория полуфинал на Евровизия (ВИДЕО)"}
{"url": "http://pik.bg/%D1%85%D0%B0%D0%BA%D0%BD%D0%B0%D1%85%D0%B0-%D1%81%D0%B0%D0%B9%D1%82%D0%BE%D0%B2%D0%B5%D1%82%D0%B5-%D0%BD%D0%B0-%D0%B2%D0%BE%D0%B4%D0%B5%D1%89%D0%B8-%D1%84%D1%80%D0%B5%D0%BD%D1%81%D0%BA%D0%B8-%D0%BC%D0%B5%D0%B4%D0%B8%D0%B8-news656710.html", "text": "Сайтовете на някои от най-големите френски медии станаха жертви на кибер нападение, заявиха от „Седексик” – хостинг компанията, която поддържа конкретните издания. Сред потърпевшите медии от извършената DDoS-атака са вестниците „Монд” и „Фигаро”, като следователите смятат, че хакерите са се целели всъщност в хостинга им, предаде БГНЕС. „Тази атака бе частична, но с мащабен провал, който се отрази на много от нашите клиенти\", заяви ръководителят на компанията. По-късно френските власти обявиха, че връзката с медийните сайтове е била възстановена, а по случая е започнало разследване.", "date": "2017.05.11", "title": "Хакнаха сайтовете на водещи френски медии "}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%81%D0%B8%D0%BD%D1%8A%D1%82-%D0%BD%D0%B0-%D0%B9%D0%BE%D1%81%D0%BA%D0%BE-%D0%BA%D0%BE%D1%81%D1%82%D0%B8%D0%BD%D0%B1%D1%80%D0%BE%D0%B4%D1%81%D0%BA%D0%B8%D1%8F-%D0%BD%D0%B0%D0%B1%D1%8A%D1%80%D0%BA%D0%B0%D0%BD-%D0%B2-%D0%B1%D0%B0%D0%BD%D0%B4%D0%B0%D1%82%D0%B0-%D0%B7%D0%B0-%D0%BF%D0%BE%D1%80%D1%8A%D1%87%D0%BA%D0%BE%D0%B2%D0%B8-%D1%83%D0%B1%D0%B8%D0%B9%D1%81%D1%82%D0%B2%D0%BE-news656735.html", "text": "Синът на Йоско Костинбродски – Иван, е бил закопчан по делото на бандата за мокри поръчки на Стефан Гевгелийския. Това съобщиха от Специализирания наказателен съд. Припомняме, че антимафиоти разбиха бандата за убийства и побои на Гевгелийския миналата седмица. Според разследващите групата стои зад убийството на началника на смяна от Централния софийски затвор Янко Янев, който бе нападнат и пребит до смърт в края на миналата година, както и зад побоя на началника на клиниката по ортопедия и травматология в болница „Св, Анна“ проф Стефан Станчев. Той беше пребит с бухалки миналата година, в резултат на което задуби зрението на едното си око. Според прокуратурата лично Гевгелийски, който излежава присъда за наркоразпространение, спуснал поръчките от пандиза, пише \"Телеграф\". Гевгелийски нашумя покрай ареста на Стефан Бонев- Сако през 2012 г. Тогава стана известно, че Сако и групата му са ползвали Стефан Гевгелийски като силов „лейтенант“, който преследва и тормози конкурентни дилъри. Според ръководителя на спецпрокуратурата Иван Гешев мотивът за нападенията бил личен. Гевгелийския пратил биячи на проф. Станчев, защото близък на затворника не бил доволен от лечението. Началникът на смяна в софийския затвор, където допреди няколко месеца тарторът на групата излежавал наказанието си пък попаднал на мушката му защото „Не се поддавал на корупционни практики“. Жертва на страховитата банда станал и наркодилър, който бил нарязан с мачете, защото не искал да продава дрога, разпространявана от групата в района на „Люлин“. Иначе биячите на Гевгелийски се подвизавали в „Дружба“. Част от тях гравитират около агитката на ЦСКА, обявиха разследващи. Всички те са с богати кримидосиета. Още във вторник магистратите постановиха арест за наследника на сочения от прокуратурата за тартор на групата за мокри поръчки Килърите 4 Костинбродския – Иван. Три дни по-рано, точно на Гергьовден, пък спецмагистратите задържали под стража и членовете на бандата на Стефан Гевгелийски. С постоянен арест са 35-годишният Георги Гълъбов – Скинаря, 30-годишните Христо Ангелов и Георги Георгиев, 27-годишният Борис Кирилов и 22-годишният Владимир Миланов. Под домашен арест била пусната само жената на Гевгелийски – Зорница. Съдиите я пуснали. Тъй като нямало кой да се грижи за малкото им дете. Именно по жена си Гевгелийски пускал поръчките. Други трима от бандата все още се издирват. Те ще бъдат обявени за международно издирване с червена бюлетина от Интерпол, разкриха разследващи. Бандата била разбита, преди да посегнат на още трима надзиратели от затвора. В домовете на 12-членната банда били открити мечове, мачете, метални боксове и т.н.", "date": "2017.05.11", "title": "НОВИ РАЗКРИТИЯ! Синът на Йоско Костинбродския набъркан в бандата за поръчкови убийство"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%B0%D1%80%D1%85%D0%B8%D1%82%D0%B5%D0%BA%D1%82-%D0%BD%D0%B0-%D1%81%D0%BE%D1%84%D0%B8%D1%8F-%D0%BE%D1%82%D0%BA%D0%B0%D0%B7%D0%B0%D0%BB-%D0%B2%D0%B8%D0%B7%D0%B0-%D0%B7%D0%B0-%D1%81%D1%82%D1%80%D0%BE%D0%B5%D0%B6-%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D1%86%D0%B0%D1%80%D1%81%D0%BA%D0%B8%D1%82%D0%B5-news656734.html", "text": "Главният архитект на София Здравко Здравков е отказал виза за надстрояване с нови 7 до 12 етажа на мястото на някогашните Царски конюшни в столицата. Това съобщи в ефира на БНТ кметът Йорданка Фандъкова. Тя поясни,че идеята на Общината е конюшните да бъдат възстановени така, както са изглеждали преди години. А заедно с тях лека по-лека се работи част от някогашния исторически център на столицата да върне предишния си автентичен вид.", "date": "2017.05.11", "title": "ГОРЕЩА НОВИНА! Главният архитект на София отказал виза за строеж на територията на Царските конюшни "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D1%81-%D0%B5%D0%BA%D1%81%D0%BF%D1%80%D0%B5%D1%81%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0%D1%82%D0%B0-%D0%BD%D0%B0-%D0%B3%D0%B0%D0%B1%D1%80%D0%B8%D0%B5%D0%BB-%D0%BA%D1%80%D0%B0%D1%8F-%D0%BD%D0%B0-%D0%BF%D1%80%D0%B8%D0%B2%D0%B0%D1%82-news656736.html", "text": "Изборът на Мария Габриел за еврокомисар е напълно логичен. Тя е една от малкото безспорни кандидатури. Нейният ресор тепърва ще се определи и аз не искам да избързвам с коментари. Това заяви пред Би Ти Ви вицепремиерът Томислав Дончев. \"Едно от очакванията за нашата кандидатура беше тя да бъде жена\", разкри той. \"Голяма част от държавната собственост в различни търговски дружества е приватизирана. Над 98% от държавната собственост в дружествата е раздържавена. Ако говорим за спиране на процеса на приватизация, зад това се крие друго. Редно е да преосмислим какво се случва с тази собственост, която е останала в държавата\", обясни вицепремиерът. \"Има много активи на държавата, които не са интересни. Има и дружества, които са обект на сериозен инвеститорски интерес, но те са в забранителния списък\", сподели Томислав Дончев. \"Ще се занимавам в правителството с каквото е необходимо. Имам ангажимент към разпределението на европарите, но ще се заема и с междуинституционалните връзки\", допълни той. \"Не беше възможна друга коалиция в този парламент. Надявам се всички представители на Обединените патриоти да бъдат по-балансирани. Няма как да сме едни и същи. Никой не е казал, че ще е лесно. Технологията на компромиса ще бъде изключително важна\", каза още вицепремиерът.", "date": "2017.05.11", "title": "ИЗВЪНРЕДНО! Томислав Дончев с експресен коментар за кандидатурата на Габриел, края на приватизацията и коалицията с Патриотите "}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B2-%D1%81%D0%B4%D1%81-%D0%B1%D0%BE%D0%B6%D0%B8%D0%B4%D0%B0%D1%80-%D0%BB%D1%83%D0%BA%D0%B0%D1%80%D1%81%D0%BA%D0%B8-%D0%B8%D0%B7%D0%BF%D0%BB%D0%B0%D0%BA%D0%B0-%D0%B2-%D0%B5%D1%84%D0%B8%D1%80---%D0%BD%D0%B5-%D0%B4%D0%B0%D0%B2%D0%B0-%D0%B5%D0%BC%D0%B1%D0%BB%D0%B5%D0%BC%D0%B0%D1%82%D0%B8%D1%87%D0%BD%D0%B0%D1%82%D0%B0-%D0%B7%D0%B0-%D1%81%D0%B8%D0%BD%D0%B8%D1%82%D0%B5-%D1%81%D0%B3%D1%80%D0%B0%D0%B4%D0%B0-%D0%BD%D0%B0-%D1%80-news656740.html", "text": "Смятам, че е добро решението на правителството за спиране на приватизацията. Работил съм с новия министър на икономиката Емил Караниколов и си мисля, че той е добър избор. Това заяви пред Би Ти Ви бившият министър на икономиката и председател на СДС в оставка Божидар Лукарски. \"В момента подготвям конференцията на СДС, която ще се състои в следващите дни. Ще изберем нова структура и ръководството. Очаква се да определим насоката, в която ще тръгне партията\", обясни той. \"СДС не фалира, не знам кой твърди подобни неща. Имаме членски внос и това, че нямаме субсидия, не означава, че сме фалирали. Сградата на СДС е знакова и ние ще се борим да запазим поне една част от нея. Ако бъда преизбран, ще предложа варианти, с които да я запазим\", коментира Лукарски. \"Имаме събирания с останалите партии в Реформаторския блок. Не сме в предизборна ситуация, за да говорим сега за коалиция. Г-н Москов е много активен, въпреки скорошната трагедия в семейството му със смъртта на неговата майка\", разкри председателят на СДС в оставка. \"Не ми харесва конфигурацията на новия кабинет. Пожелавам им успех, защото на България й е необходима стабилност\", обясни бившият министър на икономиката. По думите му Валери Симеонов ще бъде първият недоволен от консумацията на властта.", "date": "2017.05.11", "title": "ДРАМА В СДС! Божидар Лукарски изплака в ефир - не дава емблематичната за \"сините\" сграда на \"Раковска\" 134"}
{"url": "http://pik.bg/%D1%81%D0%B8%D1%80%D0%B8%D0%B5%D1%86-%D0%B1%D0%B5-%D0%BE%D1%81%D1%8A%D0%B4%D0%B5%D0%BD-%D0%B2-%D0%B0%D0%B2%D1%81%D1%82%D1%80%D0%B8%D1%8F-%D0%B7%D0%B0-%D0%B5%D0%BA%D0%B7%D0%B5%D0%BA%D1%83%D1%86%D0%B8%D1%8F-%D0%BD%D0%B0-%D0%BD%D0%B5%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8-%D0%B8-%D1%80%D0%B0%D0%BD%D0%B5%D0%BD%D0%B8-%D0%B2%D0%BE%D0%B9%D0%BD%D0%B8%D1%86%D0%B8-news656700.html", "text": "Сириец на 27 години бе осъден от австрийското правосъдие на доживотен затвор за екзекуцията на 20 обезоръжени сирийски правителствени войници. Той е извършил това докато се е биел в бойна група на Свободната сирийска армия. Мъжът е арестуван през юни 2016 г. в бежански център в Тирол, след като е бил издадено т свой сънародник. Докато е бил в ареста е признал, че е „ликвидирал“ 20 правителствени войници, които били ранени и без оръжия. Това е станало през 2013 и 2014 г. в Хомс и региона, предаде БГНЕС. По-късно той се опитал да се отметне от показанията си и да обясни, че думите му са били грешно преведени. Преводачът обаче свидетелства, че го е накарал да ги повтори и да прочете отново показанията си о този въпрос. Сириецът е бил обвинен в еквивалента, според австрийското право, на военно престъпление. Според австрийски медии той се е хвалел пред други бежанци, че е избивал ранени или обезоръжени войници от армията на Башар Асад.", "date": "2017.05.11", "title": "Сириец бе осъден в Австрия за екзекуция на невъоръжени и ранени войници"}
{"url": "http://pik.bg/%D0%B8%D0%B7%D1%82%D0%B5%D1%87%D0%B5-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%B8%D1%8F%D1%82-%D0%BC%D0%B0%D0%BD%D0%B8%D1%84%D0%B5%D1%81%D1%82-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D0%BB%D0%B5%D0%B9%D0%B1%D1%8A%D1%80%D0%B8%D1%81%D1%82%D0%B8-%E2%80%93-%D1%82%D0%B5-%D0%BE%D0%B1%D0%B5%D1%89%D0%B0%D0%B2%D0%B0%D1%82-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D0%B7%D0%B0%D1%86%D0%B8%D1%8F-news656702.html", "text": "The Independent, цитиран от \"Фокус\". В предизборните обещания на британската Лейбъристка партия фигурират национализирането на железниците и пощите, допълнителни близо шест милиарда лири за здравеопазване годишно и отпадане на таксите за обучение във висшите училища, сочи изтекло копие от проектоманифеста на партията за изборите, пише Документът от 43 страници, който трябва да бъде публикуван в цялост следващата седмица, ще бъде обсъден от Националния изпълнителен комитет на лейбъристите в четвъртък преди да бъде окончателно завършен и разпространен сред избирателите. Според местната преса Лейбъристката партия, в случай, че бъде избрана да управлява на изборите на 8 юни, ще национализира енергийни компании, железниците, автобусни фирми и Кралските пощи, които бяха напълно приватизирани в края на 2015 г. В манифеста това е описано като „историческа грешка“. Партията също така ще обмисли предложенията за ревизиране на правителствените планове за увеличаване на пенсионната възраст до 67 години през следващото десетилетие – стъпка насочена специално към по-възрастния електорат, голяма част от който е много вероятно да отиде до урните след няколко седмици.", "date": "2017.05.11", "title": "Изтече предизборният манифест на британските лейбъристи – те обещават национализация"}
{"url": "http://pik.bg/%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BF%D1%80%D0%B5%D0%B1%D0%B8%D1%82%D0%BE%D1%82%D0%BE-10-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B8%D1%81%D0%BA%D0%B0-%D0%B4%D0%B0-%D0%BE%D1%82%D0%B8%D0%B4%D0%B5-%D0%B2-%D0%B4%D0%BE%D0%BC-%D1%81%D1%82%D1%80%D0%B0%D1%85%D1%83%D0%B2%D0%B0-%D1%81%D0%B5-%D0%BE%D1%82-%D0%B1%D0%B0%D1%89%D0%B0-%D1%81%D0%B8-news656411.html", "text": "За това дете се грижи бащата. Майката е абдикирала от семейството. Така лаконично социалните във Велико Търново определят статуса на малкия \"Иван\" (името на момчето е измислено, б.р.). Пред Нова телевизия детето споделя, че е жертва на пореден побой от родния си баща. \"Предпочитам да отида в дом, страх ме е да се прибера вкъщи\", разкри 10-годишното момче, пребито от баща си в село Беляковец, Търновско. \"Като се напие, започва да ме бие и да ръси простотии. Имах чувството, че ще ми падне главата\", споделя детето. Пребитото преди дни момче е настанено в болница. Със случая са се заели социални работници, работи и полиция. Хлапето е било настанявано в социален дом, но след това \"въдворено отново в семейната среда\". Момчето разкри още, че майка му си е тръгнала отдавна, защото насилникът посягал и на нея. Би Ти Ви скри лицето на детето, което в болница. То се надява, че ако го настанят в дом, майка му ще идва да го вижда.", "date": "2017.05.11", "title": "ПОТРЕСАВАЩИ РАЗКРИТИЯ! Пребитото 10-годишно дете иска да отиде в дом, страхува се от баща си!"}
{"url": "http://pik.bg/%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%B8%D0%BD%D0%B4%D0%B8%D0%B9%D1%81%D0%BA%D0%B0%D1%82%D0%B0-%D1%81%D0%BB%D1%8A%D0%BD%D1%87%D0%B5%D0%B2%D0%B0-%D0%B5%D0%BD%D0%B5%D1%80%D0%B3%D0%B8%D1%8F-%D1%81%D1%82%D0%B8%D0%B3%D0%BD%D0%B0-%D1%80%D0%B5%D0%BA%D0%BE%D1%80%D0%B4%D0%BD%D0%BE-%D0%BD%D0%B8%D1%81%D0%BA%D0%B8-%D0%BD%D0%B8%D0%B2%D0%B0-news656705.html", "text": "The Guardian, цитиран от \"Фокус\". Цената на едро на слънчевата енергия стигна нови рекордно ниски нива в Индия по-бързо отколкото специалистите успяха да предвидят и допълнително подби цената на изкопаемите горива в страната, пише Падащата цена на слънчевата енергия също така увеличава вероятността Индия да постигне – а по нейни собствени предвиждания и да надмине – параметрите за необходимия обем енергия от възобновяеми източници, заложени в Парижкото споразумение за климата от декември 2015 г. Индия е третият най-голям замърсител с въглеродни газове, като се очаква вредните емисии най-малкото да се удвоят на фона на усилията на държавата да развие икономиката си и да повиши благосъстоянието на стотици милиони свои жители, живеещи в мизерия. Осигуряването на възможно най-голям дял от използваната енергия да бъде генерирана от възобновяеми източници се смята за ключово за ограничаването на разрушителния ефект върху природата. По време на търг в щата Раджастан във вторник енергийните компании „Фелан енерджи“ и „Авадаа пауър“ предложиха цена от 2,26 рупии [около 0,037 евро] за киловатчас (кВтч) електричество, генерирано от соларните панели, които фирмите се надяват да монтират в енергиен парк в пустинния щат. Миналогодишното най-ниско предложение беше 4,34 рупии [0,062 евро] за кВтч. Според анализаторите 40-процентният спад на цената е „исторически“ и се обуславя от по-евтиното финансиране и нарастващата увереност у инвеститорите, че Индия рязко ще увеличи своя капацитет в сферата на възобновяемата енергия.", "date": "2017.05.11", "title": "Цената на индийската слънчева енергия стигна рекордно ниски нива"}
{"url": "http://pik.bg/%D0%BF%D1%80%D0%B0%D0%B2%D0%BE%D1%81%D0%BB%D0%B0%D0%B2%D0%BD%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-%D0%BF%D0%BE%D1%87%D0%B8%D1%82%D0%B0-%D1%80%D0%B0%D0%B2%D0%BD%D0%BE%D0%B0%D0%BF%D0%BE%D1%81%D1%82%D0%BE%D0%BB%D0%B8%D1%82%D0%B5-%D0%BA%D0%B8%D1%80%D0%B8%D0%BB-%D0%B8-%D0%BC%D0%B5%D1%82%D0%BE%D0%B4%D0%B8%D0%B9-news656706.html", "text": "Днес православната църква почита светите равноапостоли Кирил и Методий. В епархиите в цялата страна ще бъдат отслужени празнични литургии. 11 май е и патронен празник на Националната библиотека \"Св. Св. Кирил и Методий\" и професионален празник на библиотекарите. Първи известия за празника намираме в \"Христоматия славянского язика\" от 1852г. на Неофит Рилски. През 1857 г. денят на светите братя е почетен в българската църква \"Св. Стефан\" в Цариград, заедно със служба и за св. Иван Рилски. На следващата година, 1858 г. този ден е отпразнуван и в Пловдив с тържествена служба в църквата \"Света Богородица\", а след това учителят Йоаким Груев произнася вълнуващо слово за живота и делото на Кирил и Методий. От 1863 г. 11 май се установява като църковен празник на светите равноапостоли Кирил и Методий. В София празникът бил организиран от учителя Сава Филаретов. След Освобождението 11 май става всеучилищен празник на славянските първоучители. Тогава възниква и идеята за празничен химн. В Русе, през 1892 г. Стоян Михайловски, тогава учител в Мъжката гимназия, написва химна \"Върви народе възродени\". През май 1901г. учителят от Петокласното Ловчанско училище Панайот Пипков написва музиката към текста. С въвеждането на григорианския календар през 1916 г. празникът, отбелязван от държава и църква, се чества на един ден - 24 май. След 1969 г. се провежда изкуствена секуларизация чрез отделяне на църковния от светския календар, затова днес има два празника - църковен (11 май) и светски (24 май).", "date": "2017.05.11", "title": "Православната църква почита равноапостолите Кирил и Методий"}
{"url": "http://pik.bg/%D0%BC%D0%BE%D0%BD%D0%B8%D0%BA%D0%B0-%D0%B1%D0%B5%D0%BB%D1%83%D1%87%D0%B8-%D0%BF%D1%80%D0%B8%D0%B7%D0%BD%D0%B0-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%BD%D0%B0-%D1%81%D1%8A%D0%BC-%D0%BD%D0%B0-%D1%84%D0%BE%D1%82%D0%BE%D1%88%D0%BE%D0%BF-%D0%BD%D1%8F%D0%BC%D0%B0-%D0%BD%D0%B8%D1%89%D0%BE-%D0%BB%D0%BE%D1%88%D0%BE-%D0%B4%D0%B0-%D0%BF%D0%BE%D0%BB%D1%83%D1%87%D0%B8%D1%88-%D0%BF%D0%BE%D0%BC%D0%BE%D1%89-%D0%BE%D1%82%D0%B2%D1%8A%D0%BD-news656701.html", "text": "52-годишната италианска актриса и модел Моника Белучи призна, че е благодарна на „Фотошоп”, защото няма нищо лошо в това да получиш малко помощ отвън. Белучи, която на 50-годишна възраст беше момичето на Джеймс Бонд в „Спектър”, казва, че се е примирила, че лицето й се променя. И се радва, че списанията „разхубавяват” снимките, но не толкова, колкото в миналото, защото аудиторията се приучва да обича звездите с техните несъвършенства. Гледам съчувствено как се променям, не се възмущавам, че се случва нещо чудовищно. Остаряването също носи очарование”, обобщава Белучи, която има две деца. „Да ме възприемат като зряла жена не ме притеснява. И така трябва да бъде. Може след 10 години да изглеждам стряскащо и може да си променя мнението заради многото си бръчки. Но засега се чувствам чудесно”, казва актрисата. Във Франция днес излезе от печат книга с интервюта на Белучи \"Rencontres clandestines\" („Тайни срещи”). Според Белучи не бива хората да осъждат жените, които са използвали козметична хирургия. „Трябва да правите това, което е полезно за вас. Ако пластичната хирургия ви носи щастие, защо да не я използвате?”, коментира Белучи. Феминистките отдавна изтъкват, че корекциите върху снимките на звездите, за да изглеждат безупречно, води до проблеми с възприемането на личния имидж и поставя невъзможни стандарти, които жените няма как да изпълнят. Белучи казва, че вече сме свикнали с „пластичната хирургия”, прилагана върху снимките, но трябва да усещаме и малките несъвършенства на човека, които го правят уникален. Миналия месец фестивалът в Кан предизвика ропот след като снимка на Клаудия Кардинале на плаката на събитието беше „разхубавена” чрез изтъняване на бедрата на актрисата. Белучи обаче каза, че най-важното е било, че самата Кардинале е била щастлива да види резултата.", "date": "2017.05.11", "title": "Моника Белучи призна: Благодарна съм на \"Фотошоп\", няма нищо лошо да получиш помощ отвън"}
{"url": "http://pik.bg/%D0%B0%D0%BB%D0%B8-%D0%B0%D1%85%D0%BC%D0%B5%D1%82%D0%B8-%D0%BF%D1%80%D0%B8%D0%B7%D0%BE%D0%B2%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B4%D0%B0-%D0%B4%D0%B0%D0%B4%D0%B5-%D0%BC%D0%B0%D0%BD%D0%B4%D0%B0%D1%82-%D0%BD%D0%B0-%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%B7%D0%B0-%D1%81%D1%8A%D1%81%D1%82%D0%B0%D0%B2%D1%8F%D0%BD%D0%B5-%D0%BD%D0%B0-%D0%BF%D1%80-news656691.html", "text": "Лидерът на Демократическия съюз за интеграция /ДСИ/ Али Ахмети призова македонският президент Георге Ииванов да даде мандат на Зоран Заев от Социалдемократическия съюз /СДСМ/ за съставяне на ново правителство, предаде БГНЕС. Заев получи нашата подкрепа да предостави необходимите гаранции за запазването на целостта и единството на Македония. Обсъдихме и въпроса около гаранциите, които бяха поискани от Иванов за връчването на мандат - за териториалната цялост на Македония и спазването на Конституцията. Лично на няколко пъти съм казвал, че подкрепям единството и Конституцията на Македония. Македония е моята дъражава, нашата държава\", каза Ахмети пред местната \"Телевизия 24\". \"Очаквам Георге Иванов да не прави акробатични номера и да връчи мандат на Зоран Заев за сформиране на правителство\", каза още лидерът на ДСИ. Георге Иванов вчера отново поиска Зоран Заев \"заедно с коалиционните партньори публично да даде гаранции за укрепването на единството на държавата и спазването на Конституцията на Република Македония\". В официално съобщение от кабинета на Иванов по повод писмото на председателя на парламента Талат Джафери, в което той го информира за съществуването на парламентарно мнозинство и иска Иванов да връчи мандат на Заев се казваше, че \"президентът остава на позицията си, че т.нар. \"Албанска платформа\", както и какъвто и да е друг документ или действие срещу Констицуята на Република Македония, не може да бъде условие, още по-малко пък основа за създаване и работа на правителството на Република Македония\". По отношение на въпроса за връчването на мандат македонският президент ще действа съгласно Конституцията и досегашната практика\", пишеше още в съобщението от кабинета на Иванов.", "date": "2017.05.11", "title": "Али Ахмети призова президента на Македония да даде мандат на Зоран Заев за съставяне на правителство"}
{"url": "http://pik.bg/%D1%83%D0%B6%D0%B0%D1%81-%D0%BE%D1%81%D0%B5%D0%BC-%D0%B4%D1%83%D1%88%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%B2-%D0%BA%D0%B8%D1%82%D0%B0%D0%B9-news656687.html", "text": "AFP При земетресение в западния Синдзян-уйгурски автономен регион на Китай загинаха осем души, а още 11 бяха ранени, предава , позовавайки се на Xinhua, пише \"Фокус\". Земетресението с магнитуд 5,4 е ударило в четвъртък в 5:58 ч. местно време (12:58 ч. българско), като епицентърът е бил на 213 км югоизточно от град Кашгар, съгласно данни на Геологическия топографски институт на САЩ. Китайската агенция Xinhua съобщи, че в резултат на земетресението е потвърдена смъртта на осем души, ранените са 11. Не е ясно колко от тях са откарани в болница. Земетресението е нанесло и сериозни материални щети.", "date": "2017.05.11", "title": "УЖАС! Осем души загинаха при силно земетресение в Китай"}
{"url": "http://pik.bg/%D0%BF%D0%BE%D0%BA%D1%8A%D1%80%D1%82%D0%B8%D1%82%D0%B5%D0%BB%D0%BD%D0%BE-%D1%81%D0%B8%D1%80%D0%B8%D1%8F-%D0%B1%D0%B5%D0%B6%D0%B0%D0%BD%D1%86%D0%B8-%D0%B8-%D0%B0%D0%B1%D1%83-%D0%B4%D0%B6%D0%B0%D0%B0%D1%84%D0%B0%D1%80-%E2%80%93-%D1%82%D1%80%D0%B0%D1%84%D0%B8%D0%BA%D0%B0%D0%BD%D1%82%D1%8A%D1%82-%D0%BD%D0%B0-%D0%BE%D1%80%D0%B3%D0%B0%D0%BD%D0%B8-news656633.html", "text": "Запознайте се с трафиканта на органи, който се прехранва от бежанци. В очите на Абу Джаафар блясва гордост, когато започва да разказва с какво си изкарва прехраната. „Знам, че това, което правя е нелегално, но аз помагам на хората. Така го виждам!“, разказва той. Преди време мъжът е работил като охрана в кръчма, но по-късно се е срещнал с група, която се занимава с търговия с органи. Неговата работа в момента е да намери хора, които са достатъчно отчаяни, че да са готови да заменят части от телата си за пари. Именно притокът на бежанци от Сирия му създава много подобни възможности, съобщава в превода си Марица. „Аз експлоатирам хората,“ разказва той и посочва, че голяма част от клиентите му така и така можело да умрат в Сирия. И твърди, че продаването на един орган не е нищо в сравнение с ужасите, които вече са изпитали. „Аз ги експлоатирам“, казва той, „а те печелят от това.“ Абу работи в малък магазин за кафе в едно от претъпканите предградия на южен Бейрут. Задната стая е претъпкана със стари мебели. От това място той е уредил продажбата на над 30 органа на емигранти в последните 3 години. Поне така твърди. „Най-често търсят бъбреци, но все пак мога да разцъкам и други органи, разказва Абу. - Един път потърсиха око и аз успях да намеря клиент, който беше склонен да продаде своето. Снимах окото и го пратих на момчетата по Whatsapp, за да потвърдят. След това откарах клиента.“ Тесните улички, в които той работи, са пълни с бежанци. Около един на всеки четири човека в Ливан днес е избягал от конфликта в Сирия. Ливанският закон забранява на сирийските бежанци да работят и много семейства едвам преживяват. Сред най-отчаяните са палестинците, които вече са получили статут на бежанци в Сирия и няма как легитимно да бъдат пререгистрирани от агенцията за бежанците на ООН в Ливан. Те живеят в претъпкани лагери и получават много малко помощ. Почти толкова уязвими са тези, които са дошли от Сирия след май 2015, когато правителството на Ливан моли ООН да спре регистрирането на нови бежанци. „Тези, които не са регистрирани като бежанци, страдат най-много, казва Абу Джаафар. - Какво могат да направят те? Те са отчаяни и нямат друг начин за оцеляване, освен да си продадат органите. Някой от тях просят на улицата – най-вече децата. Млади момчета лъскат обувки или се навират между колите по задръстванията, за да продават дъвки или кърпички през прозорците на колите. Други се обръщат към проституцията.“ Но продаването на орган е начин да изкараш пари доста бързо. Щом Абу Джаафар намери клиент, той му връзва очите и го кара до тайна локация. Понякога докторите работят в къщи под наем, които са трансформирани във временни клиники, където донорите биват тествани преди операцията. „След като приключи операцията, трябва да ги върна обратно“, разказва Абу. „После се грижа за тях около седмица, докато не дойде време за премахването на шевовете. Щом премахнем шевовете, не ни интересува какво ще се случи с тези хора по-нататък. Не ми пука дали някой от клиентите ще умре. Аз вече съм получил това, което търся, на него му е платено...това е“, споделя той. „Знам, че това, което правя е нелегално, но аз помагам на хората. Така поне го виждам аз. Клиентът използва парите, за да потърси по-добър живот. Може да си купи кола и да работи като таксиметров шофьор или дори да избяга в друга държава. Аз помагам на тези хора и не се интересувам от закона. Всъщност, точно законът не им предлага нужната помощ“, допълва той.", "date": "2017.05.11", "title": "ПОКЪРТИТЕЛНО! Сирия, бежанци и Абу Джаафар – трафикантът на органи"}
{"url": "http://pik.bg/%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D0%B7%D0%B0%D0%B2%D0%BB%D1%8F%D0%BA%D0%BE%D1%85%D0%B0-%D0%B6%D0%B5%D0%BD%D0%B0-%D1%81-3800-%D0%BB%D0%B5%D0%B2%D0%B0-news656692.html", "text": "Жена от Търговище даде 3 800 лева на телефонни измамници. Възрастната дама получила вчера следобед обаждане на стационарния си телефон. Неизвестен извършител я е въвел в заблуждение под предлог, че е необходимо да окаже съдействие на органите на полицията, провеждащи операция по задържане на извършители на телефонни измами, и жената дала парите. Два часа след случката пострадалата подала сигнал в Районното управление, че е измамена. По случая е образувано досъдебно производство, информираха от пресцентъра на Областната дирекция на МВР.", "date": "2017.05.11", "title": "Телефонни измамници завлякоха жена с 3800 лева"}
{"url": "http://pik.bg/%D1%83%D0%BB%D0%B8%D1%86%D0%B0-%D0%BD%D0%B0-%D0%B7%D0%B0%D0%BD%D0%B0%D1%8F%D1%82%D0%B8%D1%82%D0%B5-%D0%BE%D0%B1%D0%BE%D1%81%D0%BE%D0%B1%D1%8F%D0%B2%D0%B0%D1%82-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news656693.html", "text": "Улица на занаятите ще бъде обособена във Варна до средата на юни. Идеята е на общинското дружество „Пазари“ и Комисията по туризъм и рекламна дейност към Общинския съвет. Целта е привличане на повече туристи, които напоследък се водят организирано за пазаруване от курортите основно към моловете. Атрактивната зона ще заеме част от ул. „Дрин“ в района на централния пазар. В нея ще има 9 павилиона, които ще бъдат предоставени безвъзмездно на варненски занаятчии. Те ще плащат само за консумативите – ток и вода. В замяна на освобождаването от наем майсторите трябва да представят занаята си по начин, атрактивен за туристите, и да им дават възможност сами да опитват да изработят нещо, обясниха от ръководството на „Пазари“ ЕАД. Павилионите ще бъдат разпределени с конкурс между занаятии, художници и приложници и ще се ползват до 30 октомври. Проектите в свободен стил се набират до края на май и ще се оценяват от жури с председател художникът Венцеслав Антонов. Кандидатите трябва да представят кратка творческа биография, да посочат с какво са атрактивни уменията им и какво ще правят в павилиона, допълнителни предимства ще бъдат владеенето на чужд език и използването на български материали.", "date": "2017.05.11", "title": "Улица на занаятите обособяват във Варна"}
{"url": "http://pik.bg/%D0%B4%D0%B0%D0%B2%D0%B0%D1%82-2-%D0%BC%D0%BB%D0%BD%D0%BB%D0%B2-%D0%B7%D0%B0-%D0%B2%D0%BE%D0%B4%D0%B0%D1%82%D0%B0-%D0%BD%D0%B0-%D1%85%D0%B0%D1%81%D0%BA%D0%BE%D0%B2%D0%BE-news656694.html", "text": "2 млн. лв., отпусна Министерски съвет на община Хасково заради кризата с водата. Това стана ясно след заседание на правителството. С парите ще бъдат направени нови сондажи и довеждащ водопровод. В момента областният град има вода за 5 дни след което най-вероятно ще се стигне до воден режим. На ден нивото във водоемите спада с близо 40 см. Министерски съвет реши днес още Станислав Дечев да е областен управител на Хасково. Той бе депутат от ГЕРБ, но миналата седмица се отказа от мястото си в парламента, за да бъде гласуван днес за поста, който заемаше и по времето на кабината „Борисов – 2”.", "date": "2017.05.11", "title": "Дават 2 млн.лв. за водата на Хасково"}
{"url": "http://pik.bg/%D0%BB%D1%83%D0%B4-%D0%BA%D1%8A%D1%81%D0%BC%D0%B5%D1%82-%D0%B3%D1%80%D1%8A%D0%BC%D0%BD%D0%B0%D0%BB%D0%B0%D1%82%D0%B0-%D0%B3%D0%B0%D0%B7%D0%BE%D0%B2%D0%B0-%D0%B1%D1%83%D1%82%D0%B8%D0%BB%D0%BA%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%B5%D0%B4%D0%B2%D0%B0-%D0%BD%D0%B5-%D1%83%D0%B1%D0%B8%D0%BB%D0%B0-%D0%B6%D0%B5%D0%BD%D0%B0%D1%82%D0%B0-%D0%B8-%D0%B4%D0%B5%D1%82%D0%B5%D1%82%D0%BE-%D0%BD%D0%B0-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82--news656561.html", "text": "Колата, която е била потрошена при взрив на газова бутилка в ж.к. „Сениче“ във Враца, е на врачански футболист, съобщава булнюз. Потърпевш от неочаквания „ремонт“ на четвъртия етаж във вход А на блок 67 е Иван Иванов, който играе в отбора на „Околчица“ (Моравица). Описаният като безобиден ремонт от сем. Лакови в крайна сметка се оказа наистина сериозен битов инцидент, който се разминал на косъм от трагедия. По чудо са се отървали съпругата и бебето на Иванов, които слезли от колата малко преди адския взрив. Към 15.30 часа вчера жената на футболиста паркирала семейната им кола „БМВ 3“, взела едногодишния им син от детското кошче и се качила в апартамента им. Секунди след като влязла в жилището, съпругата му чула силен взрив и тътен и веднага излязла да види какво става. Гледката, която се открила пред нея, била шокираща. Колата била цялата потрошена - със смачкани таван и преден капак, счупено предно стъкло. Навсякъде пред блока имало отломки от дограма, изолация и ситно натрошени стъкла от взрива. Семейството на Иванов е извадило голям късмет, защото ако са се били забавили секунди, последиците са щели да бъдат фатални.", "date": "2017.05.11", "title": "ЛУД КЪСМЕТ! Гръмналата газова бутилка във Враца едва не убила жената и детето на футболист, двамата се разминали на косъм"}
{"url": "http://pik.bg/%D1%81%D0%BB%D0%BE%D0%B2%D0%B0%D0%BA%D0%B8%D1%8F-%D1%81%D0%B5-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D0%B8-%D0%BA%D1%8A%D0%BC-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%BE%D1%82%D0%BE-%D0%BD%D0%B0%D1%81%D1%82%D0%BE%D1%8F%D0%B2%D0%B0%D0%BD%D0%B5-%D0%B7%D0%B0-%D1%82%D0%B2%D1%8A%D1%80%D0%B4%D0%B8-%D0%BC%D0%B5%D1%80%D0%BA%D0%B8-%D0%BF%D0%BE-%D0%B3%D1%80%D1%8A%D1%86%D0%BA%D0%B8%D1%8F-%D0%B4%D1%8A%D0%BB%D0%B3-news656696.html", "text": "Daily Express, цитиран от \"Фокус\". Гръцкият министър-председател Алексис Ципрас е напът да срещне още повече съпротива от държавите членки на Европейския съюз относно спорната сделка за облекчаване на дължа, пише Международният валутен фон (МВФ) и страните от Еврозоната предложиха сделка, която предвижда нови икономии за Гърция, включително орязване на пенсиите с до 18%. След като Германия заяви, че сделката няма да е сигурна, преди прокарването на съответните закони в балканската страна, Словакия се намеси в дебата, настоявайки, че могат да възникнат проблеми. След близо шест месеца напрегнати преговори Атина и нейните международни кредитори – ЕС и МВФ постигнаха временно споразумение миналата седмица за реформите, които ще са необходими за отпускането на средствата. На 22 май финансовите министри на Еврогрупата трябва да се срещнат, за да одобрят споразумението, при условие, че реформите бъдат прокарани в гръцкия парламент. Министърът на финансите на Словакия обаче заяви пред „Ройтерс“, че сега не е времето за облекчаване на дълговете на Гърция, с което повтори позицията си от миналия месец. Според много специалисти дискусиите по облекчаването на дълга е малко вероятно да получат сериозно развитие преди изборите в Германия през септември. Което означава, че има реална опасност Гърция да изпадне в неплатежоспособност още по шестмилиардния транш, чийто падеж е през юли.", "date": "2017.05.11", "title": "Словакия се присъедини към германското настояване за твърди мерки по гръцкия дълг"}
{"url": "http://pik.bg/%D1%80%D0%B0%D0%B7%D0%BF%D1%83%D1%81%D0%BA%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%BE%D1%81%D0%BE%D0%B2%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D1%89%D1%8F%D0%BB%D0%BE-%D0%B4%D0%B0-%D0%B7%D0%B0%D0%B1%D0%B0%D0%B2%D0%B8-%D0%BB%D0%B8%D0%B1%D0%B5%D1%80%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%B8%D0%B7%D0%BE%D0%B2%D0%B8%D1%8F-%D1%80%D0%B5%D0%B6%D0%B8%D0%BC-%D0%BD%D0%B0-%D1%81%D1%82-news656686.html", "text": "Gazeta Express, цитирана от \"Фокус\" В сряда правителството на Косово начело с Иса Мустафа беше свалено чрез вот на недоверие. Президентът на страната Хашим Тачи вече разпусна парламента и покани политическите лидери на разговор относно датата на бъдещите избори. Българският дипломат Наталия Апостолова, специален представител на канцеларията на Европейския съюз (ЕС) в Прищина, заяви по телевизията, че разпускането на парламента ще забави либерализирането на визовия режим на страната с ЕС, пише . За да получат гражданите на Косово либерализация на визите, парламентът трябва да ратифицира споразумението за демаркация на границата с Черна гора и да демонстрира резултати в борбата с организираната престъпност и корупцията. Представителите на ЕС неведнъж заявяваха, че общността ще премахне визите за косоварите в момента когато държавата изпълни съответните изисквания. Косовското правителство не успя да прокара в парламента проектозакона за ратифицирането на споразумението за демаркация на границата с Черна гора, тъй като опозиционните партии се възпротивиха с аргумента, че по този начин Косово ще загуби над 8 хил. хектара земя.", "date": "2017.05.11", "title": "Разпускането на косовския парламент щяло да забави либерализирането на визовия режим на страната с ЕС"}
{"url": "http://pik.bg/%D0%B2-%D1%80%D0%B0%D0%B7%D0%B3%D1%80%D0%B0%D0%B4-%D1%89%D0%B5-%D1%80%D0%B0%D0%B7%D0%B4%D0%B0%D0%B2%D0%B0%D1%82-%D1%82%D0%BE%D0%BF%D1%8A%D0%BB-%D0%BE%D0%B1%D1%8F%D0%B4-%D0%BD%D0%B0-%D0%B1%D0%B5%D0%B4%D0%BD%D0%B8%D1%82%D0%B5-%D0%B4%D0%BE-2019-%D0%B3%D0%BE%D0%B4%D0%B8%D0%BD%D0%B0-news656678.html", "text": "Предоставянето на топъл обяд за нуждаещи в Разград ще продължи до края на 2019 г., съобщиха от пресцентъра на общината. Споразумението между общината и Агенцията за социално подпомагане за удължаване на договора за предоставяне на безвъзмездна финансова помощ по Оперативна програма за храни и/или основно материално подпомагане от Фонда за европейско подпомагане на най-нуждаещите се лица е подписано в началото на май Осигурените средства за хранителни продукти за едно лице от целевата група се определя в размер на 2.50 лв. за ден.  Общата сума на допустимите разходи за изпълнение на договора възлизат на 83375,00 лв. за закупуване на хранителни продукти за 50 лица и не повече от 5527,75 лв. за административни разходи и 5527,75 лв. за съпътстващи мерки. Основната дейност по договора е осигуряване на топъл обяд, включващ предоставяне на супа, основно ястие и хляб за 50 лица. Целевата група са лица и семейства на месечно подпомагане; такива с доказана липса на доходи и близки, които да се грижат за тях; самотно живеещи, получаващи минимални пенсии за осигурителен стаж и възраст; за инвалидност; наследствени пенсии; пенсии, несвързани с трудова дейност; както и скитащи и бездомни деца и възрастни. Към настоящия момент дейностите по предоставяне на храна за обяд се извършват и в рамките на договор между Община Разград и Фонд „Социална закрила” за реализиране на социалната услуга ”Обществена трапезария”. Дейностите ще продължат до края на декември тази година. Потребители на услугата са също 50 лица в риск.", "date": "2017.05.11", "title": "В Разград ще раздават топъл обяд на бедните до 2019 година"}
{"url": "http://pik.bg/%D1%86%D1%80%D1%83-%D0%B2-%D1%82%D1%80%D0%B5%D1%81%D0%BA%D0%B0-%D1%81%D1%8A%D0%B7%D0%B4%D0%B0%D0%B2%D0%B0-%D0%BD%D0%BE%D0%B2-%D0%BE%D1%82%D0%B4%D0%B5%D0%BB-%D0%B7%D0%B0-%D0%B8%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B0%D1%82%D0%B0-%D0%B7%D0%B0%D0%BF%D0%BB%D0%B0%D1%85%D0%B0-news656680.html", "text": "ЦРУ създаде първия си мисионен център с фокус към една единствена страна. Той ще използва ресурсите от редица звена, за да събира и анализира информацията за ядрените оръжия на Пхенян и технологиите за балистични ракети на далечни разстояния, които биха могли да достигнат Тихия океан, предаде БГНЕС. \"Създаването на Корейски мисионен център ни позволява да предприемем по-целенасочени и по-директни мерки срещу сериозните заплахи за САЩ и техните съюзници\", заяви директорът на ЦРУ Майк Помпей в изявление днес. Решението е било взето, след като Северна Корея започна да дава индикации, че е готова да предприеме шестия ядрен тест, което се очаква доведе до ескалация на напрежението в Източна Азия.", "date": "2017.05.11", "title": "ЦРУ В ТРЕСКА! Създава нов отдел за изследване на севернокорейската заплаха"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-20-%D0%B4%D1%83%D1%88%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D0%B8-%D0%B2-%D1%81%D0%BA%D0%BB%D0%B0%D0%B4-%D0%B7%D0%B0-%D0%B1%D0%BE%D0%B5%D0%BF%D1%80%D0%B8%D0%BF%D0%B0%D1%81%D0%B8-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D0%B2-%D1%81%D0%B8%D1%80-news656682.html", "text": "Xinhua Най-малко 20 души загинаха при експлозии на склад за боеприпаси на „Ислямска държава“ в източната сирийска провинция Дейр ез-Зор в сряда вечерта, предава , позовавайки се на доклад на базираната във Великобритания „Сирийска обсерватория за човешки права“ (СОЧП), пише \"Фокус\". Две експлозии са разтърсили къща, която джихадистите от „Ислямска държава“ са използвали за складиране на оръжия. Те са съвпаднали по време с преминаването наблизо на цистерна с гориво, което е предизвикало трети взрив, твърдят от СОЧП. Според доклада, експлозиите са разрушили 15 къщи и превозни средства. Причината за инцидента се разследва.", "date": "2017.05.11", "title": "Най-малко 20 души загинаха при експлозии в склад за боеприпаси на „Ислямска държава“ в Сирия"}
{"url": "http://pik.bg/%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%B4%D0%B6%D0%BE%D1%80%D0%B4%D0%B6-%D0%BC%D0%B0%D0%B9%D0%BA%D1%8A%D0%BB-%D1%89%D0%B5-%D0%BF%D0%BE%D0%BB%D1%83%D1%87%D0%B0%D1%82-%D1%88%D0%B0%D0%BD%D1%81%D0%B0-%D0%B4%D0%B0-%D0%BD%D0%B0%D0%B4%D0%BD%D0%B8%D0%BA%D0%BD%D0%B0%D1%82-%D0%B2-%D0%B4%D0%BE%D0%BC%D0%B0-%D0%BC%D1%83-news656684.html", "text": "Почитателите на певеца Джордж Майкъл ще имат възможността да надникнат за първи път в имението му \"Хайгейт\", което ще бъде показано като част от новия документален филм за звездата - \"Свобода\". Това съобщи днес вестник \"Сън\", според който Кейт Мос е била видяна да се разхожда със снимачен екип в имота на изпълнителя, който почина трагично на Коледа. Както се подчертава, Кейт и Джордж Майкъл са съседи и изключително близки приятели от години, предаде БГНЕС. \"Кейт обикновено избягва всякакви интервюта, особено телевизионни, но това е нещо, в което тя наистина влага цялата си страст\", заяви анонимен източник пред изданието. По предварителна информация биографичният филм \"Свобода\", кръстен на един от най-големите хитове на покойната звезда, ще бъде излъчен официално по английската телевизия \"Канал 4\" по-късно тази година. Освен ексклузивни кадри от дома на Джордж, продукцията ще включва и интервюта с множество близки на музиканта и запис от последното изпълнение на живо на поп легендата.", "date": "2017.05.11", "title": "Феновете на Джордж Майкъл ще получат шанса да надникнат в дома му"}
{"url": "http://pik.bg/%D0%BF%D1%83%D1%82%D0%B8%D0%BD-%D1%89%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D1%81%D0%B5%D1%80%D0%B8%D1%8F-%D1%81%D1%8A%D0%B2%D0%B5%D1%89%D0%B0%D0%BD%D0%B8%D1%8F-%D0%B2-%D1%81%D0%BE%D1%87%D0%B8-%D0%BE%D1%82%D0%BD%D0%BE%D1%81%D0%BD%D0%BE-%D1%80%D0%B0%D0%B7%D0%B2%D0%B8%D1%82%D0%B8%D0%B5%D1%82%D0%BE-%D0%BD%D0%B0-%D1%80%D1%83%D1%81%D0%BA%D0%B8%D1%82%D0%B5-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8-%D1%81%D0%B8%D0%BB%D0%B8-news656683.html", "text": "„Коммерсантъ“, цитиран от \"Фокус\" Между 16 и 20 май руският президент Владимир Путин ще проведе серия специални съвещания в резиденцията „Бочаров Ручей“ в Сочи, посветени на развитието на въоръжените сили на Руската федерация, пише . В тях ще участва ръководството на Министерството на отбраната, членове на правителството и директори на предприятия от Военно-промишления комплекс (ВПК). Изданието припомня, че за първи път такова мероприятие се състои през 2013 г., като след това тези съвещания по традиция започват да се провеждат по два пъти в годината – през май и ноември. Според Путин този подход позволява „оперативното намиране на решение на проблемите, които възникват“ в сферата на отбраната и във ВПК. „Настоящият формат ще се запази: петте дни ще бъдат разпределени на тематични секции относно въоръженията и техниката на видовете и родовете войски, след което военните и производителите ще обсъдят заедно с президента натрупаните проблеми“, заяви източник на изданието, близък до Министерството на отбраната. Един от дните ще бъде посветен на обсъждането на реформите и перспективите в работата на ракетно-космическата промишленост. Съответният доклад ще бъде представен от директора на Държавната корпорация по космическа дейност „Роскосмос“ Игор Комаров.", "date": "2017.05.11", "title": "Путин ще проведе серия съвещания в Сочи относно развитието на руските въоръжени сили"}
{"url": "http://pik.bg/%D0%B8%D0%B7%D0%B3%D1%80%D0%B0%D0%B6%D0%B4%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B0-%D0%BC%D1%80%D0%B5%D0%B6%D0%B0-%D1%83%D0%BC%D0%B5%D0%BD-%D0%B3%D1%80%D0%B0%D0%B4%E2%80%9D-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-news656679.html", "text": "Община Стара Загора да съфинансира проект  „Изграждане на безплатна градска мрежа за свързани устройства /умен град/ в град Стара Загора“ приеха общинските съветници на последното си редовно заседание. Предложението е на Илия Златев, председател на Постоянната комисия по социална политика в Общинския съвет(ОбС). В мотивите му се казва, че основната цел на проекта е изграждане на безплатна градска мрежа за свързани устройства в Стара Загора. Мрежата е базирана на Lora WAN протокол използван от The Things Network, с чиято помощ могат да се свързват практически неограничен брой умни устройства. Антените /концентраторите/, които се използват за тази технология са с много голям обхват /може да достигне над 20 км при отлични условия/. Изграждането на мрежата ще инициира процеси по разработка на приложения, които посредством мрежата, предмет на настоящия проект, да бъдат използвани от всякакви умни устройства. Lora WAN мрежата използва радиочестоти, които не подлежат на регулация /ефирът е свободен/, което след нейното изграждане я прави напълно безплатна за всички. Общата стойност на проекта е 8930 лв. Исканата финансова подкрепа от Община Стара Загора е в размер на 4220 лв., което е 47,3% от общата стойност на проекта. Останалата част от общата сума на проекта е осигурена от собствени средства на сдружението. Проектът се подкрепя от „Булсатком“, които ще осигурят подходящи места за монтаж на концентраторите, на които ще бъде осигурена свързаност към интернет и захранване. Продължителността на проекта е 3 месеца от датата на сключване на договора за съфинансиране. Общинските съветници приеха решение, с което дават съгласие да бъде съфинансиран проект на Сдружение с нестопанска цел „Заралаб“ – Стара Загора с наименование на проекта „Изграждане на безплатна градска мрежа за свързани устройства /умен град/ в град Стара Загора“ със сумата от 4 220  лева. Те упълномощават кмета Живко Тодоров да подпише договор със СНЦ „Заралаб“ Стара Загора, в който да има клауза, според която община Стара Загора да получи безплатен достъп до мрежата за свързаните устройства в град Стара Загора.", "date": "2017.05.11", "title": "Изграждат безплатна мрежа \"умен град” в Стара Загора"}
{"url": "http://pik.bg/%D0%BC%D1%8A%D0%B6-%D0%BD%D0%B0%D0%BF%D1%80%D0%B0%D0%B2%D0%B8-%D0%BE%D0%BF%D0%B8%D1%82-%D0%B4%D0%B0-%D0%BA%D1%83%D0%BF%D0%B8-%D1%88%D0%BE%D1%84%D1%8C%D0%BE%D1%80%D1%81%D0%BA%D0%B0-%D0%BA%D0%BD%D0%B8%D0%B6%D0%BA%D0%B0-%D0%BE%D1%82-%D0%B8%D0%B7%D0%BC%D0%B0%D0%BC%D0%BD%D0%B8%D0%BA-news656677.html", "text": "44-годишен мъж от град Мадан е подал заявление в Районното управление в Нова Загора, че е станал жертва на измама. Пред органите на реда той обяснил, че преди месец в Казанлък се е запознал с мъж от Мъглиж, който му предложил да го “уреди” за придобиване на категория “С”, като водач на МПС, съобщават от Областната дирекция на полицията в Сливен. Уговорката била мъжът да се яви на изпит, без да посещава курс и кормуване. В края на миналата седмица той се е срещнал с мъжа от Мъглиж на паркинг в Нова Загора и му дал сумата от 2000 лева за обещаната услуга. Впоследствие разбрал, че е измамен и подал заявление в полицията. По случая в РУ – Нова Загора е образувано досъдебно производство.", "date": "2017.05.11", "title": "Мъж направи опит да \"купи\" шофьорска книжка от измамник"}
{"url": "http://pik.bg/%D0%BC%D0%BB%D0%B0%D0%B4%D0%B5%D0%B6%D0%B8-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%B8%D0%B7%D1%80%D0%B0%D0%B1%D0%BE%D1%82%D0%B8%D1%85%D0%B0-%D0%BA%D1%83%D1%82%D0%B8%D0%B8-%D0%B7%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%BD%D0%B8-%D0%BD%D1%83%D0%B6%D0%B4%D0%B8-%D0%BD%D0%B0-%D0%BE%D0%B1%D1%89%D0%B8%D0%BD%D0%B0-%D0%B4%D0%BE%D0%B1%D1%80%D0%B8%D1%87-news656669.html", "text": "20 кутии с герба на Община Добрич изработиха потребители от Дневния център за възрастни с увреждания с ръководител Албена Донева. Младите хора в продължение на месец грижливо и с много усърдие изработиха кутии, които ще бъдат използвани за подаръци на гостите по време на празника на Добрич 25 септември. Кутиите са дървени и в тях ще бъдат поставени традиционни за Добруджа сувенири с фолклорни мотиви. Те са оцветени в гама от светли сиви тонове и на капака е апликиран гербът на Община Добрич. За тяхната изработка са използвани различни по вид техники. Младежите за пореден път доказаха, че имат самобитен талант и фантазия, за да аранжират  и да украсяват подаръци и предмети. Потребителите на Дневния център за възрастни с увреждания неведнъж са оказвали помощ на Община Добрич за реализацията на различни инициативи, които изискват всеотдайност и старание.", "date": "2017.05.11", "title": "Младежи с увреждания изработиха кутии за представителни нужди на Община Добрич"}
{"url": "http://pik.bg/%D1%81%D0%B0%D1%89-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%B4%D0%B0-%D0%B4%D0%BE%D1%81%D1%82%D0%B0%D0%B2%D1%8F%D1%82-%D0%BE%D1%80%D1%8A%D0%B6%D0%B8%D1%8F-%D0%B7%D0%B0-%D0%BA%D1%8E%D1%80%D0%B4%D1%81%D0%BA%D0%B8%D1%82%D0%B5-%D0%BC%D0%B8%D0%BB%D0%B8%D1%86%D0%B8%D0%B8-%D0%B2-%D1%81%D0%B8%D1%80%D0%B8%D1%8F-%D0%B2%D1%8A%D0%BF%D1%80%D0%B5%D0%BA%D0%B8-%D0%BA%D1%80%D0%B8%D1%82%D0%B8%D0%BA%D0%B8%D1%82%D0%B5-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-news656685.html", "text": "САЩ скоро ще започнат доставките на оръжия за кюрдските милиции в Сирия, въпреки критиките на турския президент Реджеп Ердоган, който призова Вашингтон да отмени решението си, предаде БГНЕС. Част от оръжията вече са на място и много бързо ще могат да бъдат разпределени, съобщи американският военен говорителят полк. Джон Дориан. Белия дом даде право на Пентагона да доставя оръжия за кюрдските бойци в Сирия, за да се засили изтласкването на ислямистката групировка „Ислямска държава“ от нейния бастион Рака. Това решение предизвика гнева на Анкара, която счита кюрдските бойци в Сирия като част от забранената сепаратистка организация Кюрдска работническа партия. Тя води кървава война срещу Анкара от 1984 г. и се смята за терористична организация от Турция и нейните западни съюзници. Турция се опасява да не би тези оръжия в някакъв момент да бъдат използвани срещу самата нея от кюрдите. „Много се надявам тази грешка спешно да бъде поправена“, каза Ердоган и призова САЩ да спрат въоръжаването на кюрдските бойци в Сирия. За да успокоят тези опасения, САЩ заявиха, че ще доставят само оръжия, калибрирани точно за нуждите за офанзивата срещу ИД в Рака и че ще следят те да бъдат използвани само за това. Според Пентагона САЩ ще доставят леки оръжия, муниции, бронирани коли и инженерно оборудване. Списъкът съдържа също и „тежки картечници“ и минохвъргачки, които да се използват срещу камионите бомби на ИД.", "date": "2017.05.11", "title": "САЩ започват да доставят оръжия за кюрдските милиции в Сирия въпреки  критиките на Ердоган"}
{"url": "http://pik.bg/%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B0%D0%BD%D1%82%D0%B8%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B8%D1%82%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%B2%D0%B5%D1%87%D0%B5-%D1%81%D0%B0-38-%D0%B4%D1%83%D1%88%D0%B8-news656668.html", "text": "AFP, цитирана от \"Фокус\" Двайсет и седем годишен мъж загина в сряда по време на антиправителствена протестна акция във венецуелската столица Каракас, предава . Така жертвите на продължаващите вече около 40 дни протести в южноамериканската страна вече са 38, съобщават от местната прокуратура. По-рано в сряда загина още един човек – 38-годишен мъж, който почина от раните си два дни след като беше прострелян в главата по време на протест в западния град Мерида, казаха прокурорите.", "date": "2017.05.11", "title": "Жертвите на антиправителствените протести във Венецуела вече са 38 души"}
{"url": "http://pik.bg/%D1%82%D1%80%D0%B8-%D0%B6%D0%B5%D0%BD%D0%B8-%D1%81%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8-%D0%B2-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-%D1%81%D0%BB%D0%B5%D0%B4-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%81%D0%B5%D0%B2%D0%B5%D1%80%D0%B5%D0%BD-%D0%BB%D0%BE%D0%BD%D0%B4%D0%BE%D0%BD-news656640.html", "text": "The Guardian, цитиран от \"Фокус\". Три жени са обвинени в тероризъм след операция на полицията в Северен Лондон, пише При акцията една от тях е била простреляна от правоохранителните органи, а сред задържаните е и нейната майка. В четвъртък сутринта 21-годишната Ризлейн Булар, нейната майка Мина Дич на 43 и 20-годишната Кхавла Баргути ще бъдат изправени пред Уестминстърския съд в центъра на Лондон. Булар е сочена като организатор на терористично нападение, докато другите две жени се смятат за нейни съучастнички. И трите са с обвинения за заговор за убийство. Именно Булар е била ранена от униформените по време на тяхната операция. Тя е била задържана на 30 април, след изписването ѝ от лечебното заведение.", "date": "2017.05.11", "title": "Три жени са обвинени в тероризъм след операция на полицията в Северен Лондон"}
{"url": "http://pik.bg/%D0%BA%D0%BD%D0%B4%D1%80-%D0%BD%D0%B0%D1%81%D1%82%D0%BE%D1%8F%D0%B2%D0%B0-%D0%BA%D0%B8%D1%82%D0%B0%D0%B9-%D0%B4%D0%B0-%D0%BE%D0%B1%D0%BB%D0%B5%D0%BA%D1%87%D0%B8-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-news656639.html", "text": "South China Morning Post, цитиран от \"Фокус\". Северна Корея се очаква да притисне Китай да облекчи икономическите санкции срещу страната, наложени заради продължаващите ядрени и ракетни изпитания от нейна страна, пише Очаква се делегацията на Пхенян да притисне тази на Пекин по време на среща в областта на търговията и инфраструктурата в неделя. От Китай във вторник заявиха, че севернокорейската делегация ще присъства на срещата заедно с лидерите на 28 други страни.", "date": "2017.05.11", "title": "КНДР настоява Китай да облекчи икономическите санкции"}
{"url": "http://pik.bg/%D0%BC%D0%BE%D1%81%D0%BA%D0%B2%D0%B0-%D0%B8-%D0%BA%D0%B8%D1%88%D0%B8%D0%BD%D0%B5%D0%B2-%D1%89%D0%B5-%D1%80%D0%B0%D0%B1%D0%BE%D1%82%D1%8F%D1%82-%D0%B2%D1%8A%D1%80%D1%85%D1%83-%D0%B4%D0%B2%D1%83%D1%81%D1%82%D1%80%D0%B0%D0%BD%D0%BD%D0%B8%D1%82%D0%B5-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-news656667.html", "text": "„Российская газета“, цитирана от \"Фокус\". Молдовският президент Игор Додон е готов да насърчава сътрудничеството с Русия, Общността на независимите държави (ОНД) и Евразийския икономически съюз (ЕАИС), въпреки противодействието на прозападното мнозинство в парламента и правителството, пише печатният орган на Кремъл В хода на срещата на молдовския лидер с председателя на руската Държавна дума Вячеслав Володин той заяви, че ще се стреми да върне правото на Молдова да председателства ОНД. „Миналата година предишният президент [на Молдова, Николае Тимофти – б. пр.] се отказа от статута на председател на ОНД за Молдова. Това беше грешка“, каза Додон. Президентът разчита Молдова да има право да председателства организацията през 2018-2019 г. Събеседниците не подминаха и важната за двете страни тема за ситуацията в Приднестровието. Додон заяви, че е настроен „конструктивно“ към ръководството на непризнатата република и вече е провел две срещи с нейния лидер Вадим Красноселски. „Ние трябва да обединяваме държавата, мисля, че всички разбират това“, отбеляза молдовският държавен глава. Той изрази намерение стъпка по стъпка да сближава позициите на двата бряга на Днестър, за да може „в нужния момент, когато всички са готови, да вземем решение за политическото урегулиране [на конфликта – б. пр.]“. Реализацията на програмата на Игор Додон предвижда акцент върху „три-четири неща“, които не подлежат на обсъждане. Това са държавният суверенитет и неутралитетът на Молдова, категоричното неприемане на НАТО, православието и „стратегическото партньорство с приятелите от Русия“. Председателят на Държавната дума на Русия Вячеслав Володин се надява, че руският опит ще бъде полезен за Молдова в частта за достигането на политически консенсус. „Когато става дума за интересите на гражданите, за интересите на страната е необходимо политическите и партийните амбиции да бъдат оставени на заден план“, заяви Володин. Той подчерта, че парламентарните групи в Русия спорят помежду си по вътрешните въпроси, но като правило, излизат с единна позиция по международния дневен ред. „Ние тук консолидираме усилията. Надяваме се, че и този наш опит ще влезе в употреба и на парламента на Молдова“, каза той. Двете страни се разбраха още тази година да възобновят работа парламентарните групи за приятелство. „От наша страна има огромен стремеж и желание за това“, заяви първият заместник-председател на Думата Иван Мелников. „Ние виждаме много въпроси, които можем и трябва да обсъждаме заедно. Така че по всякакъв начин ще съдействаме на този процес“, добави той.", "date": "2017.05.11", "title": "Москва и Кишинев ще работят върху двустранните отношения"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BF%D0%BE%D1%82%D1%8A%D1%80%D1%81%D0%B8-%D0%BF%D0%BE%D0%BC%D0%BE%D1%89-%D0%BE%D1%82-%D0%BA%D0%B8%D1%81%D0%B8%D0%BD%D0%B4%D0%B6%D1%8A%D1%80-%D0%B7%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D0%BA%D1%8A%D0%BC-%D1%80%D1%83%D1%81%D0%B8%D1%8F-news656641.html", "text": "United Press International., цитиран от \"Фокус\". След като проведе среща руския министър на външните работи Сергей Лавров, Доналд Тръмп проведе непланирана в графика му среща с бившия съветник по национална сигурност (1969-1975) и бивш държавен секретар на САЩ (1973–1977) Хенри Кисинджър, съобщи агенция Тръмп обясни, че се е срещнал с Кисинджър, за да разговарят „относно Русия и различни други въпроси“.", "date": "2017.05.11", "title": "Тръмп потърси помощ от Кисинджър за политиката към Русия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B9%D0%BE%D1%80%D0%B4%D0%B0%D0%BD%D0%B8%D1%8F-%D1%81%D0%B2%D0%B0%D0%BB%D0%B8-%D0%BD%D0%B5%D0%B8%D0%B4%D0%B5%D0%BD%D1%82%D0%B8%D1%84%D0%B8%D1%86%D0%B8%D1%80%D0%B0%D0%BD-%D0%B4%D1%80%D0%BE%D0%BD-%D0%B4%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81%D0%B8-%D1%81%D1%8A%D1%81-%D1%81%D0%B8%D1%80%D0%B8%D1%8F-news656666.html", "text": "Йорданските ВВС свалиха неидентифициран бизпилотен апарат. Случката станала недалеч до границата си със Сирия. \"Изтребители F-16 от кралските ВВС свалиха дрон близо до северната ни граница със Сирия“, съобщи представител на генералното командване на йорданската армия. Специализирани екипи са открили останките от дрона и се опитват да го идентифицират, твърди неназован източник. Йордания има близо 370 км. сухопътна граница със Сирия. Според ООН държавата е приела повече от 650 000 сирийски бежанци. Кралство Йордания обаче твърди, че техният брой е 1.4 млн. души. Това не е първи подобен инцидент в района на Мафрак. През 2014 г. там също бе свален неидентифициран дрон.", "date": "2017.05.11", "title": "ИЗВЪНРЕДНО! Йордания свали неидентифициран дрон до границата си със Сирия"}
{"url": "http://pik.bg/%D1%84%D0%BE%D1%80%D0%B1%D1%81-%D0%BE%D0%B1%D1%8F%D0%B2%D0%B8-%D0%BD%D0%B0%D0%B9-%D0%B1%D0%BE%D0%B3%D0%B0%D1%82%D0%B8%D1%82%D0%B5-%D1%80%D0%B0%D0%BF-%D0%B8-%D1%85%D0%B8%D0%BF-%D1%85%D0%BE%D0%BF-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%B8-%D0%B7%D0%B0-2017-%D0%B3o%D0%B4%D0%B8%D0%BD%D0%B0-news656642.html", "text": "Списание „Форбс“ публикува класацията си за 2017г. на най-богатите рап изпълнители. Първо място в този списък заема Шон Комбс, известен като Diddy. Неговото състояние възлиза на 820 млн. долара. Следва го Jay Z (Шон Картър), който има само 10 млн. долара по-малко. На трето място идва Dr. Dre (Андре Янг), чието състояние се оценява на 740 млн. долара. Четвърто и пето място съответно заемат Браян Уилямс, известен като  Birdman и канадецът Обри Греъм (Drake). Те имат 110 и 90 млн. долара. Списание „Форбс“ прави годишна класация на най-богатите хип-хоп звезди от 2011г насам.", "date": "2017.05.11", "title": "\"Форбс\" обяви най-богатите рап и хип-хоп изпълнители за 2017 гoдина"}
{"url": "http://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D1%81%D1%8A%D1%82%D1%80%D0%B5%D1%81%D0%B5%D0%BD%D0%B8%D1%8F-%D1%81%D0%BB%D0%B5%D0%B4-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%BD%D0%B0-%D0%BC%D0%B0%D0%BA%D1%80%D0%BE%D0%BD-%D1%84%D1%80%D0%B5%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%B1%D0%B5%D1%80%D0%BD%D0%B0%D1%80-%D0%BA%D0%B0%D0%B7%D0%BD%D1%8C%D0%BE%D0%B2-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82-news656643.html", "text": "Френският премиер Бернар Казньов официално връчи оставката си и тази на правителството във Франция, след като Конституционният съвет обяви избирането на Еманюел Макрон за президент на Франция. В съобщението се казва, че досегашният президент Франсоа Оланд, чийто мандат изтича в неделя, „се е запознал с писмото за оставка, което е било очакван акт, съгласно републиканската традиция“. Той е поискал от Казньов да се справи с текущите дела до сформирането на ново правителство в началото на следващата седмица. Франсоа Оланд ръководи тази сутрин последното заседание на кабинета. Церемонията по предаването на правомощията на новия президент на Франция ще се състои в неделя в Елисейския дворец.", "date": "2017.05.11", "title": "ПОЛИТИЧЕСКИ СЪТРЕСЕНИЯ СЛЕД ПОБЕДАТА НА МАКРОН! Френският премиер Бернар Казньов подаде оставка заедно с правителството"}
{"url": "http://pik.bg/%D0%BE%D0%B6%D0%B5%D1%81%D1%82%D0%BE%D1%87%D0%B5%D0%BD-%D0%B1%D0%BE%D0%B9-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D0%BD%D0%B8%D1%82%D0%B5-%D0%BE%D1%82-%D1%81%D0%B0%D1%89-%D0%B2%D0%BE%D0%B9%D1%81%D0%BA%D0%B8-%D0%BF%D1%80%D0%B5%D0%B2%D0%B7%D0%B5%D1%85%D0%B0-%D0%BA%D0%BB%D1%8E%D1%87%D0%BE%D0%B2%D0%B0-%D0%BA%D1%80%D0%B5%D0%BF%D0%BE%D1%81%D1%82-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B2-%D1%81%D0%B8-news656637.html", "text": "AFP, цитирана от \"Фокус\". Подкрепяните от САЩ арабски и кюрдски части в сряда поеха пълен контрол над ключовия сирийски град Табка и близкия язовир от бойците на „Ислямска държава“, съобщава базираната във Великобритания „Сирийска обсерватория за човешки права“ (СОЧП), както и говорител на частите, предава „Сирийските демократични сили (СДС) поеха контрол над Табка и близкия язовир“, заяви ръководителят на СОЧП Рами Абдел Рахман. Той добави, че СДС все още водят спорадични боеве из града, който се намира на около 55 км западно от град Рака, „столицата“ на джихадисткия халифат. Говорител на силите заяви пред агенцията, че СДС са „постигнали победа и напълно са освободили града [Табка] и язовира“. СДС за първи път влязоха в града на 24 април, напредвайки на север и изтласквайки джихадистите в два квартала в близост до язовира.", "date": "2017.05.11", "title": "ОЖЕСТОЧЕН БОЙ! Подкрепяните от САЩ войски превзеха ключова крепост на \"Ислямска държава\" в Сирия"}
{"url": "http://pik.bg/%D1%83%D1%87%D0%B5%D0%BD%D0%B8%D1%86%D0%B8-%D1%81%D1%82%D0%B0%D0%BD%D0%B0%D1%85%D0%B0-%D0%BE%D0%B1%D1%89%D0%B8%D0%BD%D0%B0%D1%80%D0%B8-%D0%B7%D0%B0-%D0%B5%D0%B4%D0%B8%D0%BD-%D0%B4%D0%B5%D0%BD-news656670.html", "text": "По примера на фондация „Джуниър Ачийвмънт България” и тяхната инициатива „Мениджър за един ден”, кметът на Банско Георги Икономов инициира среща със зрелостници от професионални гимназии под надслов „Общинар за един ден”. Инициативата на местната администрация е гимназистите да се запознаят по-отблизо с работата в нея и да се потопят за няколко часа в реалната работна обстановка. 12-класници от Професионална гимназия по електроника и енергетика, Професионална лесотехническа гимназия „Никола Вапцаров” и Професионалната гимназия по селско стопанство и туризъм „Алеко Константинов” присъстваха на оперативката на кмета Георги Икономов и неговите заместници, като се запознаха с текущите задачи на ръководството. Учениците посетиха отделите „Териториално и селищно устройство”, „Икономическо развитие” и „Обслужване”, а началникът на всеки един от тях им представи дейността на ръководения от него отдел, естеството на работа и отговорностите на всеки един служител. Кметът Георги Икономов ги запозна с работата на общината и нейната структура. „Към Община Банско функционира Младежки консултативен съвет, който заседава редовно и дава възможност на младежите в нашата община да бъдат в течение с извършваните проекти и дейности на територията й. На тези срещи търсим мнението на младите във връзка с изпълнявани от нас проекти или политики\", коментира градоначалникът Икономов.", "date": "2017.05.11", "title": "Ученици станаха общинари за един ден"}
{"url": "http://pik.bg/%D0%B5%D0%BA%D1%81%D0%BF%D1%80%D0%B5%D1%81%D0%BD%D0%BE-%D1%82%D1%80%D1%8A%D0%BC%D0%BF-%D0%BF%D0%BE%D0%BA%D0%B0%D0%BD%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B4%D0%B2%D0%B0%D0%BC%D0%B0%D1%82%D0%B0-%D1%89%D0%B5-%D1%82%D1%8A%D1%80%D1%81%D1%8F%D1%82-%D0%BD%D0%B0%D1%87%D0%B8%D0%BD%D0%B8-%D0%B7%D0%B0-%D0%BF%D1%80%D0%BE%D1%82%D0%B8%D0%B2%D0%BE%D0%B4%D0%B5%D0%B9%D1%81%D1%82%D0%B2%D0%B8-news656673.html", "text": "AFP Американският президент Доналд Тръмп покани в сряда новоизбрания държавен глава на Южна Корея Мун Джей-ин на посещение в Белия дом, предава . Лидерите на двете държави, които са в дългогодишни съюзни отношения, ще се опитат да изработят съвместна стратегия по отношение на Северна Корея. „Президентът Тръмп заяви, че очаква с нетърпение да работи с президента Мун (Джей-ин) и го покани да посети Вашингтон в най-скоро време“, гласи изявление на Белия дом. На този етап изглежда, че лидерите са на различни мнения относно подхода за справянето със севернокорейската ядрена и ракетна програми. Американският държавен глава предпочита налагането на икономически санкции и изрази готовност за използване на военна сила при евентуална необходимост. Мун спечели изборите в своята страна на основата на платформа за борба с корупцията, но той обеща и подобряването на връзките със Северна Корея чрез диалог и подновяването на съвместен индустриален проект.", "date": "2017.05.11", "title": "ЕКСПРЕСНО! Тръмп покани президента на Южна Корея, двамата ще търсят начини за противодействие на КНДР"}
{"url": "http://pik.bg/%D0%B5%D0%B2%D1%80%D0%B0%D0%B7%D0%B8%D0%B9%D1%81%D0%BA%D0%B8%D1%8F%D1%82-%D1%81%D1%8A%D1%8E%D0%B7-%D0%BF%D1%80%D0%B5%D0%BF%D0%BE%D1%80%D1%8A%D1%87%D0%B0-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%B8%D1%82%D0%B5-%D1%87%D0%BB%D0%B5%D0%BD%D0%BA%D0%B8-%D1%80%D0%B0%D0%B2%D0%B5%D0%BD-%D0%B4%D0%BE%D1%81%D1%82%D1%8A%D0%BF-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8-%D0%BE%D1%82-%D0%BE%D0%B1-news656674.html", "text": "Известия“, цитиран от \"Фокус\". Евразийската икономическа комисия препоръча на правителствата на държавите членки на Евразийския икономически съюз (ЕАИС) да предоставят равен достъп до обществените поръчки на всички производители от страни, участващи в съюза, без да отдават предпочитание към местните компании, пише вестник Тези препоръки се отнасят до продуктите на леката промишленост, сред които тъкани, трикотаж, дрехи, обувки и др. От Министерството на финансите на Русия отбелязаха, че увеличаването на броя на потенциалните участници в търговете ще засили конкуренцията и това ще се отрази положително върху изразходването на бюджетни средства. Към настоящия момент много често на държавните търгове се толерират местните производители, а компаниите от другите държави в съюза получават отказ. При това съгласно Протокола за реда на регулирането на обществените поръчки (Приложение №25 към Договора за Евразийския икономически съюз от 29 май 2014 г.) държавите могат да се възползват от правото да ограничават кръга на участниците в търговете „в изключителни случаи“ и то за срок не по-дълъг от две години. Преди да изключи продукт на производител от друга държава член на ЕАИС от процедурата, правителството на всяка страна е длъжно да уведоми комисията за своите действия и да докаже, че те са необходими. Въпреки това от ЕАИК отбелязват, че протекционизмът е разпространена практика и държавите активно толерират местните фирми. Отказът от този подход би позволил свободното движение на стоки на общия пазар на общността, което от своя страна ще създаде условия за рационално натоварване на производствените мощности в различните отрасли на държавите от ЕАИС, добавят от ЕАИК. Комисията смята за нужно и въвеждането на термина „стока на Евразийския икономически съюз“ с цел отстраняване на неравните конкурентни условия.", "date": "2017.05.11", "title": "Евразийският съюз препоръча на държавите членки равен достъп на всички производители от общността до обществените поръчки"}
{"url": "http://pik.bg/%D0%BD%D0%BE%D0%B2%D0%BE%D0%B2%D1%8A%D0%B2%D0%B5%D0%B4%D0%B5%D0%BD%D0%B8%D0%B5-%D0%B2%D1%81%D0%B8%D1%87%D0%BA%D0%B8-%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82%D1%81%D0%BA%D0%B8-%D0%B1%D0%B0%D0%BB%D0%BE%D0%B2%D0%B5-%D0%B2-%D0%B1%D1%83%D1%80%D0%B3%D0%B0%D1%81-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B0%D1%82-%D0%BD%D0%B0-24-%D0%BC%D0%B0%D0%B9-news656675.html", "text": "Всички балове в Бургас тази година ще се провеждат на 24 май, без изключения. Това съобщиха на пресконференция кметът Димитър Николов и зам.-кметът по образованието Йорданка Ананиева. 2004 са абитуриентите през 2017 г. На 4 обособени места ще се събират те между 18:00 и 18:30 часа, за да може да има цялостен контрол по отношение на превозването им в посока Слънчев бряг. Най-много абитуриенти ще има съсредоточени на площад „Тройката“. Там ще се съберат учениците от шест училища. Другите натоварени точки са Морската градина – около Пантеона, както и на \"Гъбката\". Областната дирекция на полицията ще осъществи транзитния превоз и ще наблюдава изключително строго по отношение на нарушението на правилата за пътна безопасност и движение, за да не се случват тежки аварии и да няма проблеми, свързани със здравето на младите хора. „Ще разчитаме трасето Бургас – Слънчев бряг да бъде под непрекъснато наблюдение на органите на МВР, така и по отношение на връщането обратно към Бургас. Предупреждаваме останалите водачи, които ще използват това трасе, и по двата маршрута – през Поморие и през Каблешково, че ще има много сериозно присъствие на Пътна полиция. Ще бъде следен контролът на скоростта, както и правилата за движение, с цел превенция и недопускане на тежки ПТП-та“, каза кметът Николов. Отделно, на територията на Слънчев бряг също ще бъде засилено полицейското присъствие. Началникът на Пътна полиция Неделчо Рачев заяви от своя страна, че местата, на които ще има масово струпване на ученици, учители и родители, ще бъдат обследвани внимателно, с цел да не се допускат инциденти. Ще бъде завишено наблюдението на база предварителен анализ за употребата на алкохол и наркотици. На 24 май в Бургас ще има патрули на Пътна полиция на възлови места. Ще има патрули, които ще съпровождат и отвеждат автомобилите до изходите на града.", "date": "2017.05.11", "title": "НОВОВЪВЕДЕНИЕ! Всички абитуриентски балове в Бургас ще се проведат на 24 май"}
{"url": "http://pik.bg/%D1%83%D1%87%D0%B5%D0%BD%D0%B8%D1%87%D0%BA%D0%B8-%D0%BF%D1%80%D0%B5%D0%BF%D0%B8%D1%81%D0%B0%D1%85%D0%B0-%D0%B8%D1%81%D1%82%D0%BE%D1%80%D0%B8%D1%8F-%D1%81%D0%BB%D0%B0%D0%B2%D1%8F%D0%BD%D0%BE%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-255-%D0%B3-%D1%81%D0%BB%D0%B5%D0%B4-%D0%BD%D0%B0%D0%BF%D0%B8%D1%81%D0%B2%D0%B0%D0%BD%D0%B5%D1%82%D0%BE-%D0%B9-news656671.html", "text": "Момичетата посветиха своя труд на 255-та годишнина от написването на „История славянобългарска” и патронния празник на училището – 21 април. Водени от родолюбиви чувства и преклонение пред делото на Паисий, само за два месеца те преписаха „Историята“ на съвременен български език и я украсиха с възрожденски орнаменти. „Последвахме Паисиевия завет да помним езика си и нашето славно минало. Редихме думите една след друга, учихме се на търпение, труд и отговорност. Искахме да усетим тръпката от написването на Историята, да я препишем и преродим. Това ни донесе огромно морално удовлетворение. Гордеем се, че сме първите в нашия град Горна Оряховица, които преписаха малката „Историйца”. Така изпълнихме патриотичното послание на Паисий „Написах я за вас, които обичате своя род и българското отечество и обичате да знаете за своя род и език. Преписвайте тая историйка и платете, нека ви я препишат, които умеят да пишат, и пазете я да не изчезне!”, казват десетокласничките. Пет десетокласнички направиха първия в Горна Оряховица препис на „История славянобългарска”. Виолета Баждарова, Мирела Радева, Николета Ганадолска, Теодора Кирова и Траяна Стоянова са участници в литературен клуб „Ние, четящите и творящите по проект „Твоят час“, съобщиха от община Горна Оряховица. Младите Паисиевци продължават утвърдената в училището традиция да се съхранява и популяризира историята. Преди по-малко от една година беше възстановена летописната книга на училището. Летописната книга е библиографска рядкост, безценен исторически извор, който продължава да се пише и днес.", "date": "2017.05.11", "title": "Ученички преписаха \"История славянобългарска\" 255 г. след написването й"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%81%D1%82%D0%B5%D0%BD%D0%B0-%D1%81%D0%B5-%D1%81%D1%80%D1%83%D1%82%D0%B8-%D0%B8-%D1%83%D0%B1%D0%B8-24-%D0%B4%D1%83%D1%88%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D0%B2%D0%B0%D1%82%D0%B1%D0%B5%D0%BD%D0%BE-%D1%82%D1%8A%D1%80%D0%B6%D0%B5%D1%81%D1%82%D0%B2%D0%BE-news656698.html", "text": "AFP Стена падна по време на сватбено тържество в западната част на Индия късно в сряда, убивайки 24 души, предава , позовавайки се на местната полиция, пише \"Фокус\". „Стената и калаения навес, закачен за нея, паднаха заради буря“, заяви за агенцията представител на местните правоохранителни органи.", "date": "2017.05.11", "title": "ТРАГЕДИЯ! Стена се срути и уби 24 души по време на сватбено тържество "}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%BA%D0%B8%D1%82%D0%B0%D0%B9-%D0%BD%D0%B0%D0%B4-200-%D1%81%D0%B3%D1%80%D0%B0%D0%B4%D0%B8-%D1%81%D0%B0-%D1%80%D0%B0%D0%B7%D1%80%D1%83%D1%88%D0%B5%D0%BD%D0%B8-%D0%BF%D1%80%D0%B8-%D1%81%D0%B8%D0%BB%D0%BD%D0%BE%D1%82%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-news656711.html", "text": "РИА Новости, цитирана от \"Фокус\". Близо 200 сгради са били разрушени в резултат на земетресението с магнитуд 5,5 по Рихтер, което в четвъртък разтърси Синдзян-уйгурския автономен регион на Китай (СУАР), съобщава сеизмологичният център на региона в социална мрежа, предава По-рано се съобщаваше, че осем души са загинали при труса. Съгласно последните данни на сеизмологичния център, броят на ранените е надвишил 20 души. Общо от последствията на земетресението са пострадали 789 души.", "date": "2017.05.11", "title": "ТРАГЕДИЯ В КИТАЙ! Над 200 сгради са разрушени при силното земетресение"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%BB%D1%8E%D0%B1%D0%B8%D0%BC%D0%B8%D1%8F%D1%82-%D0%B0%D0%BA%D1%82%D1%8C%D0%BE%D1%80-%D0%BD%D0%B0-%D1%82%D0%B0%D1%80%D0%B0%D0%BD%D1%82%D0%B8%D0%BD%D0%BE---%D0%BC%D0%B0%D0%B9%D0%BA%D1%8A%D0%BB-%D0%BF%D0%B0%D1%80%D0%BA%D1%81-news656707.html", "text": "На 77-годишна възраст . Това съобщи неговият приятел - актьорът и режисьор Кевин Смит. Той изрази съболезнованията си на семейството на Паркс, както и на режисьора Куентин Тарантино, който по думите му е бил най-големият поклонник на таланта му. Майкъл като \"Убий Бил\", \"От здрач до зори\" и \"Туин Пийкс\". почина американският актьор и певец Майкъл Паркс Паркс се е снимал във филми", "date": "2017.05.11", "title": "Почина любимият актьор на Тарантино - Майкъл Паркс"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%BC%D0%B5%D0%BA%D1%81%D0%B8%D0%BA%D0%BE-%D0%BD%D0%B0-%D0%B2%D1%82%D0%BE%D1%80%D0%BE-%D0%BC%D1%8F%D1%81%D1%82%D0%BE-%D0%B2-%D0%BA%D0%BB%D0%B0%D1%81%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BD%D0%B0%D0%B9-%D0%BE%D0%BF%D0%B0%D1%81%D0%BD%D0%B8%D1%82%D0%B5-%D1%81%D1%82%D1%80%D0%B0%D0%BD%D0%B8-%D0%B2-%D1%81%D0%B2%D0%B5%D1%82%D0%B0-news656709.html", "text": "Сирия е най-опасната страна в света, а на второ място изненадващо е Мексико. Сред най-смъртоносните държави е и южната ни съседка Турция. Това показа годишен доклад на Международния институт за стратегически изследвания (IISS), базиран в САЩ. Най-опасните страни са подредени по броя на загиналите в различни конфликти. През 2016г. в Сирия над 50 000 души са загинали заради гражданска война В Мексико няма политически конфликт, но при изстъпления на наркокартелите умират около 23 000 души. За сравнение, в размирните Ирак и Афганистан, отново през миналата година, са загинали съответно 17 000 и 16 000 души. Нарковойната в Мексико получава много по-малко медийно внимание от войните в Близкия изток, но реално насилието нараства. Броят на убийствата в американската страна се е увеличил в 22 от 32 щата, като най-смъртоносни са районите, в които картелите воюват за контрола върху наркопазара. \"Това не е война в политическия смисъл на думата. Участниците като цяло не преследват политически цели. Те не се опитват да създадат отцепническа държава. Няма въздушни удари\", заявява Джейкъм Паракилас от мозъчния тръст \"Чатъм хаус\".", "date": "2017.05.11", "title": "ИЗНЕНАДА! Мексико на второ място в класацията на най-опасните страни в света"}
{"url": "http://pik.bg/%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D0%BE%D0%B1%D1%8F%D0%B2%D0%B8-%D0%B8%D0%BC%D0%B0-%D0%B2%D0%B5%D1%87%D0%B5-%D0%B3%D0%BE%D1%82%D0%BE%D0%B2%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0-%D0%B7%D0%B0-%D1%88%D0%B5%D1%84-%D0%BD%D0%B0-%D1%81%D0%B4%D0%B2%D1%80-news656739.html", "text": "Младен Маринов, който вече е главен секретар на МВР, има готова кандидатура за шеф на СДВР. Това обяви пред БНТ вътрешният министър Валентин Радев.\"Той влезе при мен в кабинета и тръгна да ми казва името- има готова кандидатура. Аз му казах- чакай, има си процедура. Ще напишеш доклад, ще седнем и ще го обсъдим\", обяви Радев. Той допълни,че при решението да направи Младен Маринов главен секретар той се допитвал дори до кмета на София Йорданка Фандъкова. Радев допълни, че в момента в страната има недостиг на 3600 пътни полицаи. В момента пък предстои да положат клетва 120 гранични полицаи. \"Те са за външната граница. Така ще се спре непрекъснатото командироване на хора от вътрешността\", допълни Радев. Той обясни,че от граничната ограда 133 километра са готови. Остава да се направят части при Бургас и при Хасково-и те са основно по поречията на реките.", "date": "2017.05.11", "title": "Валентин Радев обяви: Има вече готова кандидатура за шеф на СДВР"}
{"url": "http://pik.bg/%D1%88%D0%BE%D0%BA-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D1%82%D0%B0%D1%80%D0%B8%D1%86%D0%B0-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D0%BA%D1%80%D0%B0%D0%BA-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BF%D0%B0%D0%B4%D0%BD%D0%B0-%D0%BE%D1%82-%D0%B0%D0%B2%D1%82%D0%BE%D0%B1%D1%83%D1%81%D0%B0-%D0%B8-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%BC%D0%B8%D0%BD%D0%B0-%D0%BF%D1%80%D0%B5%D0%B7-%D0%BD%D0%B5%D1%8F-news656744.html", "text": "Десният крак на 85-годишна жена беше ампутиран след падане от автобус №20. Тя слизала бавно от возилото, когато шофьорът потеглил, без да я види. Пътничката рухнала на платното, след което задната гума премазала крака. Лекарите не успели да спасят крайника и се наложила частична ампутация. Жената е от Батак и през октомври 2014 г. си направила операция на очите в клиника на бул. „Цар Борис Трети”, пише \"Марица\". На 10 юни 2015-а пристигнала в Пловдив за контролен преглед. Качила се на автобус №20 от гарата и се приготвила да слезе на спирката на „Тримонциум”. Заради възрастта си обаче се придвижвала бавно и с бастун. Вече била стъпила с единия крак долу, когато шофьорът хлопнал вратите и потеглил. Хората на спирката се развикали, водачът също чул изхрущяване, след което спрял и се обадил на телефон 112. Един от очевидците затиснал прегазения крак с найлонова торба, за да спре обилното кръвотечение до идването на линейката. Вече в съда рейсаджията твърдял, че не е виновен и бил потеглил, след като се уверил, че всички пътници са слезли. Думите му обаче се опровергават от показанията на свидетелите и от записите на видеокамерите в съседство, които ясно показват, че жената е слизала бавно и рейсът е тръгнал, преди тя да успее да стъпи с двата си крака на земята. Шофьорът не е осъждан до момента и затова Пловдивският районен съд го освобождава от наказателна отговорност, като му определя глоба от 2800 лв. и го лишава от книжка за година и половина. За да се стигне до тази юридическа процедура, магистратите са приели и че от инцидента не са настъпили подлежащи на възстановяване имуществени вреди. Решението по катастрофата с възрастната жена може да бъде обжалвано пред Пловдивския окръжен съд.", "date": "2017.05.11", "title": "ШОК В ПЛОВДИВ! Старица остана без крак, след като падна от автобуса и шофьорът мина през нея"}
{"url": "http://pik.bg/%D0%BB%D1%8F%D1%82%D0%BE-%D0%B8%D0%B4%D0%B5-%D1%81%D0%BB%D1%8A%D0%BD%D1%86%D0%B5-%D1%89%D0%B5-%D0%BD%D0%B8-%D0%B3%D1%80%D0%B5%D0%B5-%D1%89%D0%B5%D0%B4%D1%80%D0%BE-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%89%D0%B5-%D1%81%D1%82%D0%B8%D0%B3%D0%BD%D0%B0%D1%82-%D0%B4%D0%BE-25-%D0%B3%D1%80%D0%B0%D0%B4%D1%83%D1%81%D0%B0-news656697.html", "text": "Сутринта ще бъде хладно. На отделни места, главно в Северна България, ще има условия за образуване на слана, показва прогнозата на Националния институт по метеорология и хидрология БАН. По-късно през деня вятърът ще се ориентира от юг-югозапад и с него ще се затопли. През деня ще бъде предимно слънчево. В следобедните часове ще се развива купеста облачност, но ще се задържи почти без валежи. Минималните температури ще са предимно между 3° и 9°, а максималните ще са между 20° и 25°. Над Черноморието ще бъде предимно слънчево. След обяд вятърът ще се ориентира от юг-югозапад и ще се затопли. Максималните температури ще са между 16 и 19°. Вълнението на морето ще е 2-3 бала. Температурата на морската вода е около 16°. Над планините ще бъде предимно слънчево. След обяд ще се развива купеста облачност, но вероятността за валеж е малка. Ще духа умерен, след обяд и силен вятър от запад-северозапад. Максималната температура на височина 1200 метра ще е около 12°, на 2000 метра - около 6°. В петък ще продължи да се затопля. Ще преобладава слънчево време с временни увеличения на облачността, почти без валежи. Вятърът ще е предимно южен, в Дунавската равнина временно от изток-югоизток. В събота ще е най-топло, но с ориентиране на вятъра от запад-северозапад, главно в Северна България ще проникне хладен въздух, въздушната маса ще се лабилизира и на места ще има краткотрайни валежи и гръмотевици. В неделя с усилване на северозападния вятър температурите в страната ще се понижат. Облачността ще е променлива, вероятността за валежи е малка.", "date": "2017.05.11", "title": "ЛЯТО ИДЕ! Слънце ще ни грее щедро, температурите ще стигнат до 25 градуса"}
{"url": "http://pik.bg/%D0%B6%D0%B0%D0%B4%D0%BD%D0%B0-%D0%BB%D0%B8-%D1%81%D1%82%D0%B5-%D0%B7%D0%B0-%D1%81%D0%B5%D0%BA%D1%81-%D0%B5%D1%82%D0%BE-%D0%BF%D1%80%D0%B8%D0%B7%D0%BD%D0%B0%D1%86%D0%B8%D1%82%D0%B5-%D1%87%D0%B5-%D1%82%D0%BE%D0%B2%D0%B0-%D0%B5-%D1%82%D0%B0%D0%BA%D0%B0-news656722.html", "text": "Тялото на жената реагира по свой собствен начин, когато изпитва \"жажда“ за секс. Ето и по какво си личи... Когато една жена няма къде да освободи насъбралата се сексуална енергия, тя се трансформира в раздразнителност, която се излива върху околните. Хормонът окситоцин, който се отделя по време на секс, действа като успокоително, което ни помага да заспим, съобщава \"Ай Уомън\". Прогестеронът, който също се отделя по време на секс, помага за премахването на акнето. Когато той липсва, неприятните червени петънца по кожата могат да се завърнат. Повече секс, по-високо самочувствие. Това важи с пълна сила най-вече за нежния пол. Когато една жена се чувства нежелана, вярва че причините са във външния и вид. Сексът влияе на кръвообращението, а по-добра циркулация означава и по-добра работа на мозъка, подобрява паметта и научаването на нови неща. Колагенът, който се произвежда при редовни сексуални отношения, прави кожата да изглежда мека и копринена. Поради липсата на колаген жената може да изглежда по-възрастна отколкото е.", "date": "2017.05.11", "title": "Жадна ли сте за секс? Ето признаците, че това е така"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B8%D0%BC%D1%83%D0%BD%D0%B8%D1%82%D0%B5%D1%82%D1%8A%D1%82-%D0%BD%D0%B0-%D0%BC%D0%B0%D1%80%D0%B5%D1%88%D0%BA%D0%B8-%D0%B2%D0%B8%D1%81%D0%B8-%D0%BD%D0%B0-%D0%BA%D0%BE%D1%81%D1%8A%D0%BC-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BD%D0%B0-%D0%BF%D1%8A%D1%80%D0%B2%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D1%81%D0%BB%D0%B5%D0%B4-news656727.html", "text": "Депутатите от временната комисия за разглеждане на прокурорското искане за сваляне на имунитета на зам.-председателя на 44-о Народно събрание и лидер на партия \"Воля\" Веселин Марешки внасят решението си да оставят депутата без имунитета му. Вчера комисията реши, че имунитетът на Марешки трябва да бъде свален, като единствените, които гласуваха против бяха именно подчинените на бизнесмена в парламента. Според тях лидера на партията ще се стресира и за това не бива да му бъде премахван имунитетът. Днес започва и първото заседание на парламента след подредбата на постоянните комисии.", "date": "2017.05.11", "title": "ИЗВЪНРЕДНО В ПИК TV! Имунитетът на Марешки виси на косъм! Депутатите на първо заседание след избора на комисии (ОБНОВЕНА)"}
{"url": "http://pik.bg/51-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%B4%D1%80%D1%83%D1%81%D0%B0-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-news656751.html", "text": "Земетресение с магнитуд 5,1 по Рихтер е регистрирано в Азербайджан. Трусът е регистриран в 07:24 ч. местно време (06:24 ч. българско). Това сочат данните на Европейския средиземноморски сеизмологичен център. Епицентърът на земетресението е бил на 123 км югозападно от столицата Баку на дълбочина 60 км.", "date": "2017.05.11", "title": "5,1 по Рихтер раздруса Азербайджан"}
{"url": "http://pik.bg/%D0%B2%D0%B0%D0%BB%D1%8C%D0%BE-%D0%B8%D0%BB%D0%B8%D0%B5%D0%B2-%D1%81%D0%B5-%D0%BD%D0%B0%D0%B4%D1%8F%D0%B2%D0%B0-%D0%BD%D0%B0-%D1%81%D0%B2%D0%B5%D1%82%D0%BB%D0%BE-%D0%B1%D1%8A%D0%B4%D0%B5%D1%89%D0%B5-%D0%B7%D0%B0-%D1%86%D1%81%D0%BA%D0%B0-1948-news656814.html", "text": "Треньорът на ЦСКА 1948 Валентин Илиев бе на седмото небе след победата над Литекс, която прати \"червените\" на финал в турнира за Купата на АФЛ. Илиев поздрави играчите си и пожела светло бъдеще за отбора. \"Дойдохме с вярата, че имаме сили да победим. Такава ни бе нагласата от няколко дни насам. Момчетата показаха желание и характер, за което от сърце им благодаря. Това е пътят за всеки един млад играч, който иска да расте. Ние не си разделяме победите. Всеки един успех е много важен, защото зад него стоят много труд и лишения. Ние сме един страхотен колектив и момчетата го доказват от мач на мач. Когато приключи сезонът, тогава ще можем да кажем какво е бъдещето на ЦСКА 1948. Силно се надявам то да е светло. Ние сме си избрали един път и вървим по него. Какво значи честен път? Даваме всичко от себе си, борим се и това е. Събрали сме се хора с много голямо желание за развитие. Вижда се в очите на момчетата, че милеят за клуба и за това да растат още повече във футбола. Това важи и за мен. Аз съм само от няколко месеца треньор и стоя здраво стъпил на земята. Още нищо не съм постигнал\", каза Вальо Илиев пред сайта на клуба.", "date": "2017.05.11", "title": "Вальо Илиев се надява на светло бъдеще за ЦСКА 1948"}
{"url": "http://pik.bg/%D1%86%D0%B5%D0%BB%D1%83%D0%BD%D0%B0%D1%82%D0%B0-%D0%BE%D1%82-%D0%B3%D0%BE%D1%81%D0%BF%D0%BE%D0%B4-%D0%BF%D0%B5%D1%88%D0%B5%D1%85%D0%BE%D0%B4%D0%BA%D0%B0-%D0%BE%D1%86%D0%B5%D0%BB%D1%8F-%D0%BF%D0%BE-%D1%87%D1%83%D0%B4%D0%BE-%D1%81%D0%BB%D0%B5%D0%B4-%D1%83%D0%B4%D0%B0%D1%80-%D0%BE%D1%82-%D1%82%D0%B8%D1%80-%D0%B2%D0%B8%D0%B4%D0%B5%D0%BE-news656742.html", "text": "Възрастна жена оцеля като по чудо, след като беше блъсната от тир, докато пресичаше неправилно в централния полски град Пайенчно. Инцидентът е заснет от охранителна камера. На кадрите се вижда как жената тръгва да пресича оживено кръстовище, докато камионът прави десен завой. Водачът спира, за да изчака кола с предимство, а жената решава, че това е сигнал към нея – да продължи. Тя навлиза в кръстовището, като се движи прекалено близо до камиона. Шофьорът няма как да я забележи и машината я поваля на платното. След това минувачи и шофьорът помагат на жената да стане и тя си тръгва невредима. Полицията в Пайенчно обяви, че я издирва, за да провери състоянието ѝ, но и за да я глоби за неправилно пресичане.", "date": "2017.05.11", "title": "Целуната от Господ! Пешеходка оцеля по чудо след удар от ТИР (ВИДЕО)"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D1%85%D0%B5%D0%BA%D0%B8%D0%BC%D1%8F%D0%BD-%D1%81%D0%B5-%D0%B2%D0%BA%D0%BB%D0%B8%D0%BD%D0%B8-%D0%BC%D0%B5%D0%B6%D0%B4%D1%83-%D0%B3%D0%B5%D1%80%D0%B1-%D0%B8-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5---%D0%BE%D1%81%D1%82%D0%B0%D0%BD%D0%B0-%D1%81-%D0%BF%D1%80%D1%8A%D1%81%D1%82-%D0%B2-%D1%83%D1%81%D1%82%D0%B0%D1%82%D0%B0-news656732.html", "text": "Около 50 държави имат подобна мажоритарна система като тази, която ние предлагаме. Повечето обаче са извън Европа. Такава е системата в Буркина Фасо, във Франция е подобна. Това заяви пред Би Ти Ви Данаил Кирилов от ГЕРБ във връзка с внесените предложения за промяна в избирателната система. \"Нашият ход изпълнява волята на избирателя. За нас е най-важно е мнението на хората\", добави той. В предаването взе участие и народният представител от \"Обединени патриоти\" Милен Михов. \"Избирателната система, предложена от Слави Трифонов, не беше подкрепена от 4 355 221 души\", обяви той. Двамата бяха категорични, че различията им относно внесените промени за нова избирателна система няма да ги скарат. Въпреки опитите на водещия Антон Хекимян да внесе напрежение между народните представители, Данаил Кирилов и и Милен Михов обясниха, че вече са коментирали тази тема преди създаването на правителството и позициите им няма да създадат проблеми в кабинета. А водещият остана с пръст в устата, защото скандал не се получи.", "date": "2017.05.11", "title": "БОМБА В ЕФИР! Хекимян се вклини между ГЕРБ и Патриотите - остана с пръст в устата"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B0%D0%BD%D1%82%D0%BE%D0%BD-%D0%BA%D1%83%D1%82%D0%B5%D0%B2-%D0%BF%D0%BE%D1%81%D0%B5%D1%87%D0%B5-%D0%BD%D0%B8%D0%BD%D0%BE%D0%B2%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B8%D0%BC%D0%B0-%D0%BF%D0%BE%D0%BD%D0%B5-%D0%BD%D1%8F%D0%BA%D0%BE%D0%BB%D0%BA%D0%BE-%D1%87%D0%BE%D0%B2%D0%B5%D0%BA%D0%B0-%D0%B2-%D0%B3%D1%80%D1%83%D0%BF%D0%B0%D1%82%D0%B0-news656779.html", "text": "Не редно да съветвам Корнелия Нинова кого да вкара в Изпълнителното бюро, тя носи отговорност за развитието на БСП и Бюрото е част от нея. Това каза заместник-председателят на ПГ на „БСП за България“ Антон Кутев. Както ПИК съобщи от свои източници в партията се готви голям бунт заради решението на Нинова да отстрани голяма част от членовете на ИБ, защото са същевременно и депутати, но не всички. „Защо аз ще давам мнение за това как тя да си направи Бюрото. Това винаги е било част от правомощията на председателя. Председателят предлага Бюрото. Почти никога не се е случвало някой от предложените да не бъде избран“, каза Кутев. По думите му винаги при промени в Изпълнителното бюро на БСП има напрежение в партията. „Според мен промени ще има. Личното ми мнение е, че Корнелия Нинова ще се опита да отдели депутатската група от Бюрото, най-вероятно не изцяло“, каза Кутев. Той заяви, че идеята за това народни представители да не съвместяват постове в Изпълнителното бюро на БСП не е нова и поясни, че има различни мнения по тази тема вътре в партията „Лично аз смятам, че изцяло не бива да се разменят. Трябва да има поне няколко човека в групата и в Бюрото“, заяви Кутев", "date": "2017.05.11", "title": "ЕКСКЛУЗИВНО В ПИК TV! Антон Кутев посече Нинова: Трябва да има поне няколко човека в групата и в Бюрото"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-%D0%B1%D0%BE%D0%BC%D0%B1%D0%B0-%D0%BE%D0%BF%D1%80%D0%B0%D0%B7%D0%BD%D0%B8-%D0%B2%D0%B0%D1%81-%D0%BF%D1%80%D0%B5%D0%B4%D0%B8-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-%D0%BD%D0%B0-%D1%81%D0%BB%D0%B0%D0%B2%D0%B8-news656789.html", "text": "Сигнал за бомба във Върховния административен съд прекъсна заседанието по делото за референдума, иницииран от \"Шоуто на Слави\". Сградата на съда беше евакуирана малко преди 10.00 часа, за когато беше насрочено заседанието по делото и към момента не е ясно кога то ще бъде подновено, предава Офнюз.бг. През февруари ВАС отмени решението на Цeнтралната избирателна комисия, с което референдумът беше обявен за невалиден. Причината е, че за това не достигнаха 12 027 гласа. Експертизата по делото тогава установи, че ЦИК не е преброила около 490 валидни гласа. За да стане референдумът задължителен обаче, пак не достигат над 11 500 гласа.", "date": "2017.05.11", "title": "ИЗВЪНРЕДНО! Сигнал за бомба опразни ВАС преди делото за референдума на Слави"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86-%D0%B8%D1%81%D0%BA%D0%B0-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8--%D0%BF%D1%8A%D1%80%D0%B2%D0%B0-%D1%87%D0%B0%D1%81%D1%82%D0%BD%D0%B0-%D1%81%D0%BF%D0%B8%D1%80%D0%BA%D0%B0-%D0%BD%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%BE%D1%82%D0%BE-%D0%BC%D0%B5%D1%82%D1%80%D0%BE-news656743.html", "text": "Американски инвеститор е готов да финансира изграждането на метростанция между съществуващите Обеля и Сливница. Там е мястото, където инвестиционната програма на Общината предвижда да има и гара на железопътния транспорт. Така гарата и новата метростанция ще осигурят директна връзка на влаковете за и от Белград с метрото, съобщи БНТ. Новата метростанция ще се намира на бул. \"Панчо Владигеров\". Юристите на Общината вече търсят правна форма, по която в изграждането на спирката да участва и частен инвеститор. Йорданка Фандъкова, кмет на София коментира идията така:  \"С изграждането на метрото се променят положително цели райони, квартали. Това повишава цените на имотите. Инвеститорите го оценяват и затова са готови да се включат и финансово по съответния ред, както законът го изисква, така че да подпомогнат по-бързото развитие на метрото. Аз мисля, че това е изключително добре, положително. Разбира се частна спирка не може да има, спирката ще си е като всички - обществена.\" Разстоянието между двете сегашни метростанции \"Обеля\" и \"Сливница\" е достатъчно голямо, за да може да има и междинна станция, коментира шефът на метрополитена Стоян Братоев. Освен за обслужването на близките блокове от \"Обеля 1\", тази станция е предвидена и за връзка с влаковете посока Белгард. Новата спирка на подземаната железница ще бъде тук, където се засича жп линията София-Белград с трасето на метрото. А зад мен виждате имота на частния инвеститор, който се намира в непосредствена близост до парк \"Бакърени гробища\". Затова той е решил да инвестира средства за изграждането на новата метростанция. Всичко това трябва да е факт през 2020 година. А само след два месеца се очаква да започне изграждането на метрото до \"Овча купел\" и Горна баня. Ако всичко върви по план до средата на 2019-а година ще има нови 12 километра метро с 12 метростанции.", "date": "2017.05.11", "title": "ИЗНЕНАДА! Американец иска да направи ... първа частна спирка на софийското метро "}
{"url": "http://pik.bg/%D0%BF%D0%BE%D0%B1%D0%BE%D0%B9%D0%BD%D0%B8%D0%BA-%D1%81%D1%87%D1%83%D0%BF%D0%B8-%D1%80%D0%B5%D0%B1%D1%80%D0%B0%D1%82%D0%B0-%D0%BD%D0%B0-%D0%B1%D0%B0%D1%89%D0%B0-%D1%81%D0%B8-news656796.html", "text": "Син нападна баща си и го прати в болница със счупени ребра. Семейната драма стана снощи около 20 часа в село Горно Драглище. Между сина и бащата станал битов спор, който бързо прераснал в сбиване, съобщава Струма.бг. В спречкването надделял по-младият. На място е извикан лекарски екип, преценено е, че бащата има сериозна гръдна травма след нанесените удари. С линейка е транспортиран до болницата в Разлог. Оставен е за лечение.", "date": "2017.05.11", "title": "Побойник счупи ребрата на баща си"}
{"url": "http://pik.bg/%D0%BE%D0%B3%D1%8A%D0%BD%D1%8F%D1%82-%D0%B2-%D0%B1%D1%81%D0%BF-%D0%B1%D1%83%D1%88%D1%83%D0%B2%D0%B0-%D0%BA%D0%B8%D1%80%D0%B8%D0%BB-%D0%B4%D0%BE%D0%B1%D1%80%D0%B5%D0%B2-%D0%B5-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D0%BD%D1%8F%D0%BC%D0%B0-%D0%B4%D1%80%D0%B0%D0%BC%D0%B0-%D0%BF%D1%80%D0%BE%D1%81%D1%82%D0%BE-%D0%B5%D0%B4%D0%BD%D0%B8-%D1%89%D0%B5-%D1%81%D0%B5-%D1%80%D0%B0%D0%B7%D0%B4%D0%B5%D0%BB%D1%8F%D1%82-%D1%81-%D0%BF%D0%BE%D1%81-news656793.html", "text": "\"Благодаря за интереса към партийния живот на БСП, който проявяват медиите\", шеговито се обърна Кирил Добрев към журналистите в Народното събрание по повод поредните сътресения и промени в левицата. Добрев заяви, че на предстоящия пленум се очаква да се разгледа бюджета, промени в ИБ и заяви, че \"драма няма\". По повод съвместимостта на постовете Добре заяви, че е естествено някои хора да останат, като мост между парламентарната група на партията и БСП. Други обаче щели да се разделят с постовете си и \"няма никаква драма\". \"Разбрахме се, членовете на ИБ и народните представители да не съвместяват двете позиции. Няма напрежение, всичко ще мине спокойно, бъдете сигурни в това\", заяви Добрев. Според източници на ПИК обаче, напрежението расте с всеки изминал ден, тъй като Красимир Янков никак не бил съгласен с това да бъде освободен от ИБ защото е депутат и да му бъдат отнети организационните дейности в партията, а пък на други да се делегират повече права. Той готвел бунт на предстоящия пленум и започнал активизация на хората си, за да бламират решението на Нинова.", "date": "2017.05.11", "title": "ОГЪНЯТ В БСП БУШУВА! Кирил Добрев е категоричен: Няма драма, просто едни ще се разделят с постовете си"}
{"url": "http://pik.bg/%D0%B4%D1%80%D0%B0%D0%BC%D0%B0%D1%82%D0%B0-%D0%B2-%D1%81%D1%82%D1%80%D1%83%D0%BC%D1%8F%D0%BD%D0%B8-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B1%D0%B0%D1%89%D0%B0%D1%82%D0%B0-%D0%BF%D1%80%D0%B5%D0%B7-%D1%81%D1%8A%D0%BB%D0%B7%D0%B8-%D0%BF%D1%80%D0%B8%D1%8F%D1%82%D0%B5%D0%BB%D1%87%D0%B5-%D0%B5-%D0%B1%D1%83%D1%82%D0%BD%D0%B0%D0%BB%D0%BE-%D0%BD%D0%B8%D0%BA%D0%BE%D0%BB%D0%B0%D0%B9-%D0%B2-%D1%8F%D0%B7%D0%BE%D0%B2%D0%B8%D1%80%D0%B0-%D1%81%D0%BD%D0%B8%D0%BC-news656771.html", "text": "Бащата на удавeното детенце Николай Митков е изтощен и стресиран от случилото се със сина му. Той сподели, че до полунощ е бил с екип на пожарната на язовира и са претърсвали с две лодки водоема. Тази сутрин още в 6 часа дошъл, но тялото на детенцето не е извадено, разказват от \"Струма.бг\". Това, което той каза, че към 20 часа вчера детето е тръгнало с по-малкия си брат и с още две приятелчета да разхождат кучето. Стигнали до водоема, тогава бил блъснат от едно от момчетата в компанията. Това разказал малкият брат на удавеното. Дълго се борил малкият, за да излезе от водата. На няколко пъти хващал подаденият му синджир, но го изпускал, плъзгал се бетонната стена, която е плесенясала от водата и не могъл да се задържа. Децата гледали агонията на приятелчето си. Минути по-късно те потърсили помощ от възрастните в Струмяни, където живее семейството. Удавеното момче се казва Николай, кръстен е на баща си, той е бил ученик във втори клас в училището в Микрево. Семейството има 4 деца. Николай е най-големият от тях.", "date": "2017.05.11", "title": "ДРАМАТА В СТРУМЯНИ ПРОДЪЛЖАВА! Бащата през сълзи: Приятелче е бутнало Николай в язовира (СНИМКА)"}
{"url": "http://pik.bg/%D0%B2%D1%8A%D0%B7%D1%80%D0%B0%D1%81%D1%82%D0%B5%D0%BD-%D0%BC%D1%8A%D0%B6-%D0%B4%D0%B0%D0%B4%D0%B5-18-%D0%B1%D0%BE%D0%BD%D0%B0-%D0%B8-%D0%B7%D0%BB%D0%B0%D1%82%D0%BD%D0%B8-%D0%BD%D0%B0%D0%BA%D0%B8%D1%82%D0%B8-%D0%BD%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-news656802.html", "text": "75-годишен мъж от Нова Загора стана жертва на телефонни измамници, на които даде 18 хил. лева и златните си накити – съобщиха от полицията в Сливен. Възрастният човек получил обаждане на стационарния си телефон около 13,30 ч. на 10 май. Бандитите успели да го въведат в заблуждение, че помага на полицията за залавянето на група измамници. Трябвало да даде поисканата сума на съседен адрес на същата улица, като след залавянето на бандата, мнимите криминалисти щели да му върнат парите. По-късно човекът се усетил, че е паднал в капана на престъпници. По случая се води досъдебно производство.", "date": "2017.05.11", "title": "Възрастен мъж даде 18 бона и златни накити на ало-измамници"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%BA%D0%B0-%D1%81%D0%BD%D0%B8%D0%BC%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0-%D0%B4%D0%B0-%D1%81%D0%B5-%D0%BE%D0%BF%D1%80%D0%B0%D0%B2%D0%B4%D0%B0%D0%B5-%D0%BF%D1%80%D0%B5%D0%B4-%D1%88%D0%B5%D1%84%D0%B0-%D0%BD%D0%BE--%D0%BE%D1%82%D0%BA%D1%80%D0%B8-%D0%BF%D1%8A%D1%82%D1%8F-%D0%BA%D1%8A%D0%BC-%D1%80%D0%B0%D1%8F-%D0%B2%D0%B8%D0%B4%D0%B5-news656741.html", "text": "Аниса Ганън от град Гейнсвил, щата Флорида, снима „пътя към Рая“ след катастрофа с трима загинали. Тя решила да направи снимки, за да й повярва шефът, че е закъсняла за работа заради пътно произшествие, съобщава изданието Езорейтер. На един от кадрите обаче се вижда странен лъч, който се спуска към земята. Една от жертвите на катастрофата е дете. Аниса Ганън решила да се свърже с близките на починалите, за да им покаже снимката, на която се вижда светлият лъч. Това доказвало, че има живот след смъртта.", "date": "2017.05.11", "title": "ПОТРЕС! Американка снима катастрофа, за да се оправдае пред шефа, но .. откри \"пътя към рая\" (ВИДЕО)"}
{"url": "http://pik.bg/%D0%BF%D0%BE-%D1%81%D0%BA%D1%8A%D0%BF%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D0%B7%D0%B0-%D0%BD%D0%B0%D1%80%D1%83%D1%88%D0%B8%D1%82%D0%B5%D0%BB%D0%B8%D1%82%D0%B5-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news656737.html", "text": "Защо у нас има повече жертви на пътя, отколкото в останалите страни в ЕС? И кога нарушителите на пътя ще плащат по-скъпа „Гражданска отговорност”, както е в повечето европейски държави? България е на първо място по смърт на пътя в Европейския съюз. Защо у нас жертвите при катастрофи са повече, отколкото в другите страни членки? И изоставаме ли в системите за превенция на ПТП? - Въпроси, на които търси отговор Георги Георгиев от Нова телевизия. Една от доказаните системи в ЕС е „бонус-малус”. При нея цената на задължителната застраховка „Гражданска отговорност” се определя от размера на щетите и това колко нарушения прави един водач - колкото повече нарушения на пътя – толкова по-скъпа полица. Целта е до края на годината системата да заработи и у нас като се обединят данните на КАТ, Гаранционния фонд и застрахователите и по този начин ще се определи рисковия профил на всеки един шофьор. Да погледнем към черната статистика. По пътищата на Европейския съюз миналата година са загубили живота си 25 500 души. Според данните на ЕК - по брой загинали на един милион души за 2016 г. България е с най-много жертви - 99 загинали на 1 милион население. За сравнение – в Румъния са отчетени 97 жертви на милион население, а в Швеция – 3 пъти по-малко – 27. Идеята е системата „бонус-малус” да дисциплинира шофьорите с изключително високи премии. Застрахователи изчисляват, че при средна цена от 170-200 лева – завишението може да е от 20 до 500% - т.е. 1000 лева. Тръгваме по пътищата на Европа - Париж, Франция. Близо 50 години тук - всяко нарушение зад волана тласка цената на „Гражданската отговорност” нагоре. А добрите шофьори получават бонус. У нас цената на застраховката основно зависи от кубатурата на двигателя, в кой град е регистриран автомобилът, както и от възрастта и опита зад волана на шофьора. За Даниел тази система не е справедлива, тъй като е принуден да плаща толкова, колкото и рисковите шофьори на пътя. Опасните шофьори струват и по-скъпо за застрахователите, тъй като за тях всяка нова щета е нов разход. От няколко години всяка компания сама определя колко по-скъпа да е полицата за рисковите водачи. Но неуспешно. Защото всеки път, когато някой предизвика инцидент на пътя, започват измамите. За да се сложи край на измамите - до края на годината и у нас трябва да заработи единната система „бонус малус”. За да няма разминавания - данните на застрахователите, КАТ и Гаранционния фонд ще бъдат свързани. В обща система, която ще мери риска на шофьорите. От данните, които идват за нарушения и актове, застрахователите ще определят цената за всеки шофьор поотделно. Така според броя на нарушенията джигитите на пътя могат да плащат с пъти по-скъпо от добрите шофьори. Крайната цел е по-скъпата „Гражданска отговорност” да дисциплинира нарушителите. И така инцидентите да намалеят. След въвеждането на системата – щетите във Франция са намалели с 20%. Въпреки че е всеки ден на пътя -като таксиметров шофьор - Антоан Мартен обаче не вижда промяна. Във Франция има интересно правило - жените плащат по-ниски застраховки от мъжете, тъй като се приема, че дамите са по-внимателни на пътя. У нас застраховката е по-скъпа в крайдунавските райони. А за това, че нашите шофьори все повече карат по европейските пътища – застрахователите искат и европейски цени на полицата. Въпреки заканите на застрахователите цената на полицата рядко тръгва нагоре, тъй като битката за всеки клиент между компаниите в бранша става все по-ожесточена. Бъдете внимателни на пътя, защото „Гражданската отговорност” може да ни струва и 1000 лева.", "date": "2017.05.11", "title": "По-скъпа \"Гражданска отговорност\" за нарушителите до края на годината"}
{"url": "http://pik.bg/300-%D0%B1%D0%BE%D0%BD%D0%B0-%D1%81%D0%BF%D0%B8%D1%80%D0%B0%D1%82-%D1%81%D0%B8%D0%BD%D0%B8%D1%82%D0%B5-news656785.html", "text": "\"Левски\" няма да успее да привлече халфа на Черно море Александър Цветков. Причината е, че ръководството на варненци е сложило цена на футболиста от 150 хиляди евро. \"Сините\" нямат никакво намерения да извадят подобна сума, защото имат финансови затруднения, твърди \"Тема Спорт\". От \"Тича\" пък не са склонни да я намалят и това прави сделката на този етап невъзможна. Полузащитникът бе желан от \"Левски\" още през зимата, но тогава също не се стигна до трансфер, въпреки че вече бившият треньор Елин Топузаков настояваше играчът да пристигне на \"Герена\". 26-годишният Александър Цветков успя да възроди кариерата си под ръководството на бившия спортен директор на \"сините\" Георги Иванов. След като през сезон 2015/16 халфът играеше за втория отбор на Литекс в Б група, той бе взет от Гонзо на \"Тича\". През настоящата кампания Цветков изигра 28 мача в Първа лига за \"моряците\", като в тях успя да отбележи 2 гола. Един от тях бе в мрежата на \"Левски\" - за победата на Черно море с 1:0 в Каварна през пролетта. Цветков също така вкара два пъти на \"сините\" и на \"Герена\" - в двубой за Купата на България, който бе спечелен от варненци с 3:2 след продължения (2:2 в редовното време). Освен Цветков (чиито подпис е оценяван на около 300 000 лева) \"сините\" имат набелязани още няколко футболисти от родното първенство за трансфер. От \"Герена\" обаче още не са си осигурили услугите на нито един футболист.", "date": "2017.05.11", "title": "300 бона спират \"сините\"?"}
{"url": "http://pik.bg/%D1%81%D0%B0%D0%BC%D0%BE%D1%82%D0%B0-%D0%BC%D1%8A%D1%87%D0%B8-%D0%B2%D0%B0%D0%BB%D0%B5%D1%80%D0%B8-%D0%B1%D0%BE%D0%B6%D0%B8%D0%BD%D0%BE%D0%B2-%D0%B2-%D0%BA%D0%B8%D1%82%D0%B0%D0%B9-%D0%BD%D0%B8%D0%BA%D0%BE%D0%B9-%D0%BD%D0%B5-%D0%B8%D1%81%D0%BA%D0%B0-%D0%B4%D0%B0-%D1%81%D0%BF%D0%B8-%D1%81-%D0%B1%D0%BE%D0%B6%D0%B8%D0%B3%D0%BE%D0%BB-news656808.html", "text": "Валери Божинов остана самотен и отхвърлен от всички от китайския си клуб „Меджоу Хака“, пише столичен всекидневник. Съотборниците му го избягват и никой не иска да спи в една стая с него по време на лагери и гостувания. Нещо повече, Божинов седи сам на двойна седалка в клубния автобус, като това се вижда добре от снимка, която той публикува в социалните мрежи. Причината за тоталното игнориране на Валери са гаврите, които той си позволява към някои от колегите си. Зевзекът се помайтапи грубо с крилото на тима Ам Янг, когото нарече \"Кинески Прасчо\" и качи видео в интернет. След това Божинов нарече друг китаец от отбора \"Чикен\". Поведението на българина стигна и до ушите на ръководството, което никак не останало доволно и Божинов бе принуден да свали клиповете. В резултат на това той остана без приятели в отбора и сам сподели, че се чувства самотен. Той е мрачен и по време на тренировките. Единствената утеха за нападателя е половинката му Биляна Дол, която го последва в Китай.", "date": "2017.05.11", "title": "Самота мъчи Валери Божинов в Китай! Никой не иска да спи с Божигол"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D0%BD%D0%B0-%D0%BE%D1%82%D1%87%D0%B5%D1%82-%D0%B2-%D0%B7%D0%B5%D0%BC%D0%B5%D0%B4%D0%B5%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news656852.html", "text": "На първото официално заседание на комисията по земеделие ще бъде изслушан новият министър Румен Порожанов. Той трябва да обясни пред депутатите какво е състоянието по земеделските програми, както и финансирането им. Само преди няколко месеца земеделците излязоха на протест, заради забавените плащания и поискаха обяснение от служебното правителство и президента Румен Радев кога ще им бъдат преведени парите. Заседанието се води от председателят на комисията и бивш земеделски министър Десислава Танева. \"Знаете, че темата е на премиерско политическо ниво\", заяви министърът на земеделието след заседанието на комисията. Той заяви, че е в очакване, за да види екипа с когото ще работи. Запитан дали е вярно, че Атанас Добрев е предложен за негов зам.-министър, Порожанов заяви: \"Чувал съм като хипотеза\". дали ще се раздели с Живко Живков, министърът заяви, че той е работил с него, но не може да каже нищо, тъй като това не са негови решения. По отношение на електронния прием, Порожанов заяви че това ще се прави по всички плащания. \"Капмания 2018 ще бъде по електронен прием. Преди време аз исках, ако може срока да бъде изтеглен, за да хванем дори малко от април месец от тази кампания, но системата не позволяваше. Опеделено има малко забавяне, но не бих искал да коментирам причините. В момента сме го правили индивидуално, давали сме някакви опции, но те не бяха комплексни\", допълни Порожанов. Той допълни, че поръчката трябва да бъде приключена като срок 30-ти юли и предполага, че въвеждането и обучение ще е бързо, независимо, че има технологичен процес и обучение. \"През последните дни са в ход зелените директни плащания и националните доплащания за тютюна\", заяви Порожанов по време на заседанието на комисията. По думите на министъра е имало леко забавяне в плащанията, като според него в случая като причина за това не могат да се изключат субективни фактори като недобро поведение на администрацията. „Бюрокрацията е безумна и всичко това прави изключително внимателни и предпазливи всички обработващи документи“, коментира министърът на земеделието. Той поясни, че от Министерството са отворени за всякакви допълнителни разговори.", "date": "2017.05.11", "title": "ИЗВЪНРЕДНО В ПИК TV! Порожанов на отчет в земеделската комисия (ОБНОВЕНА)"}
{"url": "http://pik.bg/%D0%B4%D0%B8%D0%B2-%D0%B5%D0%BA%D1%88%D1%8A%D0%BD-%D0%BC%D1%8A%D0%B6%D0%B5-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0%D1%85%D0%B0-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D0%B8%D0%B7%D0%B1%D1%8F%D0%B3%D0%B0%D1%85%D0%B0-%D0%B8-%D0%BF%D1%80%D0%B5%D0%B1%D0%B8%D1%85%D0%B0-%D1%81%D0%B5%D1%80%D0%B2%D0%B8%D1%82%D1%8C%D0%BE%D1%80-news656810.html", "text": "Бруталната сцена е станала към 18 часа, когато в полицията е получен сигнал за катастрофирал автомобил в бордюр на улица в Бяла Слатина. Зрелищен екшън се е разиграл вчера в Бяла Слатина, научи BulNews.bg. Жителите на града са станали свидетели на катастрофа, последвана от побой посред бял ден. На мястото е изпратен полицейски екип, който заварил катастрофирало „БМВ”, но в него и в близост до мястото не е имало никого. В същия момент изненадващо от близкото питейно заведение излезли няколко човека, които викали за помощ. Ченгетата веднага се втурнали към барчето, където открили участниците в катастрофата. Картинката, която заварили униформените обаче била потресаваща, съобщава \"Бул Нюз\". Катастрофиралите тъкмо били набили сервитьор в заведението. Полицейските служители се опитали да установят самоличността на биячите, но те станали още по-буйни и дори започнали да блъскат служителите на реда. На мястото бил изпратен допълнителен екип от служители на РУ Бяла Слатина. Те за кратко успели да усмират буйстващите бабаити и да установят самоличността им. Това били 41-годишният П.П. и 47-годишният А.В. от Бяла Слатина. При задържането им те отново оказали съпротива и дори отправяли закани, заплахи и псувни по адрес на полицаите. П.П. и А.В. са приведени в районното управление на Бяла Слатина и са задържани за срок до 24 часа. По случая е образувано бързо произовдство.", "date": "2017.05.11", "title": "ДИВ ЕКШЪН! Мъже катастрофираха във Врачанско, избягаха и пребиха сервитьор "}
{"url": "http://pik.bg/%D0%B4%D0%B2%D0%B0%D0%BC%D0%B0-%D1%81%D0%B5-%D0%BE%D0%B1%D1%8A%D1%80%D0%BD%D0%B0%D1%85%D0%B0-%D1%81-%D0%BA%D0%BE%D0%BB%D0%B0-%D0%BA%D1%80%D0%B0%D0%B9-%D1%85%D0%B0%D1%81%D0%BA%D0%BE%D0%B2%D0%BE-news656846.html", "text": "Двама младежи се обърнаха с лек автомобил \"Киа\" по пътя за Димитровград, на излизане от Хасково. Инцидентът е станал малко след 10.00 часа до детелината с път Е-80. Двамата пътуващи не са сериозно пострадали. Водачът е изгубил контрол над управлението на автомобила, колата \"заорала\" в канавката, а после се обърнала по таван. Преминаващи шофьори са помогнали на младежите да излязат от смачкания автомобил. Според очевидци двамата били на по около двадесетина години, видимо нямали сериозни наранявания, но са откарани в болницата за преглед. Шофьорът не е употребил алкохол.", "date": "2017.05.11", "title": "Двама се обърнаха с кола край Хасково"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%87%D0%BE%D0%B2%D0%B5%D0%BA-%D0%BD%D0%B0-%D0%B3%D0%B5%D1%80%D0%B1-%D0%BF%D0%BE%D0%B3%D0%BD%D0%B0-%D1%81%D0%B0%D0%BD%D0%B8%D1%80%D0%B0%D0%BD%D0%B5%D1%82%D0%BE---%D1%88%D0%B5%D1%84%D0%BA%D0%B0%D1%82%D0%B0-%D0%BD%D0%B0-%D0%BA%D0%B7%D0%BA-%D1%8E%D0%BB%D0%B8%D1%8F-%D0%BD%D0%B5%D0%BD%D0%BA%D0%BE%D0%B2%D0%B0-%D0%B7%D0%B0%D0%BF%D0%BE%D1%87%D0%BD%D0%B0-%D0%BF%D1%80%D0%BE-news656827.html", "text": "на 10 май, съобщиха от КЗК. Посетени са офисите на фирми \"Архкон Проект\" ООД, \"Евиданс инженеринг\" ООД и \"ВМЛ - консулт\" ЕООД в София. Проверките на Комисията са част от проучване по преписка, образувана след самосезиране на КЗК. . Служителите са искали на място да открият и изземат преки и косвени доказателства за евентуално извършено от проверяваните предприятия нарушение в областта на забранените споразумения, решения и съгласувани практики (картел). Евентуалният картел е за манипулиране на процедура за обществена поръчка по Националната програма за енергийна ефективност. В случай, че събраните доказателства потвърдят наличието на нарушение, . Припомняме, че за шеф на КЗК бе избрана Юлия Ненкова излъчена от ГЕРБ. От друга страна пък програмата за саниране е гордост на партията и според приближение до ГЕРБ това е удар по програмата е петненето на името й. Синът на Ненкова пък е депутат от ГЕРБ. Паралелна проверка в три фирми направиха служители на Комисията за защита на конкуренцията Целта на инспекцията е да установи извършено нарушение по Закона за защита на конкуренцията Комисията ще предяви на ответните дружества твърдения за извършени нарушения", "date": "2017.05.11", "title": "ЕКСКЛУЗИВНО В ПИК! Човек на ГЕРБ погна санирането - шефката на КЗК Юлия Ненкова започна проверки за картел"}
{"url": "http://pik.bg/%D1%87%D0%B5%D1%82%D0%B5%D1%82%D0%B5-%D0%B8-%D0%BF%D0%BE%D0%BC%D0%BD%D0%B5%D1%82%D0%B5-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D0%B8%D0%BB%D0%B0-%D1%81%D1%8A%D0%B4%D0%B1%D0%B0%D1%82%D0%B0-%D0%B7%D0%B0-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%BB%D1%8F%D1%82%D0%BE%D1%82%D0%BE-news656790.html", "text": "Чакат ни много незабравими емоции до края на 2017 г. Всяка зодия ще се сблъска с предизвикателства, но и ще посрещне много позитивни случки в живота си. Едни ще се влюбят, а други ще преоткрият себе си. Ето какво ви чака до края на лятото според зодията, съобщава \"Актуално\": Ново увлечение и начало на връзка Лятото е сезон, в който винаги си намирате добри занимания. Това лято няма да се различава много от линията, която следвате. Пътуване, ново занимание, хоби или спорт ще са причината да се запознаете с някой много вълнуващ човек, с когото ще започнете връзка. Не се страхувайте, той няма да ви нарани, ще ви даде най-хубавото време, което някога сте имали. Да не говорим за романтичните изненади, които ще получите. Лъч надежда в минали отношения Всеки човек има една голяма любов в живота си, която никога не може да забрави. Понякога тя следва линията на целия ни живот и винаги сме готови да отворим обятията си за тази наша неизживяна любов. За щастие това лято ще имате възможност да изберете дали да се върнете в миналото с човек, на когото истински държите. Той ще ви покаже, че се е променил и ще ви свали всички звезди... само и само да му дадете шанс. Очаква ви и интересно признание от негова страна. Новина за бебе 2017 г. ще бъде паметна за вас Не бива да се съмнявате в това! Очакват ви няколко големи новини, но най-голямата ще ви изненада през лятото. Най-накрая ще разберете, че ще ставате родители. За едни представители на зодиакалния знак тази новина е доста чакана и за това е толкова щастлива. За други - съвсем неочаквана, но отново минава под знака на щастието. Кой не би се зарадвал, че догодина ще си има бебе. Къде е съкровището? Раци, излезте от дупката си, защото около вас гъмжи от пари. Разковничето към успеха може би се намира в случайно решение, което ще вземете през май. Обичате спокойствието на дома и живота без стрес и промяна, но сега имате рядка възможност. Не я изпускайте заради страха от новото и непредвидимото. Погрижете се за здравето си. Ядете прекалено много нездравословни храни, а тялото ви има нужда от пречистване. Преминете на здравословен хранителен режим или спрете поне месото. Приключение или много пари Това лято някои Лъвове ще се радват на изключително голям късмет в някои лотарийни игри с големи печалби. Не се отказвайте и не подценявайте късмета си. Понякога животът ни изненадва по най-неочакваните начини. Защо да не сбъднете някоя своя мечта с голяма печалба и пари, които не бихте успели да съберете сами. Приключение пък очаква друга част от представителите на знака. Подсказваме ви... не отказвайте покана за екскурзия от приятели. Край! Идва нова любов Свърши времето, в което бяхте \"сингъл\". Съвсем скоро ви очаква нова и продължителна връзка, която ще ви припомни какво са компромисите и колко условности има, за да може една двойка да издържи дълго време заедно. Единствено от вас зависи дали тази връзка ще бъде кратка или завинаги. Трябва да промените някои остри черти в характера си, за да тръгне всичко като по вода. Още повече сбъднати мечти Лято 2017 ще бъде запомнено от вас със сбъдването на две много големи мечти. Едната от тях е да идете на място, на което винаги сте искали. Друга - да се запознаете със знаменитост, която истински обожавате. Ще имате най-чудното лято и ще се радвате на много спомени, емоционални и вълнуващи преживявания. Нов дом... и то голям Е, всички са казали, че мечтите се сбъдват тогава, когато не спираш да вярваш в тях. Сигурни сме, че и вие следвате тази максима и за това няма да се изненадате, когато това лято се сдобиете с нов дом. Как ще се случи, може само да гадаем, но най-хубавото нека си остане изненада. Започнете да избирате мебелите, за които винаги сте си мечтали. Защо не и цвета, в който ще боядисате мечтания си дом. Пълно с любов сърце Най-хубаво от всичко на света е да обичате и да бъдете обичани. Когато човек се чувства самотен, нищо на този свят не му носи радост. Единственото щастие идва от споделената любов, на която съвсем скоро ще може да се порадвате от сърце. Най-накрая ще обичате силно и толкова силно ще ви обичат в замяна. Не се чудете, ако до края на лятото вече живеете заедно. Съдба! Много щастие Щастието за всеки се изразява в най-различни чудеса. За едни са пари, за други любовта. Каквото и да е вашето разбиране за щастие, ще го получите в пълен размер още това лято. Много представители на зодия Козирог ще усетят един вътрешен мир, който отдавна търсят. Ще заспиват и ще се събуждат спокойни и щастливи, а светът ще изглежда едно по-добро място. На какво ли ще се дължи това? Може би на любовта... Водолей Всичко е любов Всичко, което не е свързано с любовта, би било празни приказки, когато описваме какво предстои на Водолеите. Те са в етап, благоприятен за романтичните и партньорските отношения. От 12 август за тях започва 13-месечен период, в който Юпитер навлиза в Дева - в осмия дом, който отговаря за интимните връзки и за сливането. Така че на представителите на този знак им предстои едно красиво преживяване което може да завърши с обвързване. Риби Каквото пипнат, става злато Все така безкористни и посветени на спасяването на всички нуждаещи се, през следващите месеци за Рибите е дошъл моментът да заплуват гордо в свои води. Себеотрицателността им ще бъде забелязана, за творческите усилия ще им бъде платено. Помощта невинаги трябва да бъде безвъзмездна и представителите на знака ще разберат това по най-приятния за тях начин - ще получат възнаграждение. От средата на тази година започва тригодишен период на неудържим възход в кариерата. Единственото условие е да се стегнат и да поемат нещата в свои ръце.", "date": "2017.05.11", "title": "ЧЕТЕТЕ И ПОМНЕТЕ! Ето какво е подготвила Съдбата за всяка зодия до края на лятото "}
{"url": "http://pik.bg/%D0%B5%D1%82%D0%BE-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%82%D0%B8%D0%B3%D1%8A%D1%80%D0%B0-%D0%BE%D1%82-%D0%B3%D0%B5%D1%80%D0%B5%D0%BD%D0%B0-news656791.html", "text": "Основният нападател на \"Левски\" - Бабатунде Адениджи разочарова с изявите си през пролетта. На младия нигериец се възлагаха големи надежди, но той от мач на мач проиграва пълното доверие, което му е дадено. Връх в яловите му изяви бе мачът с Черно море във Варна, когато Тигъра профука с лека ръка куп положения. За капак не поздрави треньора Ники Митов при смяната си, видимо недоволен. Все пак от началото на сезона нападателят има 7 гола. Те са отбелязани в цели 31 мача, което не отговаря на изискванията за клуб като ''Левски\". Преди година и половина \"сините\" платиха около 200 хиляди евро за привличането на Адениджи от Съншайн Старс. Почти сигурно ръководството на \"Герена\" ще се опита да продаде нигериеца още това лято. На него е поставена цена от 300 хиляди евро, пише роден ежедневник,", "date": "2017.05.11", "title": "Ето цената на Тигъра от \"Герена\""}
{"url": "http://pik.bg/%D0%B4%D1%80%D1%8A%D0%B6-%D1%81%D0%B5-%D0%BF%D0%BB%D0%BE%D0%B2%D0%B4%D0%B8%D0%B2-%D0%B3-%D0%B6%D0%B0-%D1%81%D1%82%D0%B8%D1%85%D0%B8%D0%B9%D0%BD%D0%BE-%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%B8%D0%B4%D0%B2%D0%B0-%D0%B4%D0%B0-%D1%82%D0%B5-%D1%83%D0%BC%D0%BE%D1%80%D0%B8-%D0%BE%D1%82-%D1%81%D0%BC%D1%8F%D1%85-news656759.html", "text": "Неуморимата Стоянка Мутафова ще разсмее пловдивчани с коронната си роля в спектакъла \"Г-жа Стихийно Бедствие\" на 13 май от 19 часа в Дома на културата \"Борис Христов\". Постановката на Николай Атанасов по едноименната пиеса на Алдо Николай събира на една сцена великата българска актриса с колегите Ирен Кривошиева и Николай Атанасов-Шуши, разказват от \"Марица\". Историята им ни пренася в един италиански град, в една италианска къща живеят майка, дъщеря и техния предан приятел. Най-фаталната, най-сексапилната, най-женствената дама - такава е в мечтите си от своята младост жизнената героиня на Стоянка Мутафова. Нейната 90-годишна Олга танцува степ, чарлстон, сиртаки, валс, командва цялата къща, а най-вече единствената си дъщеря Елза, останала стара мома заради нея. Цените на билетите за \"Г-жа Стихийно Бедствие\" са 12, 14, 16 и 20 лв.", "date": "2017.05.11", "title": "Дръж се, Пловдив! \"Г-жа Стихийно Бедствие\" идва да те умори от смях "}
{"url": "http://pik.bg/%D0%B1%D0%B8%D0%B2%D1%88-%D1%82%D1%80%D0%B5%D0%BD%D1%8C%D0%BE%D1%80-%D0%BD%D0%B0-%D1%81%D0%B8%D0%BD%D0%B8%D1%82%D0%B5-%D1%81-%D1%84%D1%83%D1%80%D0%BE%D1%80-%D0%B2-%D1%87%D1%83%D0%B6%D0%B1%D0%B8%D0%BD%D0%B0-news656850.html", "text": "Бившият треньор на \"Левски\" и настоящ мениджър на Фулъм Славиша Йоканович заяви, че след пенсия ще стане рибар. В момента сръбският специалист води тима от Чемпиъншип към промоция във Висшата лига. Преди два сезона именно Йоканович вкара Уотфорд в най-високото ниво на футбола в Англия и по всичко личи, че е на път да повтори този успех. \"Смятам да остана дълго време във Фулъм\", каза Йоканович, който бе начело на \"Левски\" през 2013 г. \"Правя всичко възможно отборът ни да се противопоставя на тези, които гледате всеки ден по телевизията. Въпреки това никога не съм напълно удовлетворен от работата си. Може би, ако един ден съм доволен от свършеното, просто ще сложа край на кариерата си. След това ще се отдам на риболова\"! Освен Фулъм, \"Левски\" и Уотфорд като треньор Йоканович е водил още сръбския Партизан, тайландския Муангтонг Юнайтед, испанския Еркулес и израелския Макаби Тел Авив. Неговият кумир в треньорската професия е сърбинът Радомир Антич, който е бил начело на испанските грандове Реал, Атлетико и Барселона, като и на националния тим на западната ни съседка. \"През последните 20 години съм прекарал повече време в неговата къща, отколкото в тази на родителите ми\", добави Йоканович, цитиран от \"Гол\".", "date": "2017.05.11", "title": "Бивш треньор на \"сините\" с фурор в чужбина"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B0-%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BB%D1%8E%D0%B1%D0%B8%D0%BC%D0%B5%D1%86-%D0%BD%D0%B0-%D1%81%D0%B5%D0%BA%D1%82%D0%BE%D1%80-%D0%B3-%D0%BF%D0%BE%D0%B4%D0%BF%D0%B8%D1%81%D0%B2%D0%B0-%D1%81-%D0%BB%D0%B5%D0%B2%D1%81%D0%BA%D0%B8-news656841.html", "text": "Любимецът на Сектор \"Г\" и бивш футболист на ЦСКА Серджиу Буш е много близо до трансфер в \"Левски\". Нападателят е вариант номер 1 за атаката на \"сините\" през новия сезон, пише \"Труд\". В момента Серджиу е част от румънския Астра, но неговите агенти са стартирали преговори с ръководството на \"сините\". Буш бе част от вечния съперник на \"Левски\" през сезон 2014/15. Румънският нападател вкара 10 гола в 19 мача за ЦСКА. Две от попаденията му бяха именно срещу \"сините\" при победи на \"армейците\" с 3:0 и 2:0 в дербито. Заради изявите си голаджията влезе в сърцата на \"червените\" привърженици. Ако трансферът му в \"Левски\" бъде финализиран, по всичко личи, че бързо ще бъде разлюбен от \"армейците\". През настоящия сезон Буш има 8 срещи и 2 попадения на сметката си за Астра.", "date": "2017.05.11", "title": "Трансферна сензация! Любимец на Сектор \"Г\" подписва с \"Левски\"?"}
{"url": "http://pik.bg/%D0%B4%D0%BE%D1%85%D0%BE%D0%B4%D0%B8%D1%82%D0%B5-%D1%81%D0%BA%D0%BE%D1%87%D0%B8%D1%85%D0%B0-%D0%B5%D1%82%D0%BE-%D1%81-%D0%BA%D0%BE%D0%BB%D0%BA%D0%BE-news656824.html", "text": "Националният осигурителен институт обяви, че размерът на средния осигурителен доход за страната за месец март 2017 г. е 811,13 лв. Според данните на НСИ размерът на средния осигурителен доход за страната за месец февруари 2017 г. е бил 791,26 лв. Средномесечният осигурителен доход за страната пък за периода от 01.04.2016 г. до 31.03.2017 г. е 781,25 лв. Определеният средномесечен осигурителен доход за страната за посочения период служи при изчисляване размерите на новоотпуснатите пенсии през месец април 2017 г., съгласно чл. 70, ал. 2 от Кодекса за социално осигуряване.", "date": "2017.05.11", "title": "Доходите скочиха, ето с колко"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D0%BF%D0%BE%D1%82%D1%80%D0%B5%D1%81-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D0%B6%D0%B5%D0%BD%D0%B0-%D0%B8%D0%B7%D1%82%D0%B5%D0%B3%D0%BB%D0%B8-%D0%B1%D1%8A%D1%80%D0%B7-%D0%BA%D1%80%D0%B5%D0%B4%D0%B8%D1%82---%D1%87%D1%81%D0%B8-%D1%8F-%D0%BE%D1%81%D1%82%D0%B0%D0%B2%D0%B8-%D0%B1%D0%B5%D0%B7-%D0%BF%D1%83%D0%BA%D0%BD%D0%B0%D1%82%D0%B0-%D1%81%D1%82%D0%BE%D1%82%D0%B8%D0%BD%D0%BA%D0%B0-%D0%B7%D0%B0%D1%80%D0%B0%D0%B4-news656848.html", "text": "Бъдеща млада майка остана без лев доход, защото частен съдебен изпълнител запорира сметката ѝ, по която тя получава своите болнични. Потърпевшата Лилия Германова разказа пред Офнюз.бг как, само няколко седмици преди най-важното събитие в живота си, не може да покрие елементарните си разходи. Историята започва преди година. През май 2016 г. Лилия тегли кредит за майка си в размер на 600 лева, който трябва да бъде върнат за 6 месеца. Всичко е наред през първите 4 месеца, когато вноските се внасят и недоволни няма. Последните две вноски се оказват проблем. Майката на Лилия получава обаждане от кредитен консултант на финалната права на изплащането, и разбира, че е просрочила кредита. Казват ѝ, че дължи още 300 лева. На следващия ден за жената става страшно - получава ново обаждане и вече разбира, че дължи колкото е взела - нови 600 лева. Как става това и откъде идват тези суми, остава голяма въпросителна. От кредитната фирма не са издавали разписки, твърди партньорът на Лилия, с когото тя живее на семейни начала. Калоян Христов в момента е безработен и така задачата на младото семейство да се защити и поне да оцелее, става нищожна. Без каквото и да е уведомление Лилия разбира, че сметката в банката, по която тя получава болнични, е запорирана. Балансът по сметката е минус 800 лева. Получава се така, че от кредит за 600 жената трябва да върне почти тройно по-голяма сума заедно с първите внесени 400 лева. Заради това, че попада в социално уязвима група, Лилия има право на служебна защита от държавата в съда. Адвокатът, който е консултирал младото семейство по казуса, твърди, че не е законно ЧСИ да блокира сметка, по която се получава социални помощи. Светла Миланова споделя, че подобни казуси са ежедневие в нейната практика. Съдебните изпълнители се възползват често от незнанието на хората как да се защитят. \"Не знаете каква сила имат частните съдебни изпълнители\", казва адвокат Миланова. Гражданите имат правото и възможността да се защитят, когато става въпрос за подобен вид запори. Липсата на информираност води до това ЧСИ-тата често да действат в нарушение. Това особено важи за хора от по-малки населени места, за които достъпът до администрацията е по-бавен. Един от начините процесът да бъде забавен допълнително идва от това, че когато човек реши да се защити, съдебният изпълнител иска от него информация за това какви пари влизат по запорираната сметка. Такива данни ЧСИ-то може да получи и от банката, тъй като тя вече му е дала информация за човека и средствата, чиято сметка блокира. Подобен процес на вдигане на запора може да отнеме от 2 седмици до месец, но само при положение че човек е наясно със ситуацията и знае как да реагира. Междувременно Лилия Германова все още е със запорирана сметка и чака разрешение на проблема.", "date": "2017.05.11", "title": "ТОТАЛЕН ПОТРЕС! Бременна жена изтегли бърз кредит - ЧСИ я остави без пукната стотинка заради 600 лева"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81-%D1%82%D1%80%D0%BE%D0%B3%D0%B0%D1%82%D0%B5%D0%BB%D0%B5%D0%BD-%D0%BF%D0%BE%D1%81%D1%82-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-%D0%B7%D0%B0-%D0%BC%D0%B8%D0%BB%D0%BA%D0%BE-news656869.html", "text": "МИЛКО, КОЙТО МИЛЕЕ ЗА ГОРАТА Милко носи гората в сърцето си. Вероятно, защото се чувства най-защитен, когато остава сам сред дърветата. Търси нейното спокойств Милко е мечтателят от Центъра за настаняване от семеен тип във Велинград. Това написа във Фейсбук президентът Румен Радев, поствайки снимки на момчето и текст от групата \"Подкрепи една мечта\". Ето какво пише още в текста, публикуван в групата: ие, щом се усети напрегнат и несигурен. Винаги чува нейния глас. Гората обикновено му нашепва, че е време за рестарт. Изключваш се от ситуацията или хората, които те объркват и започваш отначало. Гората пази Милко, защото в момчето тя разпознава свой пазител. Преди 5 години младежът избира да учи в Професионалната гимназия по горско стопанство във Велинград. Съвет и препоръка тъкмо за това училище получил от свой приятел, който също е сред възпитаниците на училището. Не сгрешил. В горския техникум среща своя ментор г-н Костадин Белухов. „Винаги ще съм му благодарен, усещам го като мой баща“, споделя момчето. Г-н Белухов е човекът, който вярва и знае, че Милко може. Поощрява го, дава му съвети, помага му в ученето. „Той е сред хората, които ми показаха как да тръгна по пътя на мечтите си“, разказва Милко. Милко мечтае един ден да стане началник на горски участък. В края на месец май предстоят държавните изпити за завършено професионално образование, за които се готви усърдно. После ще дойде ред на приемния изпит в Лесотехническия университет в София. Стане ли студент, в помощ ще му бъде и стипендията, която ще получи като участник в благотворителната инициатива „Подкрепи една мечта“. Когато в техникума търсят доброволци за залесяване, обикновено няма много желаещи. „Трудоемко е“, обяснява ми Милко. Иска се сила, но и грижа, за да засадиш дърво. Много внимателен трябва да си с корените на фиданката. В никакъв случай не бива да допускаш да се пречупят. За младите дървета момчето разказва с обич. Слушаш го и усещаш, че гората му е близка. „Първо, отваряш цепнатина в земята. Не дупка, а цепнатина“, пояснява Милко и гласът му започва да звучи другояче, някак отговорно и наставнически. „После, внимателно поставяш фиданката в цепнатината, като пазиш коренчето“, продължава с инструкциите бъдещият лесовъд. За да расте дървото изправено, ще има нужда от колче, което да го подкрепя в израстването му. Преди поливането, задължително проверяваме дали можем да извадим фиданката от земята. Ако успеем, значи не сме засадили дърво. „Ако дървото се е хванало – поливаме го, пазим го от животни и чакаме да тръгне нагоре“, добавя Милко окуражително. И с мечтата е така. Ако някой успее да ни я изтръгне от душата, не е била нашата мечта. Не сме й вярвали достатъчно. Но ако сме я отглеждали в някое скътано местенце, треперили сме й дали ще пусне коренчета, срещнали сме хората, които да я подкрепят и да я държат изправена, поливали сме я с устрем и с упоритост, били сме търпеливи, за да дочакаме да се разлисти, пазили сме я от острите зъби на недоброжелатели - това е нашата мечта. Ако вярвате, че мечтите не трябва да се препъват в липсата на пари, можете да подкрепите инициативата „Подкрепи една мечта“ със средства по банкова сметка на Администрацията на президента.", "date": "2017.05.11", "title": "Румен Радев с трогателен пост във Фейсбук за Милко"}
{"url": "http://pik.bg/%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%8F%D1%82-%D0%B0%D0%BD%D0%B5%D1%81%D1%82%D0%B5%D0%B7%D0%B8%D0%BE%D0%BB%D0%BE%D0%B3-%D0%BC%D0%B8%D1%80%D0%BE%D1%81%D0%BB%D0%B0%D0%B2-%D0%BD%D0%B5%D0%BD%D0%BA%D0%BE%D0%B2-%D1%81%D1%82%D0%B0%D0%B2%D0%B0-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-news656870.html", "text": "Той бе служебен министър на здравеопазването в кабинета на Георги Близнашки, когато се стигна до криза заради липсваща шествалентна ваксина за бебета, след като здравното ведомство прекрати процедурата за доставката им, тъй като се оказа, че фирмата, спечелила конкурса, може да осигури ваксина във форма, която не е указана в Позитивния лекарствен списък. Д-р Ненков получи разрешение от Министерски съвет да проведе процедура на договаряне без обявление за доставка на ваксината. Той е роден в София на 15 март 1969 г. През 1995 г. завършва висше образование във ВМИ-София, като специализира анестезиология и интензивно лечение. От 2009 г. е координатор по донорство и началник отделение в Клиниката по анестезиология, реаниматология и интензивно лечение във ВМА. Д-р Ненков е женен, има дъщеря, а съпругата му д-р Даниела Гълъбова е анестезиолог в \"Пирогов\". Известният анестезиолог д-р Мирослав Ненков ще е новият зам.-министър на здравеопазването на мястото на уволнения днес д-р Стоил Апостолов. Това е съобщил самият д-р Ненков пред \"Дир.бг\".", "date": "2017.05.11", "title": "Известният анестезиолог Мирослав Ненков става зам.-министър на здравеопазването"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%BF%D1%80%D0%B5%D0%BC%D0%B0%D1%85%D0%BD%D0%B0%D1%85%D0%B0-50-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D0%BE%D0%B1%D0%B5%D0%BA%D1%82%D0%B0-%D0%B2-%D1%81%D1%82%D0%BE%D0%BB%D0%B8%D0%BF%D0%B8%D0%BD%D0%BE%D0%B2%D0%BE-news656837.html", "text": "Премахнати са над 50 незаконни търговски обекти в квартал \"Столипиново\" в Пловдив. Това съобщи кметът на район \"Източен\" в града Николай Чунчуков, цитиран от \"Фокус\". Нерегламентирани търговски обекти са били премахнати от улиците \"Батак\", \"Сокол\" и \"Крайна\". Дейностите по отстраняването им са извършени вчера и днес, след спазване на всички законови процедури. Много от собствениците на обекти сами вдигнаха павилионите си, след получаване на известията, каза Чунчуков. Кметът на район \"Източен\" в Пловдив бе категоричен, че през следващата седмица продължава премахването на незаконни обекти и на гаражи на длъжници в квартал \"Столипиново\".", "date": "2017.05.11", "title": "Акция! Премахнаха 50 незаконни търговски обекта в Столипиново"}
{"url": "http://pik.bg/%D0%B4%D0%BE%D0%B1%D1%80%D0%BE%D0%B2%D0%BE%D0%BB%D1%86%D0%B8-%D1%81%D0%BF%D0%B0%D1%81%D1%8F%D0%B2%D0%B0%D1%82-%D0%BF%D0%BE%D1%82%D0%BE%D0%BF%D0%B5%D0%BD%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-%E2%80%9E%D1%81%D0%B2%D0%B5%D1%82%D0%B8-%D0%B8%D0%B2%D0%B0%D0%BD-%D1%80%D0%B8%D0%BB%D1%81%D0%BA%D0%B8%E2%80%9D-%D0%B2-%D1%8F%D0%B7%D0%BE%D0%B2%D0%B8%D1%80-%D0%B6%D1%80%D0%B5%D0%B1%D1%87%D0%B5%D0%B2%D0%BE-news656829.html", "text": "Доброволци започнаха кампания за спасяване на потопената църква „Свети Иван Рилски” в язовир Жребчево. Останките от уникалната сграда се рушат от години и е необходимо спешно да бъдат спасени, предава Би Ти Ви. Храмът „Св. Иван Рилски” е изграден преди 125 години с труда и парите на хората от някогашното село Запалня. През 1962 г. местните са изселени, а селото – разрушено. Днес единствено останките на плаващата черква напомнят за селото. Скоро обаче може да изчезнат и те. На мястото не се служи повече от 60 години. Въпреки това обаче неизвестни мъже са поставили икони на Христос Спасител, на Света Богородица, направили са и импровизиран олтар, където хората да могат да запалят свещ и да се помолят. Идеята да се спасят оцелелите останки от храма е на Пламен Курумлиев и група местни ентусиасти. Първоначално те стартирали дарителска кампания в интернет, но нещата не потръгнали. „Понякога аз съм се отказвал от църквата, но тя като че ли не се отказва”, споделя Пламен. Въпреки трудностите обаче с доброволците се свързали български проектанти и архитекти, които предложили да помогнат. Първата част от плана предвижда укрепването на конструкцията, а за запълване на пукнатините ще се ползва специална химическа смес, с каквато се работи във Венеция.", "date": "2017.05.11", "title": "Доброволци спасяват потопената църква „Свети Иван Рилски” в язовир Жребчево"}
{"url": "http://pik.bg/%D1%82%D0%B0%D0%B7%D0%B8-%D1%81%D0%BD%D0%B8%D0%BC%D0%BA%D0%B0-%D1%80%D0%B0%D0%B7%D0%BF%D0%BB%D0%B0%D0%BA%D0%B0-%D1%81%D0%B2%D0%B5%D1%82%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%B0-%D0%B5-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B9-news656807.html", "text": "Фотограф улови трогателния момент, когато маймуна открива малкото си в безсъзнание и изразява своя ужас и тъга. Кадърът, който разчувства милиони хора по света, е бил заснет от Авинаш Лоди съвсем случайно, докато снимал животни в Джабалпур, Индия, пише \"Индипендънт\". Фотографът разказва как наблюдавал животните, когато изведнъж забелязал, че група маймуни се струпват в един кръг. Решил да ги проследи отблизо и видял как една от тях повдига безжизненото тяло на по-малка, вероятно нейно/негово дете. Животното повдигнало тялото на малкото си и започнало да издава жални писъци с поглед, отправен към небето. Колкото и тъжен, това бил перфектният момент за запомняща се снимка. \"Реших да седна и да понаблюдавам какво правят\", разказва Лоди. \"Исках да им направя няколко снимки, въпреки че нямах добра светлина, но успях да уловя успешно този момент. Случи се толкова бързо, че дори не осъзнавах какво означава, когато снимах.\" Всъщност малкото маймунче не било мъртво. Впоследствие то се съвзело и вероятно просто е било в безсъзнание за няколко минути. Страхът у родителя обаче говори достатъчно за значението на снимката. \"Тази снимка е много близка до сърцето ми, защото през всичките си години като фотограф, никога не бях виждал нещо подобно\", казва Лоди.", "date": "2017.05.11", "title": "Тази снимка разплака света! Ето каква е историята й"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B2%D0%B5%D1%80%D1%81%D0%BA%D0%B8-%D0%BF%D1%80%D0%B5%D0%B1%D0%B8%D1%82%D0%B8%D1%8F%D1%82-%D0%B3%D1%80%D0%B8%D0%B3%D0%BE%D1%80-%D0%B7%D0%B4%D1%80%D0%B0%D0%B2%D0%BA%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%BF%D1%8A%D1%80%D0%B2%D0%BE-%D0%BF%D1%80%D0%B5%D0%B4-%D0%BF%D0%B8%D0%BA-tv-%D0%BF%D0%BE%D1%81%D0%BE%D1%87%D0%B8-%D0%BA%D0%BE%D0%B9-%D0%B3%D0%BE-%D0%BF%D0%BE%D1%80-news656882.html", "text": "Шефът на Легия \"Антимафия\" Григор Здравков е бил зверски пребит. Както ПИК съобщи по-рано днес, инцидентът е станал късно снощи около градинката на църквата „Свети Георги”. За нападението потвърди и самият пострадал пред наш репортер. Шефът на Българска легия \"Антимафия\" заяви пред ПИК, че има подозрения, че е пребит заради слуховете, че ще оглави Агенция \"Митници\". \"Нападателите или поръчителите са ме дебнали една седмица\", твърди той пред наш репортер. Той все още е у дома си с тежки наранявания, след като вчера привечер е бил нападнат от трима души, млади момчета. Единият го е ударил с палка по главата, след което Григор е изгубил съзнание и няма спомен как са го налагали другите. Останал е в безчувствено състояние около 2-3 минути и е бил открит от клошар. След сигнала, който е подал, е бил разпитан от служители на СДВР от отдела за убийства, които заявили, че са наясно откъде идва нападението му. Здравков е известен със сериозните си разкрития за корупцията в митниците и търговията с дрога. Очевидно силно подплашени от евентуалната възможност шефът на \"Антимафия\" да оглави тази служба, някакви хора са предприели смъртоносните действия, но Здравков засега отказва да посочи кои са. Здравков е с фрактура на черепа, счупена лява ръка, множество контузии и хематоми по цялото тяло. Помощ са му оказали лекарите от „Пирогов”. Нападателите ми имаха нож и палки. Но не знам защо пресцентърът на МВР разпространява, че имам само пукната вежда. Не бих пожелал на децата им да се случи това. Откакто строят метрото на \"Патриарх Евтимий\", зоната е обособена като паркинг. Аз там си паркирам колата. Към 10.10 ч снощи паркирах колата и тръгнах през градинката на църквата \"Св. Георги\". Покрай мен мина високо, готино момче, което се направи, че говори по телефона, но ме удари с бухалка по главата. Аз съм бил заварден. Това е на 50 метра от дома ми. Тези хора биеха професионално, без да кажат и една дума. Един клошар се развика и те избягаха след 60 секунди налагане. ( ) Дойдоха СДВР и дори хора от отдел \"Убийства\". Идва ли пращат такива за спукана вежда. Мен ме интересува кой стои зад това. Разбира се, че знам. Единият е Митко Каратиста и те са свързани с контрабандни канали и промените в митниците. Когато сменят шеф на митницата хората отвън и отвътре се опитват да преразпределят канали, да се приспособят към новия шеф. Малко хора знаеха, че допреди 4 дена Борисов бе взел твърдо решение да смачка всичко бандитско в митниците. Има два големи канала, които ни пречат за европейското председателство. Има няколко човека, които са използвали и името на Борисов, и името на Цветанов.... Мен са ме дебнали два дена, има ги на камерите тези хора. Но не е проблема дали съм аз, дали си ти. Но да разбиеш контрабанда, трябва да имаш информация. Аз я имам и не ми пука. Единият е надежденски кадър - казва се Митко. Същият този Митко минаваше за приближен на ГЕРБ. Той се опита да пробута депутат на ГЕРБ за шеф на митниците, бил е общински съветник.  Всички силови бригади на Митко Каратиста са от \"Надежда\", \"Обеля\". Притеснява ме, че тези хора имат воля това да го направят. Когато информацията, която аз имам, се превърне в лост на властта. Единият ни канал е за хероин, другият  - ние правим най-доброто пико и го продаваме на джихадистите. На седмица по 20 пистолета \"Макаров\" изнасяме и за Косово. Може да отиват директно към северна Африка и Сирия. Това са информации, заради които пукат веждите, стават махленски свади. Ако държавата не си свърши работата, аз ще щги открия сам нападателите. Страх ме е само, ако забравя печката включена в нас. Аз ходя из квартала, говоря си с лелки, бабички...няма от какво да ме е страх. Бандитите трябва да се страхуват. Този път си изпуснаха нервите. Попитай хората от отдел \"Убийства\" защо са дошли - това ще ви покаже дали е нападение над мен или опит за убийство. До 4,30 ч сутринта бях в СДВР, след това се прибрах пеша и самичък, със скъсан анцунг. Единствените, които засега са ме търсили, са полицаите от СДВР, никакви други хора. Явно съм в ступор и с тази спукана вежда е малък инцидент. Аз съм казал на полицията трите имена на поръчителя и на човека, заради кого са го направили. Може да са ме поръчали, защото имам доказателства и информация. Когато посочих на полицията имената, те пък казаха имената на изпълнителите, говориха за Чебурашка... Това са Бърборкото, Чебурашка, Каратиста.... Истината е, че са превзели митницата и всичко е тяхно. Радвам се колко журналисти ми помогнаха, искам да видя какво мислят в МВР, какво ще правят с това, което ти казах.", "date": "2017.05.11", "title": "ИЗВЪНРЕДНО! Зверски пребитият Григор Здравков проговори първо пред ПИК TV, посочи кой го поръча: Митко Каратиста се опита да пробута депутат от ГЕРБ за шеф на Митниците (ОБНОВЕНА)"}
{"url": "http://pik.bg/%D0%BD%D0%B0%D1%81%D0%B0%D0%BC-%D0%BD%D0%B0%D1%80%D0%BE%D0%B4%D0%B5-%D1%81%D0%B5%D0%B7%D0%BE%D0%BD%D1%8A%D1%82-%D0%BD%D0%B0-%D1%81%D0%B2%D0%B0%D1%82%D0%B1%D0%B8%D1%82%D0%B5-%D0%B2-%D0%B4%D0%B2%D0%BE%D1%80%D0%B5%D1%86%D0%B0-%D0%B2-%D0%B1%D0%B0%D0%BB%D1%87%D0%B8%D0%BA-%D0%BF%D0%BE%D0%B4%D1%80%D0%B0%D0%BD%D0%B8-news656825.html", "text": "Сезонът на сватбите в „Двореца“ в Балчик подрани, съобщиха от едноименния Държавен културен институт. Докато минали години церемониите започваха със старта на лятото, сега първите влюбени са си казали „да“ в архитектурно-парковия комплекс край морето още в средата на април, разказват от \"Труд\". До момента има 40 резервации за сватби за тази година и още 5 – за 2018 г., като нови заявки постъпват ежедневно, уточниха от „Двореца“. Оттам имат амбицията да превърнат тази дейност в целогодишна, като за първи път предлагат и венчавки през зимата в личната вила на кралица Мария – „Тихото гнездо“. Най-предпочитаното от младоженците място обаче си остава романтичният Нимфеум, където румънската кралица е посрещала видни гости и е празнувала своите рождени дни. Там миналата година брак са сключили 72 двойки. Половината от тях са били смесени, а 20 на сто – чужденци, главно комшии от Румъния и британци, харесали райското кътче и заради факта, че Мария е внучка на английската кралица Виктория. Част от тях се вричат и пред Бога в параклиса „Успение Богородично“, преди да запечатат първите си семейни спомени на фона на Храма на водата, Градините на плачещите дървета и на граф Томислав, Розариума, Сребърния кладенец и прочутия мраморен трон на кралицата. Уникалните декори привличат младоженци не само от Европа, но и от Азия и Америка. През юни „Двореца“ ще посрещне сватбари от Малайзия и Сингапур, които пристигат за церемонията на двойка, установила се да живее в Канада.", "date": "2017.05.11", "title": "Насам народе! Сезонът на сватбите в \"Двореца\" в Балчик подрани "}
{"url": "http://pik.bg/%D0%B1%D0%B5%D0%B7%D1%83%D0%BC%D0%B8%D0%B5-%D1%82%D1%83%D1%80%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D1%81%D1%82%D0%BE%D1%8F%D0%B2%D0%B0-%D1%83%D0%B8%D0%BA%D0%B8%D0%BF%D0%B5%D0%B4%D0%B8%D1%8F-%D0%B4%D0%B0-%D0%BF%D0%BB%D0%B0%D1%89%D0%B0-%D0%B4%D0%B0%D0%BD%D1%8A%D1%86%D0%B8-news656821.html", "text": "Турският министър на транспорта, мореплаването и съобщенията настоя онлайн енциклопедията Уикипедия, която от две седмици е блокирана в страната, да премахне сдържанието, срещу което турските власти възразяват, и да открие свое представителство в Турция. Ахмет Арслан каза това в интервю за турската частна телевизия НТВ. \"Турция не може да бъде представяна като страна, подкрепяща терористична организация. Нека те премахнат грешните данни и ние ще дадем разрешение за публикациите. Те трябва също да отворят свое представителство (в Турция) и да плащат данъци\", каза министърът. Изказването е доста странно предвид всеизвестния факт, че \"Уикипедия\" не се издържа от реклама или търговия. Продължителният растеж на проектите на „Уикимедия“ зависи най-вече от дарения от обикновени хора. Съветът за информационни технологии и комуникации в Турция заяви преди две седмици, че достъпът до сайта на Уикипедия в блокиран, като се позова на закон, позволяващ забрана на достъпа но сайтове, смятани за заплаха за националната сигурност. Блокирането на достъпа до сайта бе провокирано от две статии в Уикипедия, обвиняващи Турция във връзки с ислямистки групировки, съобщиха турски медии.", "date": "2017.05.11", "title": "БЕЗУМИЕ! Турски министър настоява \"Уикипедия\" да плаща данъци "}
{"url": "http://pik.bg/%D0%BC%D0%B5%D0%BB%D0%B5-%D0%B2-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D0%BF%D1%8A%D1%82%D0%BD%D0%B8%D1%86%D0%B8-%D1%81%D0%B5-%D1%81%D0%B1%D0%B8%D1%85%D0%B0-%D0%B7%D0%B0%D1%80%D0%B0%D0%B4%D0%B8-%D0%BC%D1%8F%D1%81%D1%82%D0%BE-%D0%B2%D0%B8%D0%B4%D0%B5%D0%BE-news656853.html", "text": "В САЩ пътници на полет от Далас за Оуклнад на авиокомпанията \"Соутуест Ерлайнс\" се сбиха по време на кратка спирка в град Бърбанк. Както съобщава Си Ен Ен, мелето е станало заради спор за място в салона. Един от пътниците повалил другия на седалката и няколко пъти го ударил с юмрук. Полицията на Бърбанк съобщава, че инцидентът се усложнил от факта, че биещите се пътници искали да напуснат самолета. Един от сътрудниците на авиопревозвача и още няколко пътници успели да разтърват побойниците. Единият от тях получил незначителни травми, но продължил полета до Оукланд. Другият участник в сбиването бил свален от самолета и отведен от полицията на Бърбанк.", "date": "2017.05.11", "title": "МЕЛЕ В САМОЛЕТА! Пътници се сбиха заради място (ВИДЕО)"}
{"url": "http://pik.bg/%D0%BD%D0%B0%D0%B3%D0%BB%D0%B5%D1%86-%D0%BA%D1%80%D0%B8%D0%BC%D0%B8-%D0%B5%D0%BB%D0%B5%D0%BC%D0%B5%D0%BD%D1%82-%D0%BF%D1%80%D0%BE%D0%BD%D0%B8%D0%BA%D0%BD%D0%B0-%D0%B2-%D0%B4%D0%B5%D1%82%D1%81%D0%BA%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D1%81%D0%B2%D0%B8-%D0%BF%D0%B0%D1%80%D0%B8%D1%82%D0%B5-%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D1%83%D1%87%D0%B8%D1%82%D0%B5%D0%BB%D0%BA%D0%B8%D1%82%D0%B5-news656843.html", "text": "38-годишен мъж е уличен в извършване на кражба от чантите на служителки в детска градина, съобщиха от МВР - Русе. Инцидентът станал на 4 май. Е.О. се промъкнал в съблекалнята на детската градина, претършувал оставените там чанти на служителките и прибрал портмонетата им, в които имало документи, ключове, дебитни карти и други вещи. В хода на последвалите оперативно-издирвателни действия за установяване на извършителя на деянията, служителите на реда са установили като автор на кражбите 38-годишния Е.О., известен на правораздавателните органи. Работата по случаите продължава.", "date": "2017.05.11", "title": "НАГЛЕЦ! Крими елемент проникна в детска градина, сви парите и документите на учителките "}
{"url": "http://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D0%B1%D1%8A%D0%B4%D0%B5%D1%89-%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D0%BA%D1%80%D0%B0%D0%B4%D0%B5-%D1%81%D0%B0%D0%BD%D0%B4%D0%B2%D0%B8%D1%87%D0%B8-%D0%B8-%D0%BF%D0%BE%D1%81%D0%BB%D0%B5-%D0%B3%D0%B8-%D0%BF%D1%80%D0%BE%D0%B4%D0%B0%D0%B2%D0%B0-%D1%81%D0%B5%D0%B3%D0%B0-%D0%B5-%D0%B2%D0%B8%D0%B4%D0%B5%D0%BD-%D0%BB%D1%8A%D0%B2-%D0%B0-%D0%B6%D0%B5%D1%80%D1%82%D0%B2%D0%B0%D1%82%D0%B0-news656828.html", "text": "Може би най-добрият български футболист в момента се оказа сериозен зевзек и \"крадец\". , а сега става ясно, че родният национал има афинитет към печеленето на средства още от малък. Ето какво разкрива Николай Димитров (футболист на Урал) за Ивелин Попов (шампион със Спартак Москва), пред руския вестник \"Известие\". \"С Попов се познаваме от деца, още от първия ми ден в школата на \"Левски\". В училище винаги стояхме на един чин, живеехме в една стая. Бяхме неразделни. И сега сме много добри приятели. Той е страхотно момче. Добряк е, макар и понякога да прави лудории. Няма да забравя първия ден в училище. Майка ми приготви няколко сандвича. Ивелин ги открадна и после ми ги продаде. Бях забравил, че имам мои си сандвичи и нямах представа, че купувам точно тях. По-късно Попето ми разказа всичко и се смяхме много\", споделя Хичо.", "date": "2017.05.11", "title": "КУЛТОВО! Бъдещ милионер краде сандвичи... и после ги продава! Сега е виден \"лъв\", а \"жертвата\"..."}
{"url": "http://pik.bg/%D1%81%D1%8A%D0%B1%D0%B8%D1%82%D0%B8%D0%B5-%D0%BC%D0%B8%D1%81%D1%82%D0%B5%D1%80%D0%B8%D1%8F%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%B3%D0%BB%D0%B0%D1%81%D0%BE%D0%B2%D0%B5-%D0%B2%D0%B0%D0%B4%D0%B8-%D0%BF%D1%8A%D1%80%D0%B2%D0%B8-%D0%B0%D0%BB%D0%B1%D1%83%D0%BC-%D0%B7%D0%B0-%D1%82%D0%BE%D0%B7%D0%B8-%D0%B2%D0%B5%D0%BA-news656806.html", "text": "Хорът „Мистерията на българските гласове“ се завърна от успешно турне в САЩ и веднага започна подготовка за големите си концерти у нас, които ще са в софийската зала „България“ на 6 юни и на Античния театър в Пловдив на 8 юни. Тогава най-известният наш фолклорен състав ще представи за първи път новия си репертоар, който ще излезе в албум през есента, а заедно с хористките на „Мистерията на българските гласове“ в двата концерта ще участва и изключителната Лиса Джерард от „Dead Can Dance“, пише \"Труд\". Заедно с тях на сцената на 6 и 8 юни ще излязат също и немските пе ркусионисти Дейвид Кукерман и Себастиан Флаиг, Петър Миланов (китара), Христина Белева (гъдулка), Димитър Карамфилов (контрабас), бийтбоксърът SkilleR и изпълнители от Софийската филхармония. Творбите, които публиката ще чуе, са дело на Лиса Джерард, Петър Дундаков и ирландския композитор Джулс Максуел. В допълнение ще прозвучат и известни заглавия от репертоара на Лиса Джерард и „Dead Can Dance“ като „The Host of Seraphim“ на „Dead Can Dance“, „Now We Are Free“ от филма „Гладиатор“ и др. Новият албум на „Мистерията на българските гласове“ си е събитие, тъй като последните композиции, създадени специално за прочутия хор, са още от края на 90-те години на 20-и век. След това хорът е издавал сборни дискове, участвал е в албуми на други артисти и в записите на музиката към филми и видеоигри, но не е изпълнявал изцяло нов репертоар. Предстоящият албум е силна заявка за различно позициониране на „Мистерията на българските гласове“ в световната музикална карта – българският фолклор има нов облик, в който традиция и бъдеще звучат в ха рмонично единство. Продуцент на новия проект на „Мистерията на българските гласове“ е „Шуберт Мюзик Пъблишинг“.", "date": "2017.05.11", "title": "СЪБИТИЕ! \"Мистерията на българските гласове\" вади първи албум за този век "}
{"url": "http://pik.bg/%D1%81%D0%BA%D1%80%D1%8A%D0%B1%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%BF%D0%B8%D1%81%D0%B0%D1%82%D0%B5%D0%BB%D1%8F%D1%82-%D0%B4%D0%B8%D0%BC%D0%B8%D1%82%D1%8A%D1%80-%D0%BA%D0%B8%D1%80%D0%BA%D0%BE%D0%B2-news656883.html", "text": "На 9 май 2017 г. на 71-годишна възраст почина българският писател Димитър Кирков, съобщи БНТ. Той е автор на художествена проза, литературна критика и история, преводач от руски език. Работи като редактор във в. „Народна младеж”, в. „Литературен фронт”, издателство „Наука и изкуство” и сп. „Септември”. От 1990 до 1998 година е съиздател и директор на сп. „Летописи”. Автор е на повече от 200 статии и студии в областта на литературната история, теория и критика, както и на литературно-критическите книги „Позиции и творчество” (1977) и „Анализи” (1981). Лауреат е на наградата „Южна пролет” (за „Позиции и творчество”, 1979), наградата на Съюза на българските писатели (за „Тайните на автомобилното гробище”, 1993), националната награда „Христо Г. Данов” (за „Спирки из рая”, 1999), наградата „Георги Братанов” (за „Балкански грешник”, 2002), наградата „Берлински хъш”, Германия (за „Балкански грешник, 2003), наградата „Христо Ботев” (за цялостно творчество, 2004). Носител на почетната значка на Съюза на преводачите. Негови книги и откъси от произведения са превеждани на руски, английски, немски и гръцки. Поклон пред паметта му! Снимка БНР", "date": "2017.05.11", "title": "Скръбна вест! Почина писателят Димитър Кирков"}
{"url": "http://pik.bg/%D1%84%D0%B5%D1%81%D0%B9%D0%B1%D1%83%D0%BA-%D1%89%D0%B5-%D0%BD%D0%B0%D0%BA%D0%B0%D0%B7%D0%B2%D0%B0-%D1%81%D0%B0%D0%B9%D1%82%D0%BE%D0%B2%D0%B5-%D1%81-%D0%BF%D1%80%D0%B5%D1%82%D1%80%D1%83%D0%BF%D0%B0%D0%BD%D0%B8-%D1%80%D0%B5%D0%BA%D0%BB%D0%B0%D0%BC%D0%B8-news656782.html", "text": "Новите промени в News Feed са насочени към определените от Фейсбук като нискокачествени сайтове. За такива компанията смята всички, които имат повече реклами отколкото реално съдържание, както и тези, които просто са претрупани от реклами. Фейсбук въвежда и критерии за качеството на рекламите. Сайтове с реклами за възрастни или просто прекалено много изскачащи или натрапчиви реклами, също ще бъдат наказвани, както и тези, които разпространяват подвеждащи реклами или такива водещи до вируси. Компанията дори ще отказва да приема пари от такива сайтове и да рекламира техните публикации. За сметка на това Фейсбук обещава, че коректните сайтове ще получат по-голямо внимание и тяхното безплатно разпространение ще се увеличи до повече хора. Промяната ще влиза в сила поетапно и ще отнеме няколко месеца. През това време сайтовете ще се анализират и ще е направи преценка кои са коректни и кои не, пише \"Вестибг\". Фейсбук ще наказва сайтовете, които са претрупани с реклами. Социалната мрежа обяви нови мерки, които целят да повишат качеството на разпространяваната чрез нея информация, съобщава онлайн изданието TechCrunch.", "date": "2017.05.11", "title": "Фесйбук ще наказва сайтове с претрупани реклами"}
{"url": "http://pik.bg/%D1%81%D0%BB%D0%B0%D0%B2%D0%B8%D1%8F-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D0%BD%D0%BE%D0%B2%D0%B8%D1%8F-%D1%81%D0%B8-%D1%82%D1%80%D0%B5%D0%BD%D1%8C%D0%BE%D1%80-%D0%B2-%D0%BF%D0%B5%D1%82%D1%8A%D0%BA-news656906.html", "text": "Новият старши треньор на Славия - Златомир Загорчич, ще бъде представен официално пред медиите на стадион \"Славия\" на 12 май (петък) в 10.00 часа, съобщава сайтът на \"белите\". Б ившият национал на България е сменил на поста старши треньор Владимир Иванов, тъй като отборът не се представя на ниво под ръководството на Фугата.", "date": "2017.05.11", "title": "Славия представя новия си треньор в петък"}
{"url": "http://pik.bg/36-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-%D1%81-%D0%B4%D1%86%D0%BF-%D1%80%D0%BE%D0%B4%D0%B8-%D0%B7%D0%B4%D1%80%D0%B0%D0%B2%D0%BE-%D0%B8-%D0%BA%D1%80%D0%B0%D1%81%D0%B8%D0%B2%D0%BE-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-news656877.html", "text": "Жена с ДЦП стана майка на красиво момиченце. Калинка Тилева от Симеоновград се довери на лекарите частна АГ клиника в София. 36-годишната жена роди здраво момиченце с тегло 3 580 гр. и ръст 50 см. Самата Калинка е родена седмаче, с тегло 2150 гр. и с детска церебрална парализа. Тя винаги е имала нужда от придружител, но не се отказва да търси щастието да стане майка и да се радва на своя рожба. Новороденото все още е без име, защото родителите още умуват, кого да ощастливят. Със сигурност обаче момиченцето ще носи име, което започва с буквата Н, на баба Николинка и татко Николай, съобщи topnovini. Днес около обяд, на празника на светите братя Кирил и Методий, 36-годишната Калинка стана майка на чернокоса красавица. Бебето се е родило със секцио. Семейството е благодарно за грижите и вниманието на целия екип на частната клиника и специално на лекарките Валентина и Илияна Мазнейкови.", "date": "2017.05.11", "title": "36-годишна жена с ДЦП роди здраво и красиво момиченце"}
{"url": "http://pik.bg/%D0%BD%D0%B5%D1%80%D0%B5%D0%B0%D0%BB%D0%BD%D0%BE-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D1%81%D0%B5%D1%80%D0%B8%D0%BD%D0%B0-%D1%81%D0%B5-%D0%BF%D1%80%D0%B5%D0%BD%D0%B5%D1%81%D0%B5-%D0%BD%D0%B0-%D0%BF%D0%BB%D0%B0%D0%BD%D0%B5%D1%82%D0%B0%D1%82%D0%B0-%D0%BF%D0%B0%D0%BD%D0%B4%D0%BE%D1%80%D0%B0-news656881.html", "text": "Бременната Серина Уилямс се забавлява на макс в новия тематичен парк \"Пандора: Светът на Аватар\" в Disney World в Орландо, щата Флорида. Рекордьорката по титли от Големия шлем, която миналия месец обяви, че очаква първото си дете, посети атракциона в сряда. \"Прекарах си страхотно. Пандора беше нереална\", написа тя под своя снимка в \"Инстаграм\", на която позира с жезъл в ръка. Серина получи специален ВИП пропуск за тематичния парк, който ще бъде  отворен за посетители на 27 май. Паркът, който обхваща площ от 50 декара, е изграден в Царството на животните в Disney World. Той пренася гостите в света на извънземния народ На'ви, с който се запознахме във филма на Джеймс Камерън от 2009 г. \"Аватар\". Самият режисьор работи в тясно сътрудничество с Disney, за да съживи света на Пандора от въображението му. Огромни, причудливи цветя, светещ на тъмно килим, от който ще лумва светлина при всяка стъпка и мистична река са само част от невероятните елементи в биолуминесцентната гора, из която ще се разхождат посетителите, пише Спортал. Ще могат да се видят и истински летящи планини. Симулатор ще позволи на желаещите да се повозят на гърба на гигантските птици банши до върха гигантска планина. Посетителите ще проследяват пътя на баншите от самия филм. Основният ресторант \"Satu'li Canteen\" е издържат в стила на На'ви култуата, а в магазин, наречен \"Windtraders\" ще се продават елементи от изкуството на народа На'ви. арът \"Pongu Pongu\" ще предлага на гостите тематични напитки от Пандора.", "date": "2017.05.11", "title": "Нереално! Бременната Серина се пренесе на планетата Пандора"}
{"url": "http://pik.bg/%D0%BD%D0%B0%D0%BC%D0%B5%D1%81%D1%82%D0%B2%D0%B0%D0%BD%D0%B5-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BF%D1%80%D0%B5%D0%B4%D0%BB%D0%BE%D0%B6%D0%B8%D0%BB-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%B7%D0%B0-%D0%B5%D0%BA%D0%BE%D0%BC%D0%B8%D0%BD%D0%B8%D1%81%D1%82%D1%8A%D1%80-news656909.html", "text": "Красимир Каракачанов е предложил Нено Димов за министър на околната среда и водите. „Аз съм от автентичната десница. Иначе в сектор екология съм изминал целия път – от младчи експерт до главен секретар. Видяхме се с Красимир Каракачанов и той ми предложи. Двамата се познаваме от дълги години. Имаше разговор, знаем си телефоните, и така се случиха нещата“, обясни Димов. Като човек, който не е защитник на тезата, че глобалното затопляне не е причинено от човека, той обясни, че разговорът е дълъг. „Ледът на северния полюс не е върху земя, а плува. Така че ако се стопи, няма да се вдигна нивото на световния океан. Друго е при Гренландия, защото това е континент. Преди години там е имало зелена земя. Ако се случи затоплянето, сладка вода ще разреди соления океан и ще има ефект върху рибите. И един пример. Ако кажем на един англичанин, че една риба ще умре, той няма да плати. Но ако му кажем, че след 20 години Лондон ще е под вода – ще плати. Просто е“, каза Димов. Попитан за водата в Хасково, той каза, че нещата се следят постоянно. „Водоизточниците се следят и се преценява ежедневно какво подават“, каза още той.", "date": "2017.05.11", "title": "НАМЕСТВАНЕ! Каракачанов предложил Нено Димов за екоминистър"}
{"url": "http://pik.bg/%D0%BC%D0%B2%D1%80-%D1%81%D0%BF%D0%B8%D0%BF%D0%B0-%D0%B6%D0%B5%D0%BD%D0%B0-%D1%81-%D0%BD%D0%B0%D0%B4-270-%D0%B3%D1%80-%D0%BA%D0%B0%D0%BD%D0%B0%D0%B1%D0%B8%D1%81-news656880.html", "text": "Голямо количество канабис конфискуваха полицаи от 32-годишна жена. З.А. от Монтана била засечена вчера по обяд, на паркинг на бул. \"Трети март\" в областния град, да носи обемист найлонов плик. При извършената й проверка от служители на сектор \"Криминална полиция\" било установено, че в него тя пренася наркотик - 271 грама суха, зелена тревиста маса, която при полеви наркотест дала положителна реакция на канабис. По случая е образувано досъдебно производство по чл. 354 а, ал. 3, т. 1 от НК", "date": "2017.05.11", "title": "МВР спипа жена с над 270 гр канабис"}
{"url": "http://pik.bg/%D0%BD%D0%BE%D0%B2%D0%B0%D0%BA-%D0%B4%D0%B6%D0%BE%D0%BA%D0%BE%D0%B2%D0%B8%D1%87-%D0%BD%D0%B0-%D1%87%D0%B5%D1%82%D0%B2%D1%8A%D1%80%D1%82%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%B2-%D0%BC%D0%B0%D0%B4%D1%80%D0%B8%D0%B4-news656910.html", "text": "Новак Джокович се класира за четвъртфиналите на турнира от сериите Мастърс в Мадрид. Сърбинът победи с 6:4, 7:5 представителя на домакините Фелисиано Лопес. Това беше първият му мач на клей за сезона, който не стига до трети сет. Световният номер 2 бе доста по-стабилен от старта си в испанската столица, където трябваше да компенсира изоставане от 0:3 в третата част срещу Николас Алмагро. Джокович проби по веднъж в края на двата сета, след като играта като цяло бе равностойна. Следващият съперник на Новак е японецът Кей Нишикори, който преодоля Давид Ферер след 6:4, 6:3. Така той лиши испанеца от победа номер 700 в кариерата му, предава Спортал. 35-годишният Ферер е на победа от това да стане 13-ият играч в историята с подобно постижение. \"Много съм доволен от победата, особено в два сета. Очаквах да играя дълъг мач\", сподели Нишикори след успеха си. За четвъртфиналите се класира и Давид Гофен. Белгиецът бе убедителен срещу Милош Раонич и се справи с канадеца след 6:4, 6:2. Сега той чака победителя от сблъсъка на деня между Рафаел Надал и Ник Кирьос.", "date": "2017.05.11", "title": "Новак Джокович на четвъртфиналите в Мадрид"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-920-000-%D0%BF%D0%B0%D1%83%D0%BD%D0%B4%D0%B0-%D0%B7%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D0%B4%D0%B5%D0%BD-%D1%81-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-news656884.html", "text": "Пол Погба Манчестър Юнайтед Реал Мадрид Кристиано Роналдо Нюкасъл Златан Ибрахимович Футболните издания по света продължават да цитират шокиращите разкрития, направени в току-що публикуваната в Германия книга  Football Leaks: The Dirty Business of Football. ФИФА вече се зае да разследва трансфера на в след информация, съдържаща се във въпросната книга. Днес медиите на Острова публикуваха други интересни суми от Football Leaks: The Dirty Business of Football. Една от най-шокиращите информации е, че голямата звезда на може да бъде нает за 4-часов рекламен ангажимент за сумата от 920 000 паунда, предава Спортал. Толкова е платила компания от Саудитска Арабия през 2013 година. Срещу тази сума CR7 е заснел фотосесия, подписал е пет фланелки, споменал е два пъти името на компанията в свои постове в социалните мрежи, и ликът му е бил използван за рекламна кампания в рамките на един ден, но само в Африка и Близкия Изток. Според друго разкритие Рафаел Бенитес е прибрал впечатляващите 10 милиона паунда през миналия сезон, въпреки че тогава воденият от него отбор на изпадна от Премиър лийг. пък през тази кампания е получавал по 367 640 паунда седмично в Манчестър Юнайтед, като към тази сума са добавени 2,86 милиона паунда бонуси за отбелязаните от шведа голове.", "date": "2017.05.11", "title": "ШОКИРАЩО! 920 000 паунда за половин ден с Кристиано?!"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B0%D0%BD%D1%82%D0%BE%D0%BD-%D1%85%D0%B5%D0%BA%D0%B8%D0%BC%D1%8F%D0%BD-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B4%D1%80%D0%B0%D0%BC%D0%B0%D1%82%D0%B0-%D1%81-%D0%B0%D0%B1%D0%BE%D1%80%D1%82%D0%B0-%D0%B8-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D0%BC%D1%83-%D0%B2%D0%B0%D1%81%D0%B8%D0%BB%D0%B5%D0%BD%D0%B0-news656845.html", "text": "Водещият на „Тази сутрин” по Би Ти Ви Антон Хекимян е преживял тежък удар наскоро, пише столичен седмичник. Според изданието приятелката на журналиста Василена Гръбчева, за която той е сгоден от година и половина, направила спонтанен аборт в края на третия месец. ПИК потърси за коментар на информацията по-рано днес самият Антон Хекимян, който пред наш репортер заяви, че няма право да говори с медии без позволението на ръководството. \"Чакам разрешение дали мога да коментирам казуса и ако получа такова, ще ви отговоря\", заяви водещият на \"Тази сутрин\" пред ПИК. По-късно той заяви, че няма да обяснява подробности, но бе категоричен: \"Тази информация не отговаря на истината!\" Така отрича да има нещо вярно в слуховете, че с Василена са чакали бебе, което тя е изгубила.", "date": "2017.05.11", "title": "ЕКСКЛУЗИВНО В ПИК! Антон Хекимян проговори за драмата с аборта и приятелката му Василена"}
{"url": "http://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BE%D1%82%D1%81%D0%B5%D1%87%D0%B5-%D1%82%D1%80%D1%8F%D0%B1%D0%B2%D0%B0-%D1%81%D0%B0%D0%BC%D0%B8-%D0%B4%D0%B0-%D0%BF%D1%80%D0%BE%D0%B8%D0%B7%D0%B2%D0%B5%D0%B6%D0%B4%D0%B0%D0%BC%D0%B5-%D1%82%D0%B5%D1%85%D0%BD%D0%B8%D0%BA%D0%B0%D1%82%D0%B0-%D0%B7%D0%B0-%D1%84%D0%BB%D0%BE%D1%82%D0%B0-%D0%B8-%D0%BF%D0%B5%D1%85%D0%BE%D1%82%D0%B0%D1%82%D0%B0-%D1%81%D0%B8-news656885.html", "text": "Вицепремиерът и министър на отбраната на България Красимир Каракачанов по време на интервю за ТАСС засегна темата за плановете за модернизацията на армията на страната. На въпрос как ще се развива сътрудничеството между България и Русия във военната сфера Каракачанов посочи, че съществуващата техника трябва да бъде поддържана в изправно състояние, но добави, че тя е остаряла. „Появиха се нови образци въоръжение, от които се нуждае и нашият флот, и нашата авиация, и нашата пехота“, подчерта той. „Смятам, че техниката за флота и пехотата на България трябва да се произвежда самостоятелно, но самолети никога не сме правили и едва ли ще правим в бъдеще. А бойни кораби и бронирани машини ние можем и сме длъжни да произвеждаме сами, решавайки едновременно и проблемът за превъоръжаването на армията. Това е скъпо удоволствие, но ние трябва да платим, защото ситуацията по света е много неспокойна“, добави министърът. На въпрос дали идеята му в България да се въведе задължително военно обучение ще се осъществи Каракачанов посочи, че такова ще бъде организирано в училищата. „Ще решаваме въпроса и за доброволната служба в армията. По въпроса за въвеждането на наборна служба ни предстоят дискусии“, заяви той.", "date": "2017.05.11", "title": "Каракачанов отсече: Трябва сами да произвеждаме техниката за флота и пехотата си"}
{"url": "http://pik.bg/%D1%80%D1%83%D1%81%D0%BA%D0%B8-%D0%B2%D0%B8%D0%B4%D0%B5%D0%BE-%D0%B1%D0%BB%D0%BE%D0%B3%D1%8A%D1%80-%D0%BF%D0%BE%D0%BB%D1%83%D1%87%D0%B8-%D1%82%D1%80%D0%B8-%D0%B3%D0%BE%D0%B4%D0%B8%D0%BD%D0%B8-%D0%B8-%D0%BF%D0%BE%D0%BB%D0%BE%D0%B2%D0%B8%D0%BD%D0%B0-%D1%83%D1%81%D0%BB%D0%BE%D0%B2%D0%BD%D0%BE-%D0%B7%D0%B0-%D0%BB%D0%BE%D0%B2-%D0%BD%D0%B0-%D0%BF%D0%BE%D0%BA%D0%B5%D0%BC%D0%BE%D0%BD%D0%B8-%D0%B2-%D1%86%D1%8A%D1%80%D0%BA%D0%B2%D0%B0-%D0%B2-%D0%B5%D0%BA%D0%B0%D1%82-news656887.html", "text": "Руският видео блогър Руслан Соколовски беше осъден в уралския град Екатеринбург на 3,5 години условно за това, че заснемал видео материали, които обиждат чувствата на вярващите християни. Самият Соколовски нарече съдебното решение „почти оправдание”. В началото на август 2016 Соколовски засне видео за това как лови покемони в православен храм в Екатеринбург, което предизвика нееднозначната реакция на вярващите. Соколовски разпространи заснетото видео чрез YouTube. Църквата обвини Соколовски в богохулство, защото той се засне как лови покемони със смартфона си и обявява, че е по-лесно да намериш в храма покемон отколкото Исус. Съдът се съгласи с обвинението, че видео материалите на подсъдимия накърняват чувствата на вярващите и подбуждат омраза срещу тях, защото Соколовски сравнява Исус със зомби, твърди, че няма бог и нарича Русия мракобесна страна. Съдия Екатерина Шопоняк чете присъдата в продължение на 3 часа в препълнената съдебна зала. В мотивите за присъдата се отбелязва, че твърденията на Соколовски „объркват гражданите” и са „неуважителни” към обществото, а видео материалите му са „екстремистки”. Соколовски не се призна за виновен и отказа да даде показания. Когато получи право на последна дума преди произнасянето на присъдата Соколовски пламенно каза, че е атеист, космополит и либертарианец и не иска да пречи на никого да живее според религията си. През септември блогърът беше задържан, а след това му беше наложена мярка „домашен арест” за 2 месеца. От Следствения комитет съобщиха, че причина за ареста на Соколовски не е това, че е бил с мобилен телефон в храма, а наличието на негови видео материални с екстремистко съдържание. На Соколовски беше повдигнато обвинение в извършване на престъпление: подбуждане на омраза и враждебност и унижение на човешкото достойнство. През януари на блогъра беше повдигнато още едно обвинение – за незаконна употреба на специални технически средства, предназначени за тайно получаване на информация, тъй като при обиска в жилището му беше намерена писалка с видеокамера. Говорителят на руската православна църква Серапион Митко каза, че се надява Соколовски да си направи правилните изводи от делото и добави, че условната присъда свидетелства за хуманността на руската съдебна система. Правозащитната организация „Амнести интернешънъл” нарече Соколовски политически затворник и настоя за незабавното му освобождаване. Днес организацията обяви, че Русия „крещящо е злоупотребила с наказателно правната система”, а процесът определи като „показен”.", "date": "2017.05.11", "title": "Руски видео блогър получи три години и половина условно за лов на покемони в църква в Екатеринбург"}
{"url": "http://pik.bg/%D0%B2%D0%B5%D0%BD%D1%86%D0%B8-%D1%81%D1%82%D0%B5%D1%84%D0%B0%D0%BD%D0%BE%D0%B2-%D0%B4%D0%B0%D0%BD%D0%BE-%D0%B7%D0%B0%D0%B3%D0%BE%D1%80%D1%87%D0%B8%D1%87-%D0%BE%D1%81%D1%82%D0%B0%D0%BD%D0%B5-%D0%B4%D1%8A%D0%BB%D0%B3%D0%BE-%D0%B2-%D1%81%D0%BB%D0%B0%D0%B2%D0%B8%D1%8F-news656918.html", "text": "Президентът на Славия Венци Стефанов потвърди пред Гонг, че Златомир Загорчич ще бъде новият треньор на \"белите\". Той уточни и че Владимир Иванов и досегашният екип остава на работа. \"Целият екип си остава. Ще работят заедно. Старши треньор ще бъде Загорчич и се надявам нещата да придобият съвсем друг вид още на първия мач\", заяви Стефанов. \"Не може да ми харесва. Миналата година играхме Лига Европа, тази година се борим за изпадане, на никой няма да му хареса.\" \"Ако знаех рецептата, със сигурност нямаше да се стигне до тук. Просто явно така е във футбола, обикновено като не вървят нещата се сменя треньорът.\" \"Първият полусезон играехме агресивно, пресирахме. В играта имаше повече агресия, мъжество. Сега виждам, че в един момент нещата не стоят така. Аз съм убеден, че той (Загорчич) има качества и ще продължава да работи. Надявам се, че ще работим доста време. Абсолютно (че отборът ще продължи да залага на млади играчи б.р.). Това е нашата философия и съм убеден, че това е единственият път за Славия и за българския футбол. Загорчич ще работи с екипа, който е в момента. За следващата година ще видим.\" Надявам се, че нещата ще се оправят. Не само със Славия, а и с българския футбол. Кога не може да каже никой. Дори Моуриньо да питаш, и той не може да ти даде отговор.", "date": "2017.05.11", "title": "Венци Стефанов: Дано Загорчич остане дълго в Славия"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D0%B2%D1%8A%D0%B2-%D0%B2%D0%BE%D0%B9%D0%BD%D0%B0-%D1%81-%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0---%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%88%D0%B0%D1%82%D0%B0-%D1%81%D0%B5-%D0%BE%D0%BF%D0%B8%D1%82%D0%B2%D0%B0-%D0%B4%D0%B0-%D0%B8%D0%B7%D0%BA-news656461.html", "text": "Тиха война се води между президента Румен Радев и неговото вице Илияна Йотова, твърдят служители от „Дондуков” 2. За това се разбра покрай майските чествания на 141 години от Априлското въстание. „До последно Йотова трябваше да отиде с Радев в Панагюрище и да присъства на вечерната заря в памет на загиналите герои. Но в един момент незнайно защо тя беше откомандирована “, докладва чиновник от  президентството. Според мълвата там бившата евродепутатка не се дала без бой на заговорниците. С кортежа си тя изненадващо отпрашила за Копривщица, където телевизии я отразиха както подобава. Хора от президентската администрация разкриха, че за първите 100 дни от мандата на държавния глава е направен опит за контрол и маргинализиране на неговата спътница на поста вице социалистката Йотова. „Някой полага големи грижи тя да е встрани от политическата сцена“, даде храна за размисъл служител от пиар отдела. Според мълвата там президентшата, която е и неофициален пиар в сянка на държавния глава, за три месеца е наложила пълно медийно затъмнение на вицепрезидента. За целта ген. Деси не допускала Йотова до възлови политически срещи. Дори цензурирала снимките ѝ и пускала към медиите само фотоси, в които държавният глава е застанал в солови героични пози тук и там. Според запознати планът бил постепенно Румен Радев да бъде наложен сред хората в образа „сам юнак на коня“ т.е. като спасителя на България. Последното пътуване на държавния глава до Брюксел също не минало по мед и масло, твърдят от администрацията. Дни преди това сред медийните му съветници настъпил голям разнобой. Една част от специалистите се застъпили за идеята Йотова да присъства в делегацията на държавния глава. Техният довод бил, че като бивш евродепутат тя познава евроструктурите и би била полезна както за страната си, така и за ориентирането на Радев в обстановката. Щом научила за идеята обаче, президентшата изревнувала жестоко и тутакси наковала провинилите се служители. Според дългогодишен служител на президентската администрация срещу всичко това вече негодували и от БСП. Наскоро човек от ръководството на червените, който участвал активно в кандидатпрезидентската кампания, се разприказвал в едно ресторантче, намиращо се в двора на президентството. Там висшият партиен функционер споделил, че не е изненадан от напрежението между президент и вице, тъй като самият Радев до последно искал той сам да посочи своя заместник. На тази претенция остро реагирали от ръководството на БСП. Те дори заплашили, че ако генералът се противи, то Столетницата няма да издигне кандидатурата му. С дистанцирането на Радев от червената партия и опитите за маргинализиране на Йотова обаче много социалисти вече си давали сметка, че са останали пълно капо въпреки победата на президентските избори.", "date": "2017.05.11", "title": "САМО В ПИК И \"РЕТРО\"! Генерал Деси във война с Илияна Йотова - президентшата се опитва да изключи от обществения живот вицето на Радев"}
{"url": "http://pik.bg/%D0%BA%D1%80%D0%B0%D0%B9-%D0%B1%D0%B5%D0%B7-%D0%BB%D0%B0%D0%BF%D1%82%D0%BE%D0%BF%D0%B8-%D0%B8-%D1%82%D0%B0%D0%B1%D0%BB%D0%B5%D1%82%D0%B8-%D0%BD%D0%B0-%D0%BF%D0%BE%D0%BB%D0%B5%D1%82%D0%B8%D1%82%D0%B5-%D0%B4%D0%BE-%D0%BD%D1%8E-%D0%B9%D0%BE%D1%80%D0%BA-news656889.html", "text": "Всички лаптопи и таблети може да бъдат забранени на полетите до САЩ, съобщава Нова тв. Американското вътрешно министерство обмисля да разшири забраната за големи електронни устройства и върху полети, идващи от Европа. В момента такава забрана е в сила за 10 държави с предимно мюсюлманско население. На директни полети от тях не се позволяват лаптопи и таблети в пътническия салон. Мярката се налага от съображения за сигурност. На теория е възможно взривно устройство да бъде маскирано като батерия на лаптоп или таблет. Пасажери, обаче протестират и искат да могат да ползват устройствата, особено на по-дългите, презокеански полети.", "date": "2017.05.11", "title": "КРАЙ! Без лаптопи и таблети на полетите до Ню Йорк"}
{"url": "http://pik.bg/%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%B1%D0%B8%D0%B2%D1%88%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BE%D1%82-%D0%B0%D1%82%D0%B0%D0%BA%D0%B0-%D0%BF%D0%BE%D0%B5%D0%BC%D0%B0%D1%82-%D1%81%D0%BE%D1%84%D0%B8%D1%8F-%D0%BE%D0%B1%D0%BB%D0%B0%D1%81%D1%82-%D0%B8-%D1%81%D0%BE%D1%84%D0%B8%D1%8F-%D0%B3%D1%80%D0%B0%D0%B4-news656907.html", "text": "Николай Пехливанов Илиян Тодоров ще бъдат назначени за областни управители съответно на София-град и на София-област. Това съобщи пред БНР лидерът на партията Волен Сидеров. Пехливанов е строителен предприемач, заместник-председател на столичния общински съвет. През 2011-а година бе кандидат за кмет на София. Илиян Тодоров бе народен представител в 42-рото и 43-тото Народно събрание. Той водеше листата на Обединените патриоти в Кюстендил на последните избори. От квотата на ВМРО ще бъдат областните управители на Добрич и Русе. НФСБ  взима Стара Загора и Бургас. Вчера правителството вече назначи Гергана Микова, която до този момент бе директор на регионалния офис на телевизия СКАТ в Стара Загора и Пловдив за областен управител на Стара Загора. Очаква се в Бургас поста си да запази досегашният областен управител Вълчо Чолаков. Нови областни управители ще бъдат назначени на следващото заседание на правителството от квотата на коалиционните партньори в управлението. Бившите депутати от \"Атака\"", "date": "2017.05.11", "title": "Волен Сидеров: Бивши депутати от \"Атака\" поемат София-област и София-град"}
{"url": "http://pik.bg/%D1%88%D0%BE%D0%BA-%D0%B8-%D1%83%D0%B6%D0%B0%D1%81-%D1%81%D0%BF%D0%B5%D1%86%D1%81%D1%8A%D0%B4%D1%8A%D1%82-%D0%BF%D1%8A%D1%85%D0%BD%D0%B0-%D0%B2-%D0%BF%D0%B0%D0%BD%D0%B4%D0%B8%D0%B7%D0%B0-%D0%BF%D0%BE%D0%BB%D0%BE%D0%B2%D0%B8%D0%BD%D0%B0%D1%82%D0%B0-%D0%BE%D1%82-%D0%BA%D0%B8%D0%BB%D1%8A%D1%80%D0%B8%D1%82%D0%B5-3-%D0%B4%D1%80%D1%83%D0%B3%D0%B8%D1%82%D0%B5-%D0%B2%D0%B5%D1%87%D0%B5-%D1%81%D0%B0-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-news656916.html", "text": "Днес беше прочетена присъдата по НОХД № 761/2014г., по описа на I състав при Специализирания наказателен съд, водено срещу Георги Георгиев, Калоян Томов, Мартин Николов, Димитър Начков, Васил Василев, Иван Цветков, Йордан Костадинов, Марио Арнаудов, Евгени Миленов, Борислав Николов, Милчо Петров и Мария Василева, обвинени в ръководене и участие в организирана престъпна група, създадена с цел трафик на хора, убийства, разпространение на наркотични вещества и лихварство. Това съобщиха от пресцентъра на Съда. Групата от Перник стана известна като „Килърите 3“. За повдигнатите обвинения Васил Василев получи наказание „Лишаване от свобода“ в размер на 7 години при строг режим на изтърпяване, Милчо Петров получи наказание в размер на 20 години „Лишаване от свобода“, тъй като беше признат за виновен освен в ръководене на организираната престъпна група и за убийството на Тодор Неофитов, Борислав Николов беше осъден на 2 години „Лишаване от свобода“ при строг режим на изтърпяване, Иван Цветков – на 3 години „Лишаване от свобода“, Димитър Начков получи 1 година „Лишаване от свобода“, а Калоян Томов – 3 години и 3 месеца. Подсъдимите Йордан Костадинов, Георги Георгиев, Евгени Миленов, Марио Арнаудов, Мартин Николов и Мария Василева бяха оправдани по повдигнатите им обвинения. Присъдата подлежи на обжалване и протест в 15-дневен срок пред Апелативен специализиран наказателен съд.", "date": "2017.05.11", "title": "ШОК И УЖАС! Спецсъдът пъхна в пандиза половината от \"Килърите 3\", другите вече са на свобода"}
{"url": "http://pik.bg/%D1%81%D0%BF%D0%BE%D1%80%D1%82%D0%BD%D0%B8%D1%8F%D1%82-%D0%B3%D0%B8%D0%B3%D0%B0%D0%BD%D1%82-%D0%B0%D0%B4%D0%B8%D0%B4%D0%B0%D1%81-%D0%BF%D1%80%D0%BE%D0%B4%D0%B0%D0%B2%D0%B0-%D1%87%D0%B0%D1%81%D1%82-%D0%BE%D1%82-%D0%B1%D0%B8%D0%B7%D0%BD%D0%B5%D1%81%D0%B0-%D1%81%D0%B8-news656886.html", "text": "Eдин oт лидepитe в пpoизвoдcтвoтo нa cпopтни cтoĸи \"Адидас\" нaмepи ĸyпyвaч зa чacт oт бизнeca cи. Гepмaнcĸa ĸoмпaния пpoдaвa cвoитe бpaндoвe зa дpexи и aĸcecoapи зa гoлф ТауlоrМаdе, Аdаmѕ Gоlf и Аѕhwоrth. Hoвият им coбcтвeниĸ e чacтнaтa инвecтициoннa ĸoмпaния КРЅ Саріtаl Раrtnеrѕ, пpeдaдe СNВС,  цитирани от „Мъни.бг”. \"Адидас\" щe пoлyчи 425 милиoнa дoлapa, ĸaтo oĸoлo пoлoвинaтa oт cyмaтa щe бъдe изплaтeнa в бpoй, cъoбщиxa oт ĸoмпaниятa в изявлeниe oт cpядa. Cдeлĸaтa идвa cлeд гoдини нa cпaд в пpoдaжбитe нa гoлф oбopyдвaнe, ĸaтo тaĸa ĸoмпaниятa ce oтъpвaвa oт мapĸи, ĸoитo нe й нocят пeчaлби. Cпopaзyмeниeтo ce oбявявa и caмo дeн, cлeд ĸaтo eднa oт звeздитe нa гoлфa Popи MaĸИлpoй пoдпиca дoгoвop зa oбopyдвaнe c ТауlоrМаdе, зa ĸoйтo ce твъpди, чe e нa cтoйнocт 100 милиoнa дoлapa. Πpoизвoдитeлят e coбcтвeниĸ нa ТауlоrМаdе oт 1997 гoдинa нacaм, ĸaтo пpeз 2008 гoдинa дoбaви ĸъм пopтфoлиoтo cи и Аѕhwоrth. Adаmѕ ce пpиcъeдини чeтиpи гoдини пo-ĸъcнo, зa дa ce пpeвъpнe в нaй-гoлeмия дocтaвчиĸ нa гoлф oбopyдвaнe в cвeтa. Кoмпaниятa oбaчe ce cтpeмeшe дa гeнepиpa pъcт нa тeзи бpaндoвe, нo минaлaтa гoдинa ĸoмбиниpaнитe пpoдaжби oтчитaт cпaд.", "date": "2017.05.11", "title": "Спортният гигант \"Адидас\" продава част от бизнеса си"}
{"url": "http://pik.bg/%D1%8E%D0%BD%D0%BE%D1%88%D0%B8%D1%82%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D0%B0%D0%BA-%D0%B7%D0%B0%D0%B3%D1%83%D0%B1%D0%B8%D1%85%D0%B0-%D0%BE%D1%82-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B2-%D1%81%D0%BA%D0%BE%D0%BF%D0%B8%D0%B5-news656924.html", "text": "Юношеският национален отбор до 18 г. отстъпи на Македония U18 с 2:3 във втората контрола между тимовете, която се проведе на тренировъчната база на МФФ „Петър Милошевски” в Скопие. Преди два дни трекольорите паднаха с 0:1. Македонците поведоха в резултата с 2:0 след голове на Никола Богдановски и Боян Миовски в 11-та и 17-та минути. Отговорът на националите не закъсня. В 42-та минута дълго центриране намери Кабов, който с глава прехвърли вратаря на домакините за 1:2. Три минути по-късно Тони Иванов проби отдясно и стреля,  стражът отрази неговия удар, но Кабов бе на точното място и прати топката в мрежата за 2:2. В началото на втората част Кабов можеше да оформи своя хеттрик. Радослав Живков напредна през центъра и пусна пас към халфа на „Левски“, който стреля, но ударът му бе избит от стража. В 60-та минута домакините отново поведоха в резултата чрез Яни Атанасов, който реализира с глава след ъглов удар. В 76-та минута Михайлов центрира отляво към Тилев, който стреля от 10 метра, но топката се отби в горната греда, предава Спортал. В добавеното време на срещата Владислав Жиков също можеше да донесе равенството за България, но стреля неточно с глава от няколко метра. 1. Димитър Шейтанов, 3. Ертан Томбак, 4. Борислав Вакадинов, 5. Надим Ангелов, 7. Тони Иванов, 8. Емил Янчев, 11. Атанас Кабов, 13. Иван Тилев, 14. Николай Янков, 16. Радослав Живков, 18. Антон Тунгаров; 12. Мартин Величков, 2. Иван Калайджийски, 15. Марио Топузов, 6. Алекс Петков, 9. Джошкун Михайлов, 10. Владислав Жиков, 17. Здравко Жилов, 19. Валентин Антов, 20. Джорджио Димитров; Ангел Стойков", "date": "2017.05.11", "title": "Юношите на България пак загубиха от Македония в Скопие"}
{"url": "http://pik.bg/%D0%B3%D0%BB%D0%BE%D0%B1%D0%B8-%D0%B8-%D1%81%D0%BE%D0%BB%D0%B8%D0%B4%D0%BD%D0%B8-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D1%8F-%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%BC%D1%8A%D1%80%D1%82%D0%B2%D0%B8%D1%82%D0%B5-%D0%BF%D0%BB%D1%8A%D1%85%D0%BE%D0%B2%D0%B5-%D0%B2-%D0%B4%D0%B0%D0%BD%D0%B8%D1%8F-news656930.html", "text": "На Брьондби беше наложена глоба в размер на 20 100 хиляди евро заради хвърлени мъртви плъхове към терена от страна на публиката на датския отбор. Инцидентът се случи по време на дербито с градския съперник ФК Копенхаген на 17 април. ФК Копенхаген, който отново спечели титлата в Дания, победи големия си съперник с 1:0. Двамата запалянковци, които са хвърлили плъховете към играчите на Копенхаген, имат 12-месечни забрани да не посещават мачовете на Брьондби, предава Спортал. Санкциите са наложени от клуба. Брьондби е глобен и с още 10 хиляди евро от Датската футболна федерация заради възпламеняването на факли.", "date": "2017.05.11", "title": "Глоби и солидни наказания след скандала с мъртвите плъхове в Дания"}
{"url": "http://pik.bg/%D1%80%D0%B5%D0%B2%D0%B8%D0%B7%D0%BE%D1%80%D0%BE-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B9-%D0%B5-%D0%BF%D1%80%D0%BE%D0%B1%D0%BB%D0%B5%D0%BC-%E2%84%96-1-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B8-%D0%BA%D0%BE%D0%BB%D0%BA%D0%BE-%D1%81%D0%B0-%D0%B5%D0%B4%D1%80%D0%B8%D1%82%D0%B5-%D1%80%D0%B8%D0%B1%D0%B8-%D0%B2-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B0%D1%82%D0%B0-%D1%89%D0%B5-%D0%B1-news656923.html", "text": "Депутатът от Обединени патриоти Емил Димитров - Ревизоро похвали министерството на финансите, че е назначило министър, който да наблюдава митниците и контрабандата. Много е сложно, само министерствата, които се занимават пряко с тази дейност, една трета от горивата влизат без да се обмитяват и ние се питаме, кое от всичките министерства не работи. Ние, в комисията, няма да се занимаваме с кадруване, няма да назначаваме и уволняваме, а ще анализираме проблема, посочи той по повод оглавяването от негова страна на комисията за контрабандата в парламента. Днес са пребили един човек, който се занимава с корупцията, като футболна топка му е главата, дано не ослепее.\" Димитров разкри и къде е най-големия проблем на държавата и отсече: Горивата. Но и земеделците се оплакват за цигарите, и други също. Контрабандата е навсякъде, посочи той. На въпрос колко едри риби има контрабандисти, Ревизоро разкри -  в горивата има трима, в цитарите - двама големи, в алкохола няколко малки. В една контрабанда, за да правиш нещо, някой от много високо трябва да ти разреши. Ние имаме право да сезираме прокурора, ако го запознаем с даден материал, би могъл да каже предприетите мерки, досега нямаше тази комуникация, отсече Димитров и допълни, че натиск няма да бъде оказван, само ще се сочат проблемите. Kомисия \"Ревизоро\" в 44-ия парламент ще надзирава НАП и Агенция \"Митници, ще се бори със сивия сектор и контрабандата. Ако България успее да събере много повече пари от приходи, нека съм бухалка, ще бъда бухалка към институциите, които не си вършат работата. Но ние не обмитяваме. Приходните агенции ще бъдат абсолютно независими, както досега, отсече той. Ще очаквам подкрепа от колегите. На 8 пристанища няма касов апарат. За 54 танкера караме на доверие, но искаме да увеличим пенсиите, образование и пр., посочи Ревизоро. На въпрос дали е смел то даде пример с пребития шеф на легия \"Антимафия\" Григор Здравков: \"", "date": "2017.05.11", "title": "Ревизоро разкри кой е проблем № 1 на държавата и колко са едрите риби в контрабандата! Ще бъда \"бухалка\", закани се той "}
{"url": "http://pik.bg/%D0%BF%D0%B0%D0%BA-%D0%BD%D0%B8-%D1%82%D1%80%D0%BE%D0%B2%D1%8F%D1%82-%D0%B2-%D1%82%D1%80%D0%B8-%D0%BB%D0%BE%D0%B2%D0%B5%D1%88%D0%BA%D0%B8-%D1%81%D0%B5%D0%BB%D0%B0-%D0%BF%D0%B8%D1%8F%D1%82-%D0%B2%D0%BE%D0%B4%D0%B0-%D0%BF%D1%8A%D0%BB%D0%BD%D0%B0-%D1%81-%D0%BD%D0%B8%D1%82%D1%80%D0%B0%D1%82%D0%B8-news656898.html", "text": "Водата в ловешките села Дренов, Владиня и Дойренци е негодна за пиене заради повишени стойности на нитрати, съобщават от Регионалната здравна инспекция /РЗИ/ в Ловеч. Това са показали резултатите от взети проби от предназначената за питейно-битови нужди вода в трите села. Уведомено e водоснабдителното дружество за предприемане на мерки по информирането на населението, изследване на причините за увеличението на нитратите в подаваната към селото вода и снижаване на наднормената стойност, допълват от РЗИ. Проверка на място е показала, че населението е уведомено чрез писмени съобщения на общодостъпни места. В тях е препоръчано ограничаване на консумацията на питейна вода от населението. За децата до 3 години е забранена употребата на вода от водопроводната система на селото до трайното й подобрение.", "date": "2017.05.11", "title": "ПАК НИ ТРОВЯТ! В три ловешки села пият вода, пълна с нитрати"}
{"url": "http://pik.bg/7-%D0%BF%D1%80%D0%B8%D1%87%D0%B8%D0%BD%D0%B8-%D0%B4%D0%B0-%D0%BF%D0%B8%D0%B5%D0%BC-%D1%82%D0%BE%D0%BF%D0%BB%D0%B0-%D0%B2%D0%BE%D0%B4%D0%B0-news656753.html", "text": "В последните години масово ни залива информация как да живеем здравословно. Отвсякъде ни преследват съвети какво да ядем, кога да го ядем, как да спим, как да се движим. Залисани в тези модерни предписания, често забравяме, че има някои простички правила, които също носят голяма полза за здравето. Едно от тях е пиенето на топла вода, особено сутрин. Ако си създадем подобен навик, ще почувстваме благотворния му ефект не след дълго. Ето 7 ползи от пиенето на топла вода, събрани от \"Стандарт\": Ако искате да загубите няколко излишни килограма, редовното пиене на топла вода сутрин може да ви помогне, тъй като е отличен начин за постигане на здравословен метаболизъм. Най-добрият начин е да консумирате чаша вода с лимон рано сутринта. Това ще помогне и за намаляването на телесните ви мазнини, пише \"Лайфхак\". Пиенето на топла вода е отличен лек за настинки, кашлица и болки в гърлото. Топлата вода помага и за разтварянето на храчки, прочистването на респираторния тракт и има добро въздействие при запушен нос. Топлата вода помага за облекчаването на менструални болки, тъй като има успокояващ ефект върху коремните мускули и намалява спазмите. Редовното пиене на чаша топла вода е идеален начин да освободите тялото си от токсините. Когато пием топла вода, температурата на тялото ни започва да се покачва и това води до потене. Потенето е полезно, тъй като помага на тялото да се изчисти от токсините. Има много причини да искате да освободите тялото си от токсините. Една от тях - те ви карат да остарявате по-бързо. Ето защо топлата вода ни поддържа млади. Тя помага за възстановяване на кожните клетки, което увеличава еластичността на кожата. Още една полза за кожата от консумацията на топла вода - тя почиства тялото ви и премахва причините за появата на акне. Топлата вода влияе положително и на храносмилането. Проучванията са показвали, че консумацията на студена вода по време на или след ядене може да втвърди приетата с храната мазнина. Това може да доведе до образуването на мастни депозити във вътрешните стени на червата. Ако обаче заменим студената вода с топла, можем да предотвратим този проблем. Ето защо е полезно да пием по чаша топла вода на празен стомах сутрин.", "date": "2017.05.11", "title": "7 причини да пием топла вода "}
{"url": "http://pik.bg/%D0%BD%D0%B8%D0%BA%D0%BE%D0%BB-%D1%81%D0%B5-%D0%B7%D0%B0%D0%B1%D0%B0%D0%B2%D0%BB%D1%8F%D0%B2%D0%B0-%D0%B3%D0%B0%D0%B4%D0%B6%D0%B5%D1%82%D0%BE-%D0%BD%D0%B0-%D0%B3%D1%80%D0%B8%D1%88%D0%BE-%D0%BD%D0%B0-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-%D1%81%D0%B0%D0%BC%D0%BE-%D0%BF%D0%BE-%D1%80%D0%B8%D0%B7%D0%B0-%D1%81%D0%BD%D0%B8%D0%BC%D0%BA%D0%B0-news656901.html", "text": "Хубавият кон и под скъсан чул си личи. Така и Никол Шерцингер…Гаджето на Гришо успя да изглежда секси, въпреки че във вторник вечерта излезе навън, облечена с обикновена бяла риза. 38-годишната певица посети с приятели известния ресторант Craig's в Холивуд, а папараците не пропуснаха да снимат изящните й крака.", "date": "2017.05.11", "title": "НИКОЛ СЕ ЗАБАВЛЯВА! Гаджето на Гришо на ресторант само по риза (СНИМКА)"}
{"url": "http://pik.bg/%D0%B5%D0%B4%D0%BD%D0%BE%D0%BC%D0%B8%D0%BB%D0%B8%D0%BE%D0%BD%D0%BD%D0%BE%D1%82%D0%BE-%D0%BF%D0%BE%D1%80%D1%88%D0%B5-911-%D0%BD%D0%B0%D0%BF%D1%83%D1%81%D0%BD%D0%B0-%D1%89%D1%83%D1%82%D0%B3%D0%B0%D1%80%D1%82-%D1%81%D0%BD%D0%B8%D0%BC%D0%BA%D0%B8-news656917.html", "text": "Porsche 911 - това е архетипът за всекидневния спортен автомобил; това са лицето, сърцето, цялата кръвоносна система на бранда Porsche. От модела-икона досега са произведени стотици хиляди бройки. По-точно 999 999. Сега безгрешната му история, утвърденият дизайн и характеристики доведоха и до едномилионното Porsche 911, което днес слезе от поточната линия и напусна пределите на едно от най-основните за автоиндустрията предградия на Щутгарт. Юбилейната Carrera S е в специалния ирландско зелен цвят, с многобройни ексклузивни функции, присъстващи в оригиналното 911 от 1963 година. Компактният автомобил с две врати е най-стратегическият модел в цялата продуктова гама на Porsche и това не се твърди само от ръководството, нито само от клиентите. Цифрите показват, че именно 911 поставя Porsche в позицията на производител с най-голяма печалба в света. Д-р Волфганг Порше, основен акционер и председател на борда на Porsche AG, е част от развитието на 911 още от ден първи: \"Преди 54 години имах възможността да направя първите си пътувания с 911 с моя баща. Усещането да си в този автомобил е толкова вълнуващо сега, колкото беше и преди. И това е защото ние не променихме основните си ценности\". Porsche 911 утвърди нова категория и устоя дори в безмилостния апогей на спортните премиум автомобили. Въпреки дългия период на пазара и конкурентите, никнещи като гъби, автомобилът запази своята изключителност и се превърна в желана и изискана кола за ценители. Качеството на 911 е легендарно. Приблизително 70% от всички модели 911, произведени през последните 50 години, все още са по улиците и в гаражите, предава Спортал. В допълнение, не едно сериозно проучване е направено за успеха на Porsche от американски маркетинг професори и институции. За легендарната история допринасят и множеството моторспорт успехи. Създаден както за пътя, така и за пистата, никой друг модел не намира подобна рецепта за успех, както 911. Около половината от всичките 30 000 победи на Porsche в моторната история са дело именно на 911. Забележителен фактор за успеха на продукцията е именно предградието на Щутгарт – Зуфенхаусен, където са произведени стотиците хиляди 911. Днес всичките модели с две врати – 911, 718 Boxster и 718 Cayman и техните прототипи, излизат от една поточна линия благодарение на усъвършенстван производствен подход. \"Днес ние създадохме едномилионният 911. Добрата новина е, че нашите експерти продължават да ги правят със същата посветеност на идеята. Концепцията за електрическата гама на Porsche е една нова ера в историята ни, и ако я превърнем в успешна, това ще се дължи единствено на квалифицираните и мотивирани хора, които работят за нас\", коментира Уве Хюк, председател на производствения съвет на Porsche.", "date": "2017.05.11", "title": "Едномилионното Порше 911 напусна Щутгарт (СНИМКИ)"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D1%81%D0%BB%D1%83%D1%87%D0%B0%D0%B9-%D0%BD%D0%B0-%D0%B0%D0%B3%D1%80%D0%B5%D1%81%D0%B8%D1%8F-%D0%B2-%D1%83%D1%87%D0%B8%D0%BB%D0%B8%D1%89%D0%B5-%D1%81%D0%B5%D0%B4%D0%BC%D0%BE%D0%BA%D0%BB%D0%B0%D1%81%D0%BD%D0%B8%D0%BA-%D0%BF%D1%80%D0%B5%D0%B1%D0%B8-%D0%B6%D0%B5%D1%81%D1%82%D0%BE%D0%BA%D0%BE-%D0%BF%D0%B5%D1%82%D0%BE%D0%BA%D0%BB%D0%B0%D1%81%D0%BD%D0%B8%D0%BA-%D0%B1%D0%BB%D1%8A%D1%81%D0%BA%D0%B0%D0%BB-%D0%B3%D0%BB%D0%B0%D0%B2%D0%B0%D1%82%D0%B0-news656944.html", "text": "Пореден случай на агресия в училище. Седмокласник преби жестоко петокласник, блъскайки главата му в радиатор. Инцидентът се разиграл в столичното 38-о училище, съобщава БНТ. Според родителите на учениците, станали свидетели на побоя, от ръководството на училището са се опитали да потулят случая заради доброто име на учебното заведение. Директорката твърди, че взела мерки, но при такива ситуации ръцете й са вързани от закона. От Инспектората по образованието очакват писмените обяснения на директорката и тогава ще предприемат проверка по случая. Случката се развива в междучасието. Главните действащи лица са седмокласник, иначе отличник. Той оставя група свои съученици в коридора на пост - да следят ако се появят учители. Други двама разпорежда да пазят на вратата на класната стая - никой да не излиза и да не вика помощ, и връхлита при нищо неподозиращите петокласници. Търси конкретно момче. Конфликтът им тръгнал от интернет. Намира го. Нахвърля му се. Сваля го на земята и започва да го налага с юмруци. Владислав Симеонов - баща на петокласник в 38 ОУ ,,Васил Априлов\" разказва: „Две или три от момичетата успяват да се отскубнат, даже с ритник на вратата успяват да си пробият път, викат една от ресурсните учителки и в момента, в който тя влиза вътре и започва да вика да остави детето. Въпросния ученик го хваща и му забива главата в радиатора\". За щастие този път не се стига до фатална развръзка. Според родителите ръководството на училището се опитало да покрие всичко около случая. Канили директорката на родителска среща, но тя изпратила своя заместничка. „Ние сме в шок, децата са ни в шок от това, което се е случило. Много ясно ръководството на това училище и на всяко друго трябва да разбере, че ние родителите не сме врагове в тази ситуация, а партньори. Тук се получи точно обратното\", коментира Люба Пенчева, майка на петокласник във въпросното училище. „Много е лесно случая да бъде потулен и ако може така между другото. Проблемът е наистина, че не е извикана линейка\", обяснява друга майка Елена Гълабова пред националната телевизия. „След толкова много смъртни и всякакви други случаи - има ли някъде разписани задължения на директорките какво трябва да правят в такава ситуация\", попита риторично бащата Симеонов. Директорката на училището е категорична, че е направила всичко, което й позволява закона. „Разговаряхме с децата, с родителите. Психолога на училището работи с децата от пети клас. Уведомих комисар Хаджиев от Първо районно. Направихме педагогически съвет, на който наложихме най-тежкото наказание в закона преместване в друго училище\", обясни директорът Виолета Игова. По закон обаче 30 дни преди приключване на учебната година ученик не може да бъде преместен в друго училище. Майката на проблемния ученик вече правила опити, но от училищата й отказвали. Така наказанието няма как да бъде изпълнено. „Нашите ръце са вързани със закона. Ние всеки ден се молим да не се случи нещо подобно, но за мен това не е решение на проблема. И държавата, и Министерството на образованието,и Регионалното управление трябва да помислят за превантивни мерки, за да не се случат тези инциденти. Аз съм готова с родителите на протест пред парламента стига ад се намерят решения\", допълва Игова. Ваня Кастрева - директор РИО София - град също взе отношение: „Пред екипа на МОН стоят изключително отговорни задачи, свързани с това да видим как разписаните норми реално погледнато се прокарват в училищното и предучилищното образование. Няма съвършена норма, няма идеална рецепта. Важното е обаче да бъдем гъвкави във взимането на тези решения и те да бъдат взети в интерес на цялата система\".", "date": "2017.05.11", "title": "Пореден случай на агресия в училище! Седмокласник преби жестоко петокласник, блъскал главата му в радиатор"}
{"url": "http://pik.bg/%D1%8E%D0%BD%D0%BA%D0%B5%D1%80-%D0%B5%D1%81-%D1%89%D0%B5-%D0%B2%D0%B4%D0%B8%D0%B3%D0%BD%D0%B5-%D0%BC%D0%B5%D1%85%D0%B0%D0%BD%D0%B8%D0%B7%D0%BC%D0%B0-%D0%B7%D0%B0-%D0%BD%D0%B0%D0%B1%D0%BB%D1%8E%D0%B4%D0%B5%D0%BD%D0%B8%D0%B5-%D0%BD%D0%B0%D0%B4-%D1%80%D1%83%D0%BC%D1%8A%D0%BD%D0%B8%D1%8F-%D0%B4%D0%BE-2019-%D0%B3-news656905.html", "text": "Румъния би трябвало да убеди ЕС да вдигне специализираното наблюдение върху правосъдната система на страната, докато Букурещ поеме председателството на Европейския съвет през 2019 година. Това заяви председателят на ЕК Жан-Клод Юнкер по време на посещението си в северната ни съседка. Това е обещание, което дадох още в началото на мандата ми. Бих искал дотогава Механизмът за проверка и сътрудничество да бъде анулиран. Не може една страна да председателства ЕС и в същото време да има чувството, че другите я контролират. Ще се боря с румънските власти, за да гарантирам необратимостта на реформите, подчерта още Юнкер. ЕС наблюдава правосъдните системи на България и Румъния от присъединяването им към общността през 2007-а година. Румънските социалдемократи, които дойдоха на власт през декември, обещаха да работят усилено за вдигане на мониторинговия механизъм. Но приетият през февруари указ, който щеше да оневини десетки държавни служители, злоупотребили с власт, предизвика отново притесненията на Брюксел.", "date": "2017.05.11", "title": "Юнкер: ЕС ще вдигне механизма за наблюдение над Румъния до 2019 г."}
{"url": "http://pik.bg/%D1%80%D0%B8%D0%BE%D1%81%D0%B2-%D0%B1%D1%83%D1%80%D0%B3%D0%B0%D1%81-%D0%B3%D0%BB%D0%BE%D0%B1%D1%8F%D0%B2%D0%B0-%D0%BA%D0%BC%D0%B5%D1%82%D0%BE%D0%B2%D0%B5-%D0%B7%D0%B0-%D0%BD%D0%B5%D0%BF%D0%BE%D1%87%D0%B8%D1%81%D1%82%D0%B5%D0%BD%D0%B8-%D1%80%D0%B5%D1%87%D0%BD%D0%B8-%D0%BA%D0%BE%D1%80%D0%B8%D1%82%D0%B0-news656860.html", "text": "Експерти на РИОСВ-Бургас извършиха проверки по Заповед на Министъра на околната среда и водите за наличие на нерегламентирани замърсявания с отпадъци на реките в контролирания от  РИОСВ – Бургас регион. Това стана в периода 30 мрт - 28 април. Проверени бяха достъпните места на реки и дерета в 178 бр. точки на следните общини: Средец, Айтос, Царево, Приморско, Малко Търново, Поморие, Сунгурларе, Карнобат, Созопол, Котел, Несебър, Бяла, Руен. Констатациите от проверките са, че реките и прилежащите им територии в по – голямата си част са чисти. Изпълнени са предписанията дадени от РИОСВ-Бургас за почистване на реките и прилежащите им териториии при наличие на замърсяване с отпадъци от общинските администрации. За установени замърсявания са съставени актове на кметовете на общини Несебър, Бяла и Котел. Предстои съставянето на АУАН на кмета на община Сунгурларе. Установените замърсявания са следните: Община Несебър – р. Бяла река и р. Казанлъшка при с. Оризаре, р. Корудере преди с. Кошарица и реката преминаваща през с. Кошарица; Община Бяла – безименно дере с течаща вода при с. Попович, оттичащо се в р. Двойница и безименно дере с течаща вода при с. Дюлино, оттичащо се в р. Двойница; Община Котел – р. Котленска преди с. Жеравна, р. Котленска в гр. Котел, р. Глогова в гр. Котел и р. Черна в с. Тича; Община Сунгурларе –Мандра дере в регулацията на с. Славянци, дерета в регулацията на с. Манолич и в дере в района на ПСОВ, прилежащата територия на реката в с. Садово, бряг до моста преди с. Дъбовица и извън заливната тераса на реката. За констатирана намалена проводимост на реките вследствие на значително обрастване с растителност и паднали дървета и клони с писмо е уведомена БДЧР-Варна за предприемане на мерки по компетентност.", "date": "2017.05.11", "title": "РИОСВ-Бургас глобява кметове за непочистени речни корита"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B3%D0%BE%D1%80%D0%B5%D1%89%D0%B0-%D0%BB%D0%B8%D0%BD%D0%B8%D1%8F-%D1%81%D0%BE%D1%84%D0%B8%D1%8F-%D0%BC%D0%BE%D1%81%D0%BA%D0%B2%D0%B0-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE-%D1%82%D0%B5%D0%BB%D0%B5%D1%84%D0%BE-news656933.html", "text": "В телефонен разговор руският президент Владимир Путин поздрави Бойко Борисов за избирането му за министър-председател на българското правителство и изрази надежда, че руско-българските отношения ще се развиват по конструктивен начин, съобщава ТАСС. \"По време на разговора обсъдени перспективите на двустранното сътрудничество в политическата, търговско-икономическата, енергийната, културни и хуманитарни сфери, разкриха от пресслужбата на Кремъл. - Особен акцент се поставя върху събитията на 4 август 2017 година, посветени на подписването на руско-българския договор за приятелски отношения и сътрудничество и на 140-годишнината от освобождението на България от турско робство, което ще се чества през 2018 г. \" Разговорът е бил по инициатива на българската страна, предава още ТАСС.", "date": "2017.05.11", "title": "ИЗВЪНРЕДНО В ПИК! Гореща линия София-Москва: Владимир Путин поздрави Бойко Борисов по телефона! Ето какво си казаха двамата..."}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%80%D0%BE%D0%B2%D0%B8-%D0%BD%D0%B0-%D0%BA%D1%8A%D0%BC%D0%BF%D0%B8%D0%BD%D0%B3-%D0%BE%D0%B0%D0%B7%D0%B8%D1%81-news656902.html", "text": "Прокуратурата проверява евентуален случай на иманярство на къмпинг \"Оазис\", там, според медийни публикации, умишлено са разрушени пясъчни дюни. Окръжната прокуратура в Бургас се самосезира след сигнали през декември миналата година за унищожени дюни в района на къмпинг \"Оазис\". На екоинспекцията е възложена проверка, чийто резултат е, че там няма пясъчни образувания, защитени от закона. По случая обаче е образувано досъдебно производство срещу неизвестен извършител за иманярство. Предполага се, че в района има следи от крепостни стени. Проверката продължава. Такава бе извършена и от Министерството на туризма, както на пети декември, така и през тази седмица. Резултати и от двете все още не са оповестени.", "date": "2017.05.11", "title": "Прокуратурата рови на къмпинг \"Оазис\""}
{"url": "http://pik.bg/%D0%B2%D1%81%D1%81-%D0%BE%D0%B1%D0%B2%D0%B8%D0%BD%D0%B8-%D0%BB%D0%BE%D0%B7%D0%B0%D0%BD-%D0%BF%D0%B0%D0%BD%D0%BE%D0%B2-%D0%B2-%D0%BD%D0%B5%D0%B4%D0%BE%D0%BF%D1%83%D1%81%D1%82%D0%B8%D0%BC-%D0%BE%D0%BF%D0%B8%D1%82-%D0%B7%D0%B0-%D0%BD%D0%B0%D1%82%D0%B8%D1%81%D0%BA-%D0%B2%D1%8A%D1%80%D1%85%D1%83-%D0%BC%D0%B0%D0%B3%D0%B8%D1%81%D1%82%D1%80%D0%B0%D1%82%D0%B8-news656899.html", "text": "Сами се убедихте, че и тонът, и начинът, по който се застъпваха различните становища от отделните представители, днес беше по-различен от заседанието на 24 април. не присъства на самото заседание. Чрез пресцентъра на прокуратурата той уведоми обществеността за това, че в Народното събрание е внесен докладът на държавното обвинение за миналата година. След четиричасов дебат мнозинството във Висшия съдебен съвет реши, че председателят на Върховния касационен съд Лозан Панов е направил \"недопустим  опит за натиск\", изисквайки от ръководители на апелативни съдилища информация за проведените общи събрания, свързани с номинирането на съдии за членове на следващия състав на Съвета, предаде БНР. За първи път заседанието на съдебния кадрови орган беше председателствано от новия правосъден министър Цецка Цачева . По първата точка в дневния ред на съдебния кадрови орган бяха изслушани председатели на някои апелативни съдилища във връзка с твърдения, че Панов им е оказвал натиск. Още в началото на Цачева ѝ се наложи да влезе в познатата ни роля на парламентарен председател, като отправи критики към начина, по който се формулира дневният ред на ВСС. Тя обеща конкретни промени, за да може обществото чрез преките предавания на заседанията да е наясно какво се дебатира. Думата \"процедура\" беше най-често използваната по време на заседанието. Изслушани бяха четирима председатели на апелативни съдилища, като въпросите бяха свързани с начина, по който те са организирали общите събрания за кандидати за изборната част на Софийската колегия на следващия ВСС. Според мнозинството на Съвета интересът на Лозан Панов към този начин можел да бъде възприет като недопустим натиск над тях. Решението, укоряващо Панов, беше взето с 11 на 7 гласа. В гласуването не участваха председателят на ВКС,  който си направи отвод, и главният прокурор С отир Цацаров , който изобщо не дойде на днешното заседание. В основата на разгорещената дискусия – дали изисканата информация е натиск над ръководителите на съдилищата, или настояване в името на прозрачност, присъстващите членове на Съвета гласуваха, периодично подканяни от бившия парламентарен председател, да не се отклоняват от процедурата. Цачева отказа да коментира съдържанието на дебата, а на въпрос за първото ѝ впечатление от атмосферата на заседанието, каза: До момента процедурата, така както е стартирала и се провежда, е в изпълнение на закона. Преди началото на заседанието съдия номер едно коментира продължаващите атаки срещу него във вестниците, като каза, че някой се опитва да го спре да говори, но той няма да направи това. Главният прокурор Сотир Цацаров", "date": "2017.05.11", "title": "ВСС обвини Лозан Панов в \"недопустим  опит за натиск\" върху магистрати"}
{"url": "http://pik.bg/%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%B5%D0%BD-%D1%83%D1%81%D0%BF%D0%B5%D1%85-%D0%BF%D0%BB%D0%B0%D0%BC%D0%B5%D0%BD-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D0%B8%D0%B7%D0%B2%D0%B5%D0%B4%D0%B5-%D0%BB%D0%BE%D0%BA%D0%BE%D0%BC%D0%BE%D1%82%D0%B8%D0%B2-%D0%BD%D0%BE%D0%B2%D0%BE%D1%81%D0%B8%D0%B1%D0%B8%D1%80%D1%81%D0%BA-%D0%B4%D0%BE-%D0%B1%D1%80%D0%BE%D0%BD%D0%B7-%D0%B2-%D1%80%D1%83%D1%81%D0%B8%D1%8F-news656922.html", "text": "Селекционерът на националния отбор на България Пламен Константинов постигна изключителен успех още в първата си година начало на Локомотив (Новосибирск) и го изведе до бронзовите медали в Суперлигата на Русия. В директен спор за третото място възпитаниците на Пламен Константинов победиха днес гранда Белогорие (Белгород), с четирима олимпийски шампиони от Лондон 2012 в състава си - Дмитрий Мусерский, Сергей Тетюхин, Тарас Хтей и Алексей Обмочаев,  с категоричното на финалния турнир в Москва. Така \"железничарите\" се окичиха с бронзовите медали, след като финишираха и на 3-ото място в редовния сезон след 20 победи от 26 мача. Така Локомотив се пребори за участие в Шампионската лига през следващия сезон. Това е второто най-добро постижение за клуба от Новосибирск в Суперлигата на Русия, след като през сезон 2013/14 тимът воден от Андрей Воронков стигна до второто място. Малко по-късно ще бъде определен и новият шампион на Русия във финалната среща между Зенит (Казан) и Динамо (Москва). Фантастичен мач за успеха на Локомотив изигра словакът с руски паспорт Лукаш Дивиш, който заби 19 точки (2 аса, 2 блока, 79% ефективност в атака, 13% перфектно и 38% позитивно посрещане), а Сергей Савин добави още 17 точки (1 ас, 4 блока, 67% ефективност в атака, 13% перфектно и 47% позитивно посрещане). Диагоналът Николай Павлов записа 8 точки (2 аса, 30% ефективност в атака), а центърът Илияс Куркаев се отчете със 7 точки (2 блока, 71% ефективност в атака). За Белогорие най-резултатен стана диагоналът Роман Данилов с 13 точки (3 аса, 2 блока, 35% ефективност в атака), а звездата Дмитрий Мусерский добави още 12 точки (1 ас, 1 блок, 56% ефективност в атака). Спортал Кавика Шоджи 5, Николай Павлов 8, Лукаш Дивиш 19, Сергей Савин 17, Илияс Куркаев 7, Алексей Самойленко 4 - Ерек Шоджи-либеро (Станислав Ерьомин, Валентин Голубьов) Марлон Яред, Роман данилов 13, Серегей Тетюхин 4, Ян Ерещенко 4, Артьом Смоляр 6, Дмитрий Мусерский 12 - Алексей Обмочаев-либеро (Ярослав Подлесних 3, Роман Порошин, Александър Сафонов 2, Максим Жигалов)", "date": "2017.05.11", "title": "ГРАНДИОЗЕН УСПЕХ! Пламен Константинов изведе Локомотив (Новосибирск) до бронз в Русия"}
{"url": "http://pik.bg/7-%D0%BD%D0%B0%D0%BB%D1%83%D0%B4%D0%BD%D0%B8%D1%87%D0%B0%D0%B2%D0%B8-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D0%B7%D0%B0%D0%BC%D0%B5%D1%81%D1%82%D0%B2%D0%B0%D1%82-%D0%BF%D1%80%D0%B5%D0%B7%D0%B5%D1%80%D0%B2%D0%B0%D1%82%D0%B8%D0%B2%D0%B0-news656818.html", "text": "Това не е инструкция как да си направте презервативи сами. Няма такова нещо като хендмейд кондоми.Събрахме най-нелепите и налудничави идеи, които са хрумвали на двойките, за да заместят презерватива! Полиетиленова торбичка Използвана понякога от двойки във Виетнам, които са били твърде възбудени, да отидат до аптеката за презервативи. Поради увеличеното триене и двамата ще бъдат принудени да отидат в болница. Торбичката е тънка и изглежда здрава, но със сигурност не е подходяща за плътски удоволствия. Опаковка от сладолед Младежи от Филипините се опитали да пригодят като презерватив опаковка от Ескимо или такава под формата на фунийка. Трябва да се знае, че пениса не е сладолед и това със сигурност няма да завърши добре. Ръкавица за еднократна употреба Трудно е да се каже колко хора по света са открили в ръкавицата достоен заместник на презерватива. Да, тя е тънка и удобна, но малките и дупчици пропускат както сперматозоидите, така и вредни бактерии. Защо ти е нужно това? Гумена ръкавица Един от мъжете предпочели този начин за контрацепция споделя, че пенисът му в ръкавицата толкова приличал на наденица и му станало толкова смешно, че се отказал да прави секс в крайна сметка. Плик от хляб Още един найлонов вариант за тези, които са забравили да си набавят презервативи. Един съвет – оставете плика от хляб на хляба, пише cosmopolitan.bg. Шапка за баня Едно момиче споделя, че с приятеля й толкова се срамували да си купят презервативи, че решили да опитат с подръчни средства, като шапката за баня. Не е ли по-смущаващо, използването на подобни предмети от това да си купиш кондоми? А не е ли по-смущаващ риска от нежелана бременност или анафилактичен шок от вкарването на чужд предмет вътре? Балон Много хора говорят за това, но със смях, защото никога не са виждали пенис в такъв цвят. Не използвай балони, остави ги на децата.", "date": "2017.05.11", "title": "7 налудничави неща, които заместват презерватива"}
{"url": "http://pik.bg/%D1%81%D0%B8%D0%BB%D0%B2%D0%B8%D0%BE-%D0%B1%D0%B5%D1%80%D0%BB%D1%83%D1%81%D0%BA%D0%BE%D0%BD%D0%B8-%D0%BE%D1%82%D0%BA%D1%80%D0%BE%D0%B2%D0%B5%D0%BD-%D0%BF%D1%80%D0%BE%D0%B4%D0%B0%D0%B4%D0%BE%D1%85-%D0%BC%D0%B8%D0%BB%D0%B0%D0%BD-%D0%BD%D0%B0-%D0%BA%D0%B8%D1%82%D0%B0%D0%B9%D1%86%D0%B8%D1%82%D0%B5-%D0%B7%D0%B0%D1%89%D0%BE%D1%82%D0%BE-%D0%B2%D0%B5%D1%87%D0%B5-%D0%BD%D1%8F%D0%BC%D0%B0-%D0%B8%D1%82%D0%B0%D0%BB%D0%B8%D0%B0%D0%BD%D1%86%D0%B8-%D1%81-%D0%BF%D0%B0%D1%80%D0%B8-news656946.html", "text": "Дългогодишният собственик на Милан Силвио Берлускони обясни решението си да продаде клуба на китайски инвеститор просто защото не са се появили стойностни италиански кандидати. От месец насам световният колос вече е в ръцете на Rossoneri Sport Luxembourg investment group, начело на която е Ли Йонхън. “Напливът на пари във футбола от места като Близкия и Далечния Изток направиха невъзможно за нас да продължаваме да управляваме успешно клубовете. Най-добрите ни млади футболисти вече се оглеждат за трансфери в чужди тимове”, заяви 80-годишният Берлускони пред Panorama. “Много други местни бизнесмени също затварят или продават своите дружества на чужденци, защото вече няма солидни италиански купувачи, продължи Дон Силвио. - Така се случи и с мен и с Милан. Спечелените от нефта пари промениха футбола. Никоя фамилия вече, независимо колко е богата, не е в състояние да поддържа отбора на високо ниво, което всеки велик клуб заслужава.” Спортал", "date": "2017.05.11", "title": "Силвио Берлускони откровен: Продадох Милан на китайците, защото вече няма италианци с пари"}
{"url": "http://pik.bg/%D1%80%D0%B8%D0%BB%D1%81%D0%BA%D0%B8-%D1%81%D0%BF%D0%BE%D1%80%D1%82%D0%B8%D1%81%D1%82-%D0%B8%D0%B7%D0%BB%D1%8A%D0%B3%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D0%B0-%D0%BB%D1%83%D0%BA%D0%BE%D0%B9%D0%BB-%D0%B0%D0%BA%D0%B0%D0%B4%D0%B5%D0%BC%D0%B8%D0%BA-%D0%B8-%D0%B5-%D0%BD%D0%B0-%D0%BA%D1%80%D0%B0%D1%87%D0%BA%D0%B0-%D0%BE%D1%82-%D1%84%D0%B8%D0%BD%D0%B0%D0%BB-%D0%B2-%D0%BD%D0%B1%D0%BB-news656947.html", "text": "Отборът на Рилски спортист (Самоков) направи сериозна крачка към класиране на финал в Националната Баскетболна Лига през сезон 2016/17, след като тази вечер възпитаниците на Людмил Хаджисотиров се наложиха при домакинството си на Лукойл Академик с в мач №3 и по този начин поведоха в полуфиналната серия с резултат 2:1 победи. Еван Бруинсма изнесе пореден отличен двубой за самоковци, като този път се отличи с „дабъл-дабъл“ – 28 точки и 13 борби, а Йордан Бозов и Дарин Иванов добавиха съответно по 28 и 13 точки. Димитър Димитров, Христо Захариев и Дани Гибсън вкараха по 14 точки за шампионите, а Божидар Аврамов и Стив Зак добавига съответно по 13 и 12 точки. „Студентите“ вкараха първите точки в двубоя след точна стрелба на Захариев, но след това домакините от Самоков отговориха със серия от 7:0. Последва размяна на надмощие, като на два пъти шампионите успяваха да се доближат до 1-2 точки от съперника, но в самия край на първия период Бруинсма и Бозов отново издърпаха Рилски спортист напред – 27:22. В началото на вторите десет минути Академик стигна до равенството – 27:27, но отговорът на Рилецо бе мигновен – серия от успешни атаки на Стоянов и Дарин Иванов за най-голямата разлика до този момент в мача - 40:33. В оставащите 3:54 минути до края на първото полувреме „студентите“ отново поеха инициативата, но този път усилията на момчетата на Тони Дечев стигнаха само за стопяване на разликата до две точки – 47:49 на почивката. Корниенко и Гибсън донесоха пълен обрат за Академик в началото на третия период, като шампионите успяха да поддържат аванс от 2-3 точки до средата на периода. Все пак, във втората половина на частта самоковци подобриха значително представянето си и това им помогна да влязат в заключителната четвърт с пет точки преднина – 67:62. Последният период стартира с много грешки и под двата коша и за близо пет минути игра бяха отбелязани едва две точки, които бяха на сметката на Лукойл Академик за 64:67. Домакините нарушиха сушата с тройка и фал на Бозов, а веднага след това последва и забивка на Георгиев за 73:66, с което Рилски спортист направи сериозна крачка към победата. 4:29 минути преди края Тони Дечев взе прекъсване в опит да върне „студентите“ в правия път. В оставащото време шампионите демонстрираха изключително агресивна защита, която ги върна в мача, но в отговор домакините показаха, че имат здрави нерви и точен мерник, които подсигуриха крайния успех за Рилски спортист – 90:86. Георгиев 4, Бруинсма 28, Иванов 13, Шелтън 10, Бозов 28 (Стоянов 6, Франсис, Вутев 1) Бийн 4, Зак 12, Гибсън 14, Захариев 14, Димитров 14 (Аврамов 13, Корниенко 8, Иванов 7, Великов) Спортал", "date": "2017.05.11", "title": "Рилски спортист излъга шампиона Лукойл Академик и е на крачка от финал в НБЛ"}
{"url": "http://pik.bg/%D1%88%D0%BE%D0%BA-%D0%B6%D0%B5%D0%BD%D0%B0-%D0%B5-%D0%BF%D0%B0%D0%B4%D0%BD%D0%B0%D0%BB%D0%B0-%D0%BD%D0%B0-%D1%80%D0%B5%D0%BB%D1%81%D0%B8%D1%82%D0%B5-%D0%BD%D0%B0-%D0%BC%D0%B5%D1%82%D1%80%D0%BE%D1%82%D0%BE-%D1%81%D0%BF%D1%80%D0%B5%D0%BB%D0%B8-%D1%81%D0%B0-%D0%B2%D0%BB%D0%B0%D0%BA%D0%B0-news656948.html", "text": "Жена е паднала на релсите на метрото на спирка „Европейски съюз“. Спрели са влака. Това обявиха от Центъра за Градска мобилност пред ПИК. Заради инцидента влак №1 е задържан 6 минути. Сигналът за инцидента е подаден в 18,50 часа. За щастие до трагедия не се е стигнало, тъй като хора от перона са я дръпнали бързо от релсите. На място веднага дошли полицаи, които й оказали помощ.", "date": "2017.05.11", "title": "ШОК! Жена е паднала на релсите на метрото, спрели са влака"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BF%D1%80%D0%B0%D0%B2%D0%B8%D0%B8-%D0%B2-%D1%82%D1%83%D1%80%D1%86%D0%B8%D1%8F-%D1%82%D1%80%D0%B0%D0%B1%D0%B7%D0%BE%D0%BD-%D0%BF%D0%B0%D0%BA-%D0%BD%D0%B0%D0%BF%D0%B8%D1%80%D0%B0-%D0%B7%D0%B0-%D0%BF%D0%BE%D0%BF%D0%B5%D1%82%D0%BE-%D1%82%D1%80%D0%B5%D0%BD%D1%8C%D0%BE%D1%80-%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D1%81%D0%B5-%D0%BA%D0%B0%D1%80%D0%B0%D1%82-%D0%B7%D0%B0-%D0%BD%D0%B5%D0%B3%D0%BE-news656949.html", "text": "Медиите в Турция отново спрягат името на новия шампион на Русия със Спартак (Москва) - Ивелин Попов, за трансфер в местния елитен Трабзонспор. Според изданията в южната ни съседка в редиците на шесткратния първенец в Суперлигата дори се е стигнало до конфликт между старши треньора Ерсун Янал и президента на клуба Мухарем Уста, в основата на който е бил именно Попето. Босът на тима от “Медикъл Парк Арена” иска да привлече през лятото друг играч от руската Премиер лига - Зоран Тошич от ЦСКА (Москва). Сърбинът, който преди години бе собственост на английския гранд Манчестър Юнайтед, е доста по-евтин от юношата на Левски и точно заради това желанието на Уста е било да влезе в преговори с московчани за него. Янал обаче остро се е противопоставил на идеята, като е заявил, че държи на всяка цена да има Ивелин в редиците си. Според наставника на клуба от Суперлигата точно Попов е играчът, от когото има нужда, и е препоръчал на шефа си да впрегне всички сили, за да го върне през лятото обратно в Турция. Поставен пред такъв ултиматум, президентът на Трабзон е гарантирал, че ще замине за руската столица, за да започне преговори с ръководството на Спартак. Причината Мухарем Уста да желае повече Зоран Тошич от Ивелин Попов е трансферната му цена. Според “Гюне Бакъш” сърбинът струва 3 млн. евро, докато за българина ще трябва да се “бръкне” с два повече - 5 млн. Изданието допълва, че 3 млн. са за московчани, а другите два - за мениджъра на Попето. Предстоят преговори за намаляването на исканата сума за подписа на бившия капитан на националния отбор. Припомняме, че през зимата името на Попов отново бе спрягано за трансфер в Трабзонспор. Тогава обаче самият футболист не искаше да се завърне в Турция, тъй като желанието му бе да стане шампион на Русия със Спартак, предава Спортал. Три кръга преди края на сезона в Премиер лигата мечтата му е факт и при това положение в момента не е ясно как би погледнал на едно финансово изгодно предложение от страна на турския клуб.", "date": "2017.05.11", "title": "НОВИ РАЗПРАВИИ В ТУРЦИЯ! Трабзон пак напира за Попето, треньор и президент се карат за него"}
{"url": "http://pik.bg/%D0%BC%D0%B0%D1%85%D0%BC%D1%83%D0%B4-%D0%B0%D0%B1%D0%B0%D1%81-%D1%81%D0%B5-%D0%B2%D0%B8%D0%B4%D1%8F-%D1%81-%D0%BF%D1%83%D1%82%D0%B8%D0%BD-%D0%B8-%D0%BE%D1%82%D1%81%D0%B5%D1%87%D0%B5-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B5-%D0%BD%D0%B5%D0%B2%D1%8A%D0%B7%D0%BC%D0%BE%D0%B6%D0%BD%D0%BE-%D0%B1%D0%B5%D0%B7-%D1%80-news656925.html", "text": "Създаването на независима палестинска държава в границите от 1967 г. е невъзможно без посредничеството на Русия. Това заяви ръководителят на автономната палестинска власт Махмуд Абас на среща в Сочи с руския президент Владимир Путин, предаде ТАСС, цитирана от Фокус. \"Позицията на Русия се отличава с твърдост. Тази позиция е насочена към създаването на независима палестинска държава в границите от 1967 година със столица в Източен Ерусалим. Тази позиция винаги чуваме от вас, тя е твърда и вие винаги я повтаряте\", каза Абас на Путин. Той благодари за помощта на Москва за създаването на многофункционален културен и спортен център във Витлеем, като отбеляза личното участие на руския държавен глава в този проект.", "date": "2017.05.11", "title": "Махмуд Абас се видя с Путин и отсече: Създаването на палестинска държава е невъзможно без Русия"}
{"url": "http://pik.bg/%D0%BC%D0%BB%D0%B0%D0%B4%D0%B0-%D0%BA%D1%80%D1%8A%D0%B2-%D1%86%D0%B5%D0%BB%D0%B8-%D0%BE%D1%81%D0%B5%D0%BC-%D1%8E%D0%BD%D0%BE%D1%88%D0%B8-%D1%89%D0%B5-%D0%B7%D0%B0%D1%89%D0%B8%D1%82%D0%B0%D0%B2%D0%B0%D1%82-%D1%87%D0%B5%D1%81%D1%82%D1%82%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B3%D1%80%D1%83%D0%BF%D0%B0%D1%82%D0%B0-%D0%BD%D0%B0-%D1%81%D0%B8%D0%BD%D0%B8%D1%82%D0%B5-news656943.html", "text": "Наставникът на Левски Николай Митов определи група от 18 футболисти за гостуването на Локомотив (Пловдив) от предстоящия Шести кръг в първата шестица на ППЛ. В нея попаднаха цели осем юноши на тима. Това са Кръстев, Деян Иванов, Найденов, Сонер Полат, Кабов, Юруков, Краев и Станислав Иванов. Отново извън групата са останали Де Ноойер, Георги Костадинов и Сърджан Лукин, които ще напуснат клуба през лятото. Капитанът Веселин Минев пък все още не е възстановен от контузия. Двата тима се изправят един срещу друг утре, 12.05, от 20:00 часа на стадиона в парк „Лаута“. Кръстев, Митрев, Пиргов, Яблонски, Деян Иванов, А. Александров, С. Александров, Найденов, Сонер Полат, Бурабия, Кабов, Юруков, Огнянов, Нар, Краев, Ст. Иванов, Сукуна, Адениджи", "date": "2017.05.11", "title": "МЛАДА КРЪВ! Цели осем юноши ще защитават честта на \"Левски\" в Пловдив (групата на \"сините\")"}
{"url": "http://pik.bg/%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D0%BD%D0%B0-%D0%B1%D0%BE%D1%82%D0%B5%D0%B2-%D0%BF%D0%B4-%D0%B5-%D1%81-%D0%BF%D1%80%D0%B5%D1%81%D0%B5%D1%87%D0%B5%D0%BD-%D0%BC%D1%83%D1%81%D0%BA%D1%83%D0%BB-news656934.html", "text": "Нападателят на Ботев (Пд) Антонио Вутов е с пресечен мускул на десния крак, информираха от клуба. Травмата си той е получил по време на вчерашния мач със Славия. Контузията му не е сериозна и се очаква да се възстанови за мачовете на тима си от плейофите. Все още няма развитие около Пламен Димов. Защитникът не може да бъде картотекиран в Ботев, тъй като не успява да си уреди взаимотношенията си бившия си клуб Алтай (Казахстан). \"Жълто-черните\" отнесоха казуса до УЕФА и поискаха служебна картотека за футболиста, но все още няма отговор от Европейската централа.", "date": "2017.05.11", "title": "Нападател на \"Ботев\" (Пд) е с пресечен мускул"}
{"url": "http://pik.bg/%D0%B8-%D0%BE%D1%82%D0%B2%D1%8A%D0%B4-%D0%BE%D0%BA%D0%B5%D0%B0%D0%BD%D0%B0-%D1%84%D0%B8%D0%BB%D0%BC%D1%87%D0%B5-%D1%81%D1%8A%D1%81-%D0%B7%D0%B0%D0%B3%D0%BB%D0%B0%D0%B2%D0%B8%D0%B5-%D0%BC%D0%B8%D0%BB%D0%B8%D0%B0%D1%80%D0%B4%D0%B5%D1%80%D1%8A%D1%82-%D0%BA%D0%BE%D0%B9%D1%82%D0%BE-%D1%81%D0%B5-%D0%BF%D0%BE%D0%B4%D0%B8%D0%B3%D1%80%D0%B0-%D1%81-%D0%B3%D1%80%D0%B5%D1%88%D0%BD%D0%B8%D1%82%D0%B5-%D1%83%D0%BB%D1%82%D1%80%D0%B0%D1%81%D0%B8-%D0%BF%D0%B0%D0%BB%D0%B8-%D0%BD%D0%BE-news656809.html", "text": "ТВ гигант планира да излъчи филм за ЦСКА на 15 май (понеделник), съобщи \"Тема Спорт\". Става въпрос за 7-минутната продукция на италианската медия Сора90, която снима в България през месец април. Тогава бе проследена битката на \"червените\" фенове за емблемата и проваления търг на \"Армията\" на 30 март. Филмът, озаглавен: \"Милиардерът, който се подигра с грешните ултраси\", ще бъде показан в специално спортно предаване на американска телевизия. То е посветено на най-различни спортове и клубове от цял свят и се очаква ЦСКА да влезе в неговия обмен. По предварителна информация филмът за \"армейците\" ще бъде излъчен в България в ранните часове на 15 май - между 2 и 4 сутринта. В \"Милиардерът, който се подигра с грешните ултраси\" журналист от Сора90 обяснява ситуацията около ЦСКА, като посочва, че клубът води \"тежка и странна битка\", за да запази своето съществуване. Посочва и \"конкуренцията\" на четвъртодивизионната формация ЦСКА 1948 в битката за емблемата. \"Заради събитията на 30 март феновете на ЦСКА създадоха специална хореография, която изобразява собственика на Лудогорец\", казва журналистът на Сора90. Във филма е цитиран и един от тарторите на червената агитка. \"С цялата ситуация около търга едни хора искат да сложат точка на ЦСКА. Искат да ни унижат, да съсипят нашата любов. Ние сме длъжни да я браним с цената на всичко. Няма да позволим на никого да открадне емблемата или да се гаври с нашия клуб\", са част от думите на тартора на агитката на \"армейците\". Сега предстои втори търг за емблемата, който ще бъде на 30 май в канцеларията на синдик Дора Милева в Кърджали. Фенове на елитния \"червен\" клуб са убедени, че босът на Лудогорец Кирил Домусчиев помага на ЦСКА 1948 в битката за емблемата. Кадри от събитията разиграли се на 30 март:", "date": "2017.05.11", "title": "И ОТВЪД ОКЕАНА! Филмче със заглавие \"Милиардерът, който се подигра с грешните ултраси\" пали нова война между Лудогорец и ЦСКА!? (ВИДЕО)"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%B2%D0%B5%D1%80%D1%81%D0%B8%D1%8F-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BC%D0%B0%D0%BB%D0%BA%D0%B0%D1%82%D0%B0-%D0%B0%D1%81%D1%8F-%D0%BC%D0%B0%D0%B9%D0%BA%D0%B0%D1%82%D0%B0-%D1%81%D0%B0%D0%BC%D0%B0-%D0%BF%D0%BE%D1%80%D1%8A%D1%87%D0%B0%D0%BB%D0%B0-3-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D1%81%D0%B8-%D1%89%D0%B5%D1%80%D0%BA%D0%B0-news656784.html", "text": "Неочакван обрат с убийството на 3-годишната Ася! Майката на момиченцето Димитрана е знаела за готвеното престъпление от втория й мъж Николай. Двамата се уговорили бившият затворник да затрие невръстното момиченце и да представи кървавата вендета като нещастен случай - все едно детенцето е паднало от леглото и е починало. Докато трае убийството във фермата във видинското село Слана бара, майката е трябвало да изведе кравите на паша и да не присъства на екзекуцията. След убийството двамата решили да избягат в Германия, където да работят и спечелят пари. Версията за ликвидирането на малката Аксиния изплува на погребението на момиченцето в съседното село Новоселци, където детенцето растяло под грижите на майка си Димитрана и баба си Виктория. Сценария споделиха пред столичен вестник близки на семейството роми, дошли да се простят с убитото по особено жесток и мъчителен начин момиченце. Въпреки роднинската си връзка мургавите жители на Северозапада не скриха подозренията си, че именно майката стои в основата на убийството. Ася е родена в осмия месец и е изоставала в развитието си. Все още не била проговорила и проходила. Най-много й се е дразнел Николай, нейният пастрок. Бандитът излязъл на 21 март от врачанския затвор условно предсрочно и заедно с изгората си Димитрана се цанили за кравари във ферма в близкото село Слана бара. Дни преди това мъжът на Димитрана заминал на гурбет в Германия, а тя бързичко му намерила заместник. С Димитрана и Николай била и малката Ася. Постоянният плач и невъзможността да се изрази нервирали Николай. \"Той няма деца, въпреки че е на 30 години. Излъга, че има едно, ама не му вярваме. Той мрази деца. И искал да утрепе всичките й отрочета\", споделят ромите. Димитрана била безумно влюбена в Николай. Той се възползвал от силните й чувства и лесно я склонил да се отърват от малката й щерка. Покрай него Димитрана започвала често да шамаросва бебето и дори го оставяло гладно и жадно с дни наред, споделят мургавите й роднини. Докато се стигнало до фаталния 7 май, когато малко преди обед Николай уби малката Аксиния. Николай и Димитрана били допълнително изнервени от спонтанния аборт, който майката на Ася направила преди три месеца. Така тя загубила дете, което трябвало да направи Николай баща. А яростта към невръстната му доведена дъщеря избуяла в кървава разплата. Двамата решили да бягат в Германия и да изкарат пари. За готвеното пътуване зад граница сподели Димитрана, но отхвърля категорично всички твърдения за нейно участие и обещава да реже парче по парче Николай, да го изкорми и запали. Свидетел на ужасяващото престъпление станала по-голямата дъщеря на Димитрана. \"Започна да я бие, защото много плачеше. Удари я с желязо по гърба. Беше много страшно. Аз гледах, но не посмях нищо да кажа\", сподели пред вестника 8-годишната Стефани. През това време Димитрана била на паша с кравите. Винаги до фаталния момент двамата с Николай изкарвали животните заедно, но не и този път. След като пробвал да измие кръвта с кока-кола и лимонада, килърът занесъл бездиханното телце на собствениците на фермата с жаловит поглед и твърдението, че \"нещо стана\" и \"Ася падна от леглото\".", "date": "2017.05.11", "title": "Жестока версия за смъртта на малката Ася! Майката сама поръчала 3-годишната си щерка!"}
{"url": "http://pik.bg/%D0%B4%D0%B0%D0%B2%D0%B0%D1%82-%D0%B7%D0%BB%D0%B0%D1%82%D0%B5%D0%BD-%D1%81%D0%BA%D1%83%D0%BD%D0%BA%D1%81-%D0%BD%D0%B0-%D1%83%D0%B2%D0%BE%D0%BB%D0%B5%D0%BD%D0%B5%D0%BD%D0%B8%D1%8F-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D1%81%D1%82%D0%BE%D0%B8%D0%BB-%D0%B0%D0%BF%D0%BE%D1%81%D1%82%D0%BE%D0%BB%D0%BE%D0%B2-news656957.html", "text": "\"Абсолютно адекватна реакция от страна на правителството, дай Боже все така да реагират. Не знам как по друг начин да коментирам ситуацията. Честно казано много се смея на реакцията на болницата и зам.-министъра, според която се оказва, че са си направили проверка и се оказало, че е грешка в протокола. Тоест те казват на източването на здравната каза грешка на протокола\". Това заяви пред Novini.bg продуцентът Джуди Халваджиян. Неговият коментар бе за това, че премиерът Бойко Борисов уволни зам.-министъра на здравеопазването Стоил Апостолов, след авторско разследване на \"Господарите на ефира\". Продуцентът допълни по повод скандалния зам.-министър: \"Много смях! Много хубаво, че реагира така бързо правителството, но човек, който е позволил такова нещо да се случва в тази болница, не е достоен да бъде зам.-министър\". \"Нещата далеч не трябва да приключат дотук, трябва прокуратурата да се разрови и то дълбоко, за да видят защо се фалшифицират документи и защо по този начин се опитват да източват касата. Това е малък пример за многото проблеми в здравеопазването\", обясни още той. Продуцентът на \"Господари на ефира\" заяви категорично, че следващият Златен скункс ще бъде връчен именно на Стоил Апостолов. \"Разбира се, това е министърът рекордьор, който не остана и един ден на мястото си\", изтъкна той.", "date": "2017.05.11", "title": "Дават Златен скункс на уволенения зам.-министър на здравеопазването Стоил Апостолов"}
{"url": "http://pik.bg/%D0%B1%D1%8A%D1%80%D0%B7%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BD%D0%B5-%D1%83%D1%81%D1%82%D0%B0%D0%BD%D0%BE%D0%B2%D0%B8-%D1%83%D0%B2%D1%80%D0%B5%D0%B4%D0%B5%D0%BD%D0%B8-%D0%B4%D1%8E%D0%BD%D0%B8-%D0%BD%D0%B0-%D0%BA%D1%8A%D0%BC%D0%BF%D0%B8%D0%BD%D0%B3-%D0%BE%D0%B0%D0%B7%D0%B8%D1%81%E2%80%9C-news656932.html", "text": "Проверката на морски плаж „Къмпинг Оазис“ от експертите на Министерството на туризма е извършена съгласно Закона за устройството на черноморското крайбрежие (ЗУЧК) и Обединена специализирана карта на морските плажове и видове дюни. От проверката става ясно, че не е установено нарушение на нормите на ЗУЧК, съобщиха от пресцентъра на Министерството на туризма. Към настоящия момент концесионерът на морски плаж „Къмпинг Оазис“ обработва и почиства ивицата с допустимите технически средства. Това лято посетителите на плажа ще заплащат по 6.00 лв. за чадър и 6.00 лв. за шезлонг, за разлика от миналата година, когато цената на 1 бр. плажна принадлежност беше 10.00 лв. Резултатите от инспекцията показват, че фигуриращите в картата неподвижни дюни с тревна растителност (сиви дюни) съществуват, не са разрушени и концесионерът на плажа не е извършил забранени от ЗУЧК действия. На територията на морската ивица съществуват и зараждащи се подвижни дюни, които не попадат в забранителния списък на ЗУЧК. Проверяващите от Министерството на туризма са констатирали, че те не са разрушени, но има промяна в терена и следи от нараняване на дюните. Към момента не е установен извършител, нито периода, в който е реализирано това действие. Резултатите ще бъдат изпратени до компетентните органи за разследване на случая. Усилията на Министерството на туризма са насочени към осигуряване на безпроблемното протичане на Летен сезон 2017. Екипът ще проверява всеки сигнал, който е в компетенциите и отговорностите на ведомството. Към този момент това е вторият плаж, който е проверен в рамките на ден след подадения сигнал.", "date": "2017.05.11", "title": "БЪРЗА РЕАКЦИЯ! Проверка не установи увредени дюни на Къмпинг Оазис“"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D0%B7%D0%B5%D0%BD%D0%B8%D1%82-%D0%BA%D0%B0%D0%B7%D0%B0%D0%BD-%D0%BE%D1%82%D0%BD%D0%BE%D0%B2%D0%BE-%D1%81%D1%82%D0%B0%D0%BD%D0%B0-%D1%88%D0%B0%D0%BC%D0%BF%D0%B8%D0%BE%D0%BD-%D0%BD%D0%B0-%D1%80%D1%83%D1%81%D0%B8%D1%8F-news656958.html", "text": "Волейболният гранд Зенит (Казан) стана шампион на Русия за 4-та поредна година! Момчетата на Владимир Алекно биха категорично Динамо (Москва) с 3:0 (25:20, 25:17, 25:16 в големия финал от финалната четворка на руската Суперлига, игран тази вечер в Москва. Така казанци продължиха хегемонията си в руския волейбол, като станаха шампиони за 9-ти път в последните 11 години, предава Спортал. Зенит направи и златен дубъл в Русия, след като спечели и Купата на странара, а преди по-малко от две седмици защити титлата си в Шампионската лига. От друга страна Динамо останаха със сребърните медали за втори пореден път и 7-и в своята историятс си", "date": "2017.05.11", "title": "Рекорд: Зенит (Казан) отново стана шампион на Русия"}
{"url": "http://pik.bg/%D1%85%D0%B0%D0%BA%D0%B5%D1%80%D1%81%D0%BA%D0%B0-%D0%B0%D1%82%D0%B0%D0%BA%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%B2%D0%BE%D0%B4%D0%B5%D1%89%D0%B8-%D1%84%D1%80%D0%B5%D0%BD%D1%81%D0%BA%D0%B8-%D1%81%D0%B0%D0%B9%D1%82%D0%BE%D0%B2%D0%B5-news656936.html", "text": "Хакерска атака блокира водещи новинарски сайтове във Франция. Киберсигурността предизвиква безпокойство в страната, след като щабът на новоизбрания френски президент Еманюел Макрон стана жертва на хакерско нападение в самия край на предизборната кампания. Поредната хакерска атака във Франция се размина без много щети за засегнатите медии - почти за час сайтовете на вестниците \"Монд\", \"Фигаро\" и \"Паризиен\", но и на \"Франс телевизион\" бяха недостъпни. Кибератаката е ударила техния общ оператор - френската компания за хостинг \"Седексис\", чиито клиенти са водещи новинарски сайтове и известни фирми. Компанията съобщи, че е станала жертва на масивна и сложно разпределена атака с пренасищане на мрежата с връзки от фалшиви адреси. Ситуацията се нормализира, започнало е разследване, без засега да са открити извършителите. Продължава разследването и на кибератаката срещу щаба на новоизбрания френски президент Еманюел Макрон - десетки хиляди документи от кампанията бяха публикувани в интернет в петък, 48 часа преди изборния ден. Американският вестник \"Ню Йорк таймс\" отбелязва, че екипът на Макрон е взел по-ефикасни мерки срещу евентуални хакери от този на Хилари Клинтън .", "date": "2017.05.11", "title": "Хакерска атака блокира водещи френски сайтове"}
{"url": "http://pik.bg/%D1%88%D0%BE%D0%BA-%D0%B8-%D1%83%D0%B6%D0%B0%D1%81-%D0%B2-%D1%81%D0%BE%D1%84%D0%B8%D1%8F-%D0%B3%D0%BD%D1%83%D1%81-%D0%BF%D0%BE%D1%82%D0%B5%D1%87%D0%B5-%D0%B2-%E2%80%9E%D0%BC%D0%BB%D0%B0%D0%B4%D0%BE%D1%81%D1%82%E2%80%9C-%D1%85%D0%BE%D1%80%D0%B0%D1%82%D0%B0-%D0%B1%D0%B5%D1%81%D0%BD%D0%B8-%D0%BF%D0%B5%D1%80%D0%B0%D0%BB%D0%BD%D0%B8%D1%82%D0%B5-%D0%B8%D0%BC-%D0%B2%D1%8A%D1%80%D1%82%D1%8F%D1%82-%D0%BA%D0%B0%D0%BB-news656959.html", "text": "Кал вместо студена вода потече от чешмите в столичния квартал \"Младост\". Така десетки домакинства се оказаха с блокирани електроуреди и мръсни помещения, съобщава Би Ти Ви. Студената вода в дома на Венелина Николова спира сутринта. Когато решават да проверят дали от чешмата тече нещо, ги очаква неприятна изненада. Венелина смята да подаде жалба до \"Софийска вода\". Тя казва, че не е могла да се свърже с някого, който да й обясни какво се е случило и кога ще се оправи. На съседния етаж Георги Димитров е още по-притеснен, защото има четири деца и когато калта потича по водопроводната мрежа, дрехите им са в пералнята, а тя работи. Разказа, че е била пълна с кал и се надява да не остане без нея, защото са с много деца. Причината за калта в чешмите е смяна на водопроводно отклонение. От „Софийска вода” обясниха, че ще направят промивка на мрежата и ще монтират филтър. От компанията увериха, че до края на деня от чешмите в блок 522 в Младост ще потече чиста вода.", "date": "2017.05.11", "title": "ШОК И УЖАС В СОФИЯ! Гнус потече в „Младост“! Хората бесни, пералните им въртят кал"}
{"url": "http://pik.bg/%D0%B1%D0%B5%D0%BB%D0%B3%D0%B8%D1%8F-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%B5%D1%81-%D0%B4%D0%B0-%D0%B2%D1%80%D1%8A%D1%89%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0%D0%BB%D0%B8-%D1%81-%D0%BA%D0%BE%D1%80%D0%B0%D0%B1%D0%B8-%D0%BD%D0%B0-%D1%82%D1%80%D0%B0%D1%84%D0%B8%D0%BA%D0%B0%D0%BD%D1%82%D0%B8-news656938.html", "text": "Reuters. Белгийският министър на миграционните въпроси Тео Франкен заяви, че ЕС не трябва да приема африкански мигранти, които плащат на трафиканти на хора, за да бъдат прекарани през Средиземно море в Европа, а да ги отпраща. Според него едва тогава Съюзът ще може да открие легални пътеки за бежанците към Европа, предаде „Настоящата система е напълно луда и не работи. Ние трябва да поправим това, бивайки пределно ясни: придобиването на билет за трафикантски кораб няма да даде достъп до европейския континент“, заяви Франкен. „Настоящата система е напълно нехуманна“, посочи той, добавяйки, че тя е обогатила международните престъпни мрежи. Повече от 50 хил. африкански мигранти са преминали от началото на годината Средиземно море. Според министъра Европа прилага хуманитарните закони твърде широко и хората, заловени в морето, трябва да бъдат отпращани и да акостират в африканските държави като Тунис, Мароко, Египет и Алжир. „Направете го за две седмици и нещата ще спрат. Никой няма да плаща хиляди евро, за да завърши в Тунис, Алжир, Египет и Мароко. Слухът за това ще се разпространи бързо и всичко ще свърши“, убеден е той.", "date": "2017.05.11", "title": "Белгия предлага ЕС да връща мигранти, пристигнали с кораби на трафиканти"}
{"url": "http://pik.bg/%D0%B5%D1%82%D0%BE-%D0%B3%D0%B8-%D0%B7%D0%BB%D0%B0%D1%82%D0%BD%D0%B8%D1%82%D0%B5-%D0%BF%D1%80%D0%B0%D0%B2%D0%B8%D0%BB%D0%B0-%D0%BD%D0%B0-%D0%BC%D1%8A%D1%80%D0%B7%D0%B5%D0%BB%D0%B0-news656840.html", "text": "Лошо нещо е мързелът. Нали така? По традиция мързелът се приема като сериозен недостатък на характера. Трябва да не забравяме обаче, че единствено и благодарение на него са създадени съвременните технологични придобивки, които улесняват и подобряват живота ни–дистанционното, пералнята, прахосмукачката и още много други. Дори самият Айнщайн е казал, че е безпредметно да се работи непрекъснато. Човек трябва да спре и да се отпусне и за се позанимава с малок по-приятни неща, които ще го разтоварят. Предлагаме на вашето внимание представяме няколко от златните правила на мързела. Хайде по-весело, пък може и с нещо да помогнат... Вярно е! Щом не помним онези кошмарни девет месеца, прекарани затворени в утробата на майка си, значи са били толкова стресиращи и изтощителни за нас, че умът ни автоматично ги е изтрил от паметта, ако изобщо в тези ранни зародишни години може да се каже, че сме имали някаква способност за нормално протичащи умствени процеси. В противен случай всеки щеше да е достатъчно гениален, за да помни раждането си. То е символът на човешкия мързел, също като дивана, плажната хавлия, шезлонга, хамака, люлеещия се стол и прочие безценни предмети-символи на човешкото безделие и лентяйство. Замисляли ли сте се някога на какво се дължи безсънието? Учените са го доказали – на прекомерен стрес, резултат от неуморните работни часове, прекарани в офиса и количеството изпит кофеин, изяден шоколад или изконсумирани енергийни напитки, с помощта на които сме се надявали да поддържаме уморения си мозък буден и работоспособен. Приятел в нужда се забравя…ъъъ…познава! Нищо не ме привлича повече от работата. Мога да седя и да я наблюдавам с часове. А да – и да давам по някое и друго нареждане или команда, за да не губя тренинг. Тук изпусна едно петно. Почисти го, какво се размотаваш? А някой се опитал да го развали, заявявайки: „Не отлагай днешната работа за утре”. Недопустимо! Скандално! Сто процента измислено от някой подмолен работохолик. Ако наистина е неотложна, все някой друг ще я свърши. Ако никой не я свърши, значи не е неотложна. Колко по-ясно от това да ви го обясни човек? Вървели баба и дядо из парка на разходка, уморили се и решили да седнат на една пейка, за да си починат. Седнали и… починали! (авторът се извинява на всички чувствителни читатели за черния хумор, но целта оправдава средствата, а моята цел е да забавлявам аудиторията). Желанието за работа е плод на вашата фантазия, халюцинация, ирационален страх от това, че сте безполезни. Не се поддавайте на тези игри на съзнанието. Бъдете силни! Не се шашкайте – най-вероятно става въпрос за недостиг на кислород в мозъка, което води до хронична скука и затъпяване. Проветрете помещението, в което сте се отдали на заслужено мързелуване и се успокойте. Има достатъчно добри и лесни начини за забавление (неизискващи особени усилия от ваша страна), които може да приложите в борбата със скуката и илюзорното желание за полагане на трудова дейност. Авторът си запазва правото да се въздържи от коментар. Оставям това удоволствие на читателите… Да си починеш от почивката, са казали мъдрите хора. За да ви стане по-ясно, прочетете последното правило. Няма случайни работи в този живот. Да вземем за пример празниците, особено тези когато се събират по няколко дълги почивни дни. Какво се случва – преяждане, залежаване, мързелуване в обилни дози, с други думи – пълен лешпер. В края на това изморително празнуване, срещи с роднини и обилни празнични вечери, вие вече нямате търпение да се върнете на работа, където ще бъдете толкова заети с натрупалите се задължения, че няма да имате време да си помислите за храна и най-накрая ще ви олекне. В случай, че се самозабравите и прекалите с поетите професионални задачи, върнете се към по-горните правила. А ако все пак работата е неизменна част от вашата амбициозна, упорита и трудолюбива личност, не се притеснявайте. Не всеки е надарен с уникалната способност и талант да мързелува. Или пък да работи…", "date": "2017.05.11", "title": "Ето ги златните правила на мързела"}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BF%D0%BE%D0%B4%D1%85%D0%B2%D0%B0%D1%89%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%B7%D0%B0-%D0%B4%D0%B5%D1%86%D0%B0%D1%82%D0%B0-%D0%B8-%D1%85%D0%BE%D1%80%D0%B0%D1%82%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-news656940.html", "text": "Децата и хората с увреждания се нуждаят от внимание и любов. Това каза омбудсманът Мая Манолова, която присъства на благотворителна вечер в подкрепа на децата и младежите с увреждания от центровете от семеен тип „Сияние“ – Кюстендил. На благотворителната вечер присъстваха областният управител на Кюстендил Виктор Янев, кметът на Община Кюстендил Петър Паунов, председателят на Общински съвет – Кюстендил Михаела Крумова, представители на бизнеса, неправителствени организации и институции. „Подкрепям фондацията, която вече 7 години е в Кюстендил и се грижи за различните деца в нашия град. Идеята е направим децата от центровете „Сияние” по-видими за кюстендилската общественост, защото това са нашите деца. Те са не по-малко мили, талантливи, нуждаещи се от внимание и грижи”, каза Мая Манолова. По думите й по този начин не се търси съчувствие, а желание за подкрепа и любов към хора, към деца и към младежи, които са в Кюстендил и имат нужда от вниманието, грижата и любовта. Мая Манолова заяви, че в момента е сформирана работна група, която изработва Закон за личната помощ. „Идеята е асистентските градини, които обикновено са кампанийни, да се превърнат в една последователна държавна политика, защото едно дете със специфични потребности има нужда подкрепа всеки ден, а не само докато трае даден проект”, допълни Мая Манолова. Според нея продължава борбата със злоупотребите на кредитните институции и практиките на съдебните институции. „Всеки опит да бъде защитавано статуквото и лошите практики на съдебните изпълнители трябва да бъде публично заклеймен. Аз лично ще бъда безкомпромисна”, каза още Мая Манолова.", "date": "2017.05.11", "title": "Мая Манолова подхваща кампания за децата и хората с увреждания"}
{"url": "http://pik.bg/%D0%BA%D1%80%D0%B8%D1%81%D1%82%D0%B8%D0%B0%D0%BD-%D0%BA%D0%BE%D1%81%D1%82%D0%BE%D0%B2-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BF%D0%B5%D1%81%D0%B5%D0%BD-%D0%BD%D0%B0-%E2%80%9E%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-2017%E2%80%9C-news656963.html", "text": "Българският участник Кристиан Костов представи песента си \"Beautiful Mess\" на 62-ото издание на песенния конкурс \"Евровизия\" в Киев. Костов, който е най-младият участник от всички изпълнители в конкурсната програма в Украйна, участва във втория полуфинал на състезанието. Костов бе под №15 за полуфиналната вечер.", "date": "2017.05.11", "title": "Кристиан Костов представи българската песен на „Евровизия 2017“"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B4%D0%BE%D0%BF%D0%B8%D0%BD%D0%B3-%D1%87%D0%B5%D0%BD%D0%B3%D0%B5%D1%82%D0%B0%D1%82%D0%B0-%D1%81%D1%82%D1%80%D0%B5%D1%81%D0%BD%D0%B0%D1%85%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B8%D1%8F-%D1%81%D1%8A%D0%BD-%D0%BD%D0%B0-%D0%B0%D0%BD%D1%82%D1%8A%D0%BD%D0%B8-%D0%B4%D0%B6%D0%BE%D1%88%D1%83%D0%B0-news656939.html", "text": "Новият световен шампион по бокс Антъни Джошуа бе приземен, върнат в реалността, свален на земята. Не от Кличко, не от Кобрата или от някой друг боксьор, а от допинг ченгетата. Те събудили британеца тази сутрин в 7 часа местно време, за да дава допинг проба, показвайки му другата страна на медала. В последно време професионалният бокс бе разтърсен от няколко големи допинг скандала, включително и с руснака Александър Поветкин. Това накара органите за борба с непозволените стимуланти да обърнат по-сериозно внимание на бокьорите професионалисти. Междувременно Джошуа обмисля следващия си ход като световен шампион, но реванш с Владимир Кличко, когото победи в епичен мач на Уембли, изглежда все по-вероятен. Според мениджъра на украинеца Бернд Бьонте, неговият подопечен е започнал да преодолява разочарованието от загубата и усилено мисли за нов мач. Малко не стигна на Владимир – трябваха му още два-три удара в шестия рунд след нокдауна, в който прати Джошуа. Смятам, че ако има втори мач между двамата, Владимир ще го спречели, убеден е Бьонте.", "date": "2017.05.11", "title": "Изненада! Допинг ченгетата стреснаха шампионския сън на Антъни Джошуа "}
{"url": "http://pik.bg/%D1%81%D0%BE%D1%86%D0%B8%D0%BE%D0%BB%D0%BE%D0%B7%D0%B8-%D0%B2%D0%B5%D1%89%D0%B0%D1%8F%D1%82-%D0%BF%D0%BE%D0%B1%D0%B5%D0%B4%D0%B0-%D0%BD%D0%B0-%D0%BC%D0%B0%D0%BA%D1%80%D0%BE%D0%BD-%D0%B8-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-news656945.html", "text": "Според социологическо изследване на компания „Харис Интерактив“ партията на новоизбрания френски президент Манюел Макрон „Република, напред!“ ще получи най-много гласове на юнските парламентарни избори, съобщава ройтерс, цитиран от Фокус. Според социологическото проучване „Република, напред!“ би получила 29% от гласовете, докато Републиканците и крайнодясната „Национален фронт“ по 20% всяка. Социологическото проучване не прогнозира точни брой депутати на партиите.", "date": "2017.05.11", "title": "Социолози вещаят победа на Макрон и на парламентарните избори"}
{"url": "http://pik.bg/%D1%83%D0%B4%D0%B0%D1%80-%D0%BF%D0%BE-%D0%B4%D0%B6%D0%BE%D0%B1%D0%B0-%D1%80%D1%83%D1%81%D0%BA%D0%B8-%D0%BE%D0%BB%D0%B8%D0%B3%D0%B0%D1%80%D1%85-%D0%BF%D0%BE%D0%B4%D0%BE%D0%B1%D1%80%D0%B8-%D1%80%D0%B5%D0%BA%D0%BE%D1%80%D0%B4%D0%B0-%D0%B7%D0%B0-%D0%BD%D0%B0%D0%B9-%D1%81%D0%BA%D1%8A%D0%BF-%D1%80%D0%B0%D0%B7%D0%B2%D0%BE%D0%B4-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BE%D0%BB%D0%B5%D0%BA%D0%BD%D0%B0-%D1%81-news656942.html", "text": "Руски милиардер подобри рекорда за най-скъп развод в Обединеното кралство, съобщава BBC, цитиран от Петел. Това става ясно след решението на британския съд, който е постановил той да плати на бившата си съпруга 453 милиона евро. Сумата е 41,5% от общите семейни активи. Изданието не разкрива името на бизнесмена и съпругата му. Въпреки това се посочва, че става дума за милиардер от Кавказ и жена от Източна Европа. Според запознати става въпрос за Фархад Ахмедов, който се премества в Обединеното кралство през 1986 г. и става търговец на Лондонската фондова борса. Той е 67-ми в списъка на топ 200 на най-богатите бизнесмени в Русия. Според Forbes състоянието му се оценява на $ 1,3 млрд. Досега най-скъпият развод във Великобритания принадлежеше на Купер-Хон. През 2014 г. съпругата осъди бившия си съпруг Кристофър, който управляваше хедж-фондове, и прибра 330 милиона евро.", "date": "2017.05.11", "title": "УДАР ПО ДЖОБА! Руски олигарх подобри рекорда за най-скъп развод във Великобритания, олекна с близо половин милиард евро"}
{"url": "http://pik.bg/%D0%BD%D0%B5%D1%87%D0%BE%D0%B2%D0%B5%D1%88%D0%BA%D0%BE-%D0%BB%D0%B0%D0%B7%D0%B0%D1%80-%D0%BE%D1%82-%D0%B1%D0%B0%D0%BD%D1%81%D0%BA%D0%BE-%D0%BE%D1%82%D0%B2%D0%BB%D0%B5%D1%87%D0%B5-%D0%B3%D0%B0%D0%B4%D0%B6%D0%B5%D1%82%D0%BE-%D1%81%D0%B8-%D0%BA%D0%B0%D1%82%D0%B8%D0%BB%D1%8A%D1%82-%D1%8F-%D0%B7%D0%B0%D0%BA%D0%BB%D1%8E%D1%87%D0%B8%D0%BB-%D1%81-%D0%B1%D0%B8%D0%B1%D0%BB%D0%B8%D1%8F%D1%82%D0%B0-%D0%B7%D0%B0%D0%BB%D1%8F%D0%BB-%D1%8F-%D1%81-%D0%B1%D0%B8%D1%80%D0%B0--news656799.html", "text": "Районна прокуратура – Разлог внесе за разглеждане в съда обвинителен акт срещу Лазар З. от Банско за извършени от него серия тежки престъпления. Историята е следната: На 19.05.2016 г. свидетелите В. Киров, К. Поликарпов и Б. Тодев били в училищния двор на СУ „Неофит Рилски“ в Банско. Около 15,10 часа Киров тръгнал към хранителен магазин, находящ се в непосредствена близост до училището. По пътя се разминал с обвиняемия, който бил употребил алкохол. Последният, без видима причина, нанесъл удари с крак на Киров и му разпоредил да прави лицеви опори. Уплашен той се съгласил, след което се върнал обратно в училищния двор. Лазар З. го последвал и отишъл при Поликарпов, като започнал да му дава команди с думите: „Легни“, „Седни“, „Стани“, но същият отказал да се подчини. Това ядосало обвиняемия и последвали множество удари с юмруци в областта на лицето и шията. Поликарпов побягнал, като напуснал училищния двор и се отправил по ул. „Тодор Александров“, в посока към автогарата на Банско, където се скрил в дома на негова позната. Лазар З. тръгнал след него, но след като не успял да го хване тръгнал обратно към СУ „Неофит Рилски“. В близост видял Киров, на когото безпричинно нанесъл удари по дясната буза и в областта на главата. Няколко дни по-късно, на 22.05.2016 г., непълнолетната М. Я. от Банско, отишла в дома на обвиняемия, с когото имала връзка от няколко месеца. Лазар З. живеел сам на втория етаж от къща. На първия етаж живеел К. Д. и семейството му, като обвиняемият бил племенник на съпругата на мъжа. Къщата имала и тавански етаж с общо пет помещения, като същият бил необитаем, а входната му врата била дървена с монтирана секретна брава. Ключ за таванския етаж имал и обвиняемият. След като М. Я. отишла в дома на обвиняемия, двамата започнали да си говорят и да слушат музика. Мъжът употребил алкохол, вследствие на което станал агресивен. Той хванал приятелката си за косата и въпреки нежеланието й, я отвел на таванския етаж на къщата. Там накарал момичето да седне на пода и да започне да чете от библия, като й се заканил с думите: „Моли се за живота си, защото ще ти го отнема“ след което излязъл и заключил входната врата на тавана. М.Я. се опитала да избяга, но не успяла. След около 15 минути Лазар З. се върнал, като носел голяма бутилка с бира. Обвиняемият заковал с два пирона входната врата на таванския етаж за дървената й каса, отишъл при М.Я. и започнал да я удря. Удрял я с ръце и крака по цялото тяло и главата и не преставал, въпреки молбите й, като същевременно пиел и бира. Побоят продължил около 45 минути, след което Лазар З. спрял, но не освободил момичето. Малко след 20,00 часа обвиняемият отново станал агресивен и се заканил на момичето, че ще я убие. Жестокият побой започнал отново. Пострадалата била удряна с юмрук по лицето и с тенекия по главата, ритана с крака по тялото, влачена и удряна с летва по цялото тяло. Въпреки, че момичето го молило да спре, обвиняемият я полял с бира и загасил цигара в дясната й ръка. Девойката започнала да вика от болка, което ядосало обвиняемия, взел керемида и я ударил с нея по главата, като керемидата се счупила. След това продължил да я рита по цялото тяло, като я наричал с думите „куче“, „боклук“. Полял я още няколко пъти с бира, като хвърлил по нея още една цигара, но не успял да я улучи. Междувременно, чичото на насилника чул виковете за помощ и сигнализирал за случващото се в РУ на МВР Банско. На място веднага пристигнали двама полицейски служители, които започнали да тропат по вратата на таванското помещение. Лазар З. пуснал М.Я., която отишла до вратата на етажа и успяла да я отвори. Обвиняемият се качил на покрива на къщата и избягал. Същият бил задържан впоследствие и било образувано досъдебно производство за нанасяне на телесни повреди по хулигански подбуди спрямо свидетелите Киров, Поликарпов и Тодев. Лазар З. е привлечен към наказателна отговорност и за това, че на 22. 05. 2016 г. противозаконно е лишил от свобода М. Я., като я е държал против волята й на таванския етаж от къщата, в която е живеел. От обективна страна са налице квалифициращите признаци, предвидени в чл. 142а, ал. 3, пр. ІІІ и ал. 4, пр. І от НК, тъй като пострадалата е била непълнолетна и деянието е било осъществено по мъчителен начин за последната. Повдигнато е обвинение за отправената към М.Я. закана с убийство с думите: „Моли се за живота си, защото ще ти го отнема“ и „Сега ще те убия“, както и за нанесените й телесни повреди. Предстои разглеждане на делото в Районен съд – Разлог.", "date": "2017.05.11", "title": "НЕЧОВЕШКО! Лазар от Банско отвлече гаджето си! Катилът я заключил с Библията, залял я с бира, гасил фас в ръцете й и още..."}
{"url": "http://pik.bg/%D0%BD%D0%BE%D0%B2%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%BC%D0%BE%D0%BB%D0%B4%D0%BE%D0%B2%D0%B0-%D1%81%D1%80%D0%B5%D1%89%D1%83-%D0%BF%D1%80%D0%BE%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D0%B8%D0%B7%D0%B1%D0%BE%D1%80%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news656964.html", "text": "Представителите на гражданското общество в Молдова и на партии продължиха серията от протести пред сградата на парламента в Кишинев срещу инициативата за промяна на изборната система в страната, предава IPN, цитирана от Фокус. По-рано вчера молдовският президент Игор Додон проведе среща с делегация на Венецианската комисия, на която обсъди предложените промени.", "date": "2017.05.11", "title": "Нови протести в Молдова срещу промяната на изборната система в страната"}
{"url": "http://pik.bg/%D1%82%D0%B0%D0%B7%D0%B8-%D0%B2%D0%B5%D1%87%D0%B5%D1%80-%D0%BD%D0%B0-%D1%81%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-%D0%B8%D0%B7%D0%BB%D0%B8%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D1%83%D1%87%D0%B0%D1%81%D1%82%D0%BD%D0%B8%D0%BA-%D0%BA%D1%80%D0%B8%D1%81%D1%82%D0%B8%D1%8F%D0%BD-%D0%BA%D0%BE%D1%81%D1%82%D0%BE%D0%B2-news656895.html", "text": "Тази вечер в Киев на сцената на конкурса \"Евровизия\" излиза българския участник Кристиян Костов. Той участва във втория полуфинал под номер 15 и ще изпълни \"Beautiful Mess\" в оспорвана конкуренция. Най-гледаното музикално събитие в Европа започва в 22.00 ч. За българския представител ще могат да гласуват зрителите и журитата от 20 страни - Украйна, Франция, Германия, Швейцария, Македония, Естония, Израел, Малта, Холандия, Сърбия, Дания, Румъния, Сан Марино, Литва, Хърватска, Норвегия, Беларус, Унгария, Австрия и Ирландия. Според регламента на Европейския съюз за радио и телевизия от България може да се гласува за другите изпълнители, но тези българи, които се намират в една от изброените държави, имат шанса да подкрепят Кристиан Костов. Сънародниците ни трябва да гледат местната телевизия, която излъчва конкурса и да следват посочените инструкции и телефонните номера, които се появяват на екрана. Вотът на зрителите започва веднага след края на последната конкурсна песен. Големият финал на 13 май, събота, от 22.00 ч. ще се предава на живо по БНТ 1 и БНТ HD. Специално предаване е предвидено и на 14 май, неделя, от 13.00 ч., когато Кристиан Костов и българската делегация ще се завърнат от Украйна. https://eurovision.tv/", "date": "2017.05.11", "title": "Тази вечер на сцената на \"Евровизия\" излиза българският участник Кристиян Костов!"}
{"url": "http://pik.bg/%D1%85%D0%B0-%D1%81%D0%B5%D0%B3%D0%B0-%D0%BF%D1%80%D0%B5%D0%B7%D0%B5%D1%80%D0%B2%D0%B0%D1%82%D0%B8%D0%B2%D0%B8-%D1%81%D0%B5-%D0%BA%D1%83%D0%BF%D1%83%D0%B2%D0%B0%D1%82-%D0%BD%D0%B0%D0%B9-%D0%BD%D0%B5%D0%BE%D1%85%D0%BE%D1%82%D0%BD%D0%BE-%D0%B2-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-news656847.html", "text": "Американците най-неохотно си купуват презервативи в понеделник , а най-често - през уикендите , установи национално проучване, съобщава \"Метро\". Изследването констатирало, че в първия ден от седмицата хората се чувстват уморени и стресирани . Поради тази причина не са много склонни към секс, още повече, че на другия ден ще трябва да се става рано за работа. Сексът е последното нещо, за което мисли американецът в понеделник. Но нещата рязко се променят с наближаването на уикенда . В петък и събота продажбите скачат главоломно, като пикът настъпва в събота. Тогава се продават и големите опаковки с многобройни предпазни средства, които трябва да са на разположение за цялата седмица. Те се купуват най-често от хора, които временно се изплъзват от продължителна любовна връзка . Съботните покупки често са предназначени за секса и в средата на седмицата.", "date": "2017.05.11", "title": "Ха, сега! Презервативи се купуват най-неохотно в понеделник"}
{"url": "http://pik.bg/%D0%B1%D1%80%D0%B0%D0%B4-%D0%BF%D0%B8%D1%82-%D1%82%D1%80%D1%8A%D0%B3%D0%BD%D0%B0-%D0%BD%D0%B0-%D1%81%D1%80%D0%B5%D1%89%D0%B8-%D0%BD%D0%B0-%D0%B0%D0%BD%D0%BE%D0%BD%D0%B8%D0%BC%D0%BD%D0%B8-%D0%B0%D0%BB%D0%BA%D0%BE%D1%85%D0%BE%D0%BB%D0%B8%D1%86%D0%B8-news656956.html", "text": "Разводът на Брад Пит и Анджелина Джоли може да се окаже истинска благословия за актьора. Покрай тежката съдебна битка за попечителството над шестте им деца, звездата е решен напълно да се промени като за начало иска да победи зависимостта си към алкохола, която публично призна от страниците на GQ. \"Брад редовно посещава сесии на Анонимните алкохолици в Малибу и там наистина му харесва. Тези срещи са много дискретни и му помагат да бъде трезв\", разкри източник пред RadarOnline. Напоследък папараци забелязаха, че Пит изглежда видимо отслабнал. Това се дължи на новия му хранителен режим, за който специално е наел готвач. \"Брад е наел готвач експерт, който да му помогне с храната да се пребори с алкохолизма си. Мъжът е известен с това, че ястията му имат лечебна сила\", добави източникът. Освен това през февруари актьорът се е записал и в клиника за лечение на зависими към наркотиците в Санта Моника, където едноседмичен престой струва 15 000 долара.", "date": "2017.05.11", "title": "Брад Пит тръгна на срещи на анонимни алкохолици"}
{"url": "http://pik.bg/%D0%BA%D1%80%D0%B8%D0%B7%D0%B0-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2-%D0%BA%D0%B0%D1%80%D0%BB%D0%BE%D0%B2%D0%BE-%D0%B7%D0%B0%D1%82%D0%B2%D0%B0%D1%80%D1%8F-%D0%BC%D0%B0%D1%81%D0%BE%D0%B2%D0%B8-%D0%BE%D1%81%D1%82%D0%B0%D0%B2%D0%BA%D0%B8-%D0%BD%D0%B0-%D1%81%D0%B5%D1%81%D1%82%D1%80%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%82-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%B9-news656950.html", "text": "Само за един ден 18 медицински сестри са депозирали молби за напускане на болницата в Карлово, съобщава Нова телевизия. При евентуалното напускане на медицинските сестри някои от отделенията в здравното заведение ще бъдат изправени пред реален риск от затваряне. Съществува и вероятност болницата да преустанови дейността си, което би оставило 85 хиляди души без лекарска помощ. Причина за масовите молби за напускане е ниската заплата, която получават служителите. В заведението основната заплата на една медицинска сестра е 580 лева, което е с 50 лева повече от заплата на санитарните лица. Лекарите в общинската болница взимали по 900 лева заплата. Здравното заведение вече е затворило хирургичното си отделение заради липса на кадри. Пред риск от затваряне са и други отделения, защото няма както лекари, така и сестри. Останалите на работа попълвали оголени графици. Управителят на общинската болница категорично е заявил, че не може да увеличи заплатите на медицинските сестри, защото за подобно увеличение ще бъдат необходими средства в размер на 40 хил. лева месечно. Такива средства не били заложени в бюджета на здравното заведение. Нещо повече - заради въведените лимити от Здравната каса се очаква от следващия месец персоналът на болницата да не получава и пълния размер на заплата си. Заведението вече е поискало допълнително финансиране от общината в Карлово, но гаранция, че ще получи такова - няма.", "date": "2017.05.11", "title": "КРИЗА! Болницата в Карлово затваря, масови оставки на сестри блокират работата й"}
{"url": "http://pik.bg/%D1%86%D1%80%D1%83-%D1%80%D1%83%D1%81%D0%B8%D1%8F-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%B4%D0%B0-%D1%81%D0%B5-%D0%BC%D0%B5%D1%81%D0%B8-%D0%B2-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-news656955.html", "text": "Директорът на ЦРУ Майк Помпео заяви, че е сигурен, че „намесата” на Русия в изборите в САЩ през 2016 не е била „еднократна акция”, предаде БГНЕС. На слушанията в комисията по разузнаването в американския Сенат попитаха Помпео: „Мислите ли, че руската активност през 2016 по намеса в изборите е била еднократна акция?”. Отговорът му беше отрицателен. Директорът на ЦРУ отговори утвърдително на въпрос дали това е продължаваща заплаха за САЩ. Помпео каза, че Русия ще продължи практиката на „намеса” в изборите през 2018, 2020 и по-нататък. „Надявам се, че ще си извлечем поука и ще можем по-ефективно да се борим с това”, посочи Помпео. В края на 2016 администрацията на президента на САЩ Барак Обама въведе санкции срещу 9 руски институции, компании и физически лица за „намеса в изборите” и „натиск върху американски дипломати”, работещи в Русия. Успоредно с това в американския Конгрес обявиха намерението си да проведат собствено разследване по въпроса.", "date": "2017.05.11", "title": "ЦРУ: Русия ще продължи да се меси в американските избори"}
{"url": "http://pik.bg/%D0%BC%D0%BE%D0%B3%D0%B5%D1%80%D0%B8%D0%BD%D0%B8-%D1%81%D0%BB%D0%B5%D0%B4-%D0%B1%D1%80%D0%B5%D0%BA%D0%B7%D0%B8%D1%82-%D0%B5%D1%81-%D0%B7%D0%B0%D0%BF%D0%BE%D1%87%D0%B2%D0%B0-%D0%B4%D0%B0-%D0%BF%D1%80%D0%B8%D0%B5%D0%BC%D0%B0-%D1%81%D1%82%D1%80%D0%B0%D0%BD%D0%B8-%D0%BE%D1%82-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-news656954.html", "text": "Европейският съюз ще започне процедура за приемане на нови държави-членки и по-конкретно страните от Западните Балкани, след Брекзит. Това обяви върховният представител на ЕС по външната политика и сигурността Федерика Могерини. „След излизането на Великобритания Европейският съюз няма да остане с 27 членки, защото ще бъдат приети страните от Западните Балкани. Мнозина говорят за този процес като за разширяване, аз предпочитам да говоря за повторно обединение на Европа\", обяви Могерини в интервю за \"Стампа\". „Пътят все още е дълъг и труден и невинаги е праволинеен. Но съм сигурна, че всички тези страни ще продължат по него, защото имат обща перспектива в ЕС\", каза Могерини. Това означава, че след две години може да има и нови държави-членки на Общността. Както е известно предстои да започнат преговорите между Брюксел и Лондон за излизането на Великобритания от Съюза, но все пак целта на Острова е да се отделят до 2019 г.", "date": "2017.05.11", "title": "Могерини: След Брекзит ЕС започва да приема страни от Западните Балкани"}
{"url": "http://pik.bg/%D1%85%D0%BE%D1%80%D0%B0-%D0%B7%D0%B0-%D0%BF%D1%80%D0%BE%D0%B4%D0%B0%D0%BD-%D0%B1%D0%B0%D0%BD%D0%B4%D0%B8-%D0%BF%D1%80%D0%B8%D0%BC%D0%B0%D0%BC%D0%B2%D0%B0%D1%82-%D0%B6%D0%B5%D0%BD%D0%B8-%D0%BE%D1%82-%D0%B8%D0%B7%D1%82%D0%BE%D1%87%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%B4%D0%B0-%D1%81%D0%BA%D0%BB%D1%8E%D1%87%D0%B2%D0%B0%D1%82-%D0%B1%D1%80%D0%B0%D0%BA-%D0%B2-%D1%88%D0%BE%D1%82%D0%BB%D0%B0%D0%BD%D0%B4%D0%B8%D1%8F-%D0%BF%D0%BE%D1%81%D0%BB%D0%B5%D0%B4%D0%B8-news656879.html", "text": "Престъпни банди примамват източноевропейки да сключват фиктивни бракове в Шотландия с мъже от Азия и ги продават като робини. Това става ясно от документален филм на Би Би Си , излъчен снощи. Представители на правозащитни организации окачествиха показаното в него като свидетелство за мащабите на съвременното робство по света, предадоха Ройтерс и БТА. Във филма със заглавие \" Хора за продан\" , който бе излъчен, се разказва как живеещи в мизерни условия жени от Румъния и Словакия биват примамвани с обещания за работа в Западна Европа, а после продавани като робини. Събеседници на Би Би Си са представители на Европол , които обясняват как тази схема действа в частност в Шотландия . Потребност от фиктивни бракове там имат граждани на неевропейски страни, най-вече от Пакистан и Индия . Те имат нужда да се оженят за лице гражданин на ЕС, за да получат право да останат във Великобритания. Във филма се показва как жените биват продавани от източноевропейски престъпни банди, като те са под риск да станат обект на сексуален тормоз или да бъдат превърнати в домашни роби. \"С лед брака жените биват държани под контрола на трафикантите и се използват като прислужници от съпруга, но също така биват изнасилвани и експлоатирани сексуално от сънародници на трафикантите\", заяви Ангелика Молнар, ръководител на отдела на Европол за противодействие на трафика на хора.", "date": "2017.05.11", "title": "ХОРА ЗА ПРОДАН! Банди примамват жени от Източна Европа да сключват брак в Шотландия! Последиците са потресаващи!"}
{"url": "http://pik.bg/%D0%BE%D1%80%D0%B8%D0%B3%D0%B8%D0%BD%D0%B0%D0%BB%D1%8A%D1%82-%D0%BD%D0%B0-%D0%BA%D0%BE%D1%82%D0%BA%D0%B8%D1%82%D0%B5-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news656941.html", "text": "Два часа и половина с музиката на Андрю Лойд Уебър, най-добрите музиканти, танцьори и актьори от оригиналния състав на Бродуей ще представят цели 6 пъти легендарния мюзикъл „Котките” в Националния дворец на културата. София е седмата поред спирка от турнето на \"Котките\" тази година. 78 актьори, 27 сценични работници и 7 камиона с техника и оборудване са на път до средата на 2018 г. Всеки участник минава обучение, за да може след това сам да се грижи за грима си. По време на представлението актьорите и танцьорите ще имат по-малко от минута, за да сменят костюмите си, тъй като влизат в няколко образа. „Наричат спектакъла магически заради хореографията, красивите танци и самите котки, разбира се. Често хората се отъждествяват с тези малки животинки дори и да не ги харесват. Ние притежаваме черти от техния характер. Но освен всичко останало има и история, сюжет. Това е разказ за прошката и изкуплението, която кара хората да се почувстват добре”, разказа мениджърът на мюзикъла Стийв Даймънд. Мюзикълът \"Котките\" е с над 45 годишна история, преведен е на над 20 езика и е преработен във версия на филм. И за всички фенове на мюзикъла, които не са успели да се доберат до билет все още, заради огромния интерес тук в България ще има още две допълнителни представления – тази събота и неделя от 14 часа отново тук в зала 1 на НДК.", "date": "2017.05.11", "title": "Оригиналът на \"Котките\" за първи път в България"}
