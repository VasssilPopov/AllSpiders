{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D1%82%D1%80%D1%83%D1%81-71-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%83%D0%B4%D0%B0%D1%80%D0%B8-%D0%BC%D0%B5%D0%BA%D1%81%D0%B8%D0%BA%D0%BE-%D0%B2%D0%B8%D0%B4%D0%B5%D0%BE-news691546.html", "text": "Земетресение с магнитуд 7,1 разтърси Мексико и бе усетено в столицата, информира Европейския сеизмологичен център. Епицентърът на труса е в южната част на Мексико, на 1 километър от Исукар де Матаморос и на 58 км югоизточно от Антенсинго в щата Пуебла. Трусът е предизвикал паника в столицата на Мексико. Хиляди хора са излезли на улицата. Засега няма данни за жертви и материални щети.", "date": "2017.09.19", "title": "ОТНОВО ТРУС! 7,1 по Рихтер удари Мексико (ВИДЕО)"}
{"url": "http://pik.bg/%D0%B4%D0%B5%D1%81%D0%B8-%D1%86%D0%BE%D0%BD%D0%B5%D0%B2%D0%B0-%D1%81%D0%B5-%D1%80%D0%B0%D0%B7%D0%B3%D0%BD%D0%B5%D0%B2%D0%B8-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%B5%D0%BA%D0%BE%D0%BB%D0%BE%D0%B7%D0%B8-%D0%BF%D0%BE%D0%B4%D0%B2%D0%BB%D0%B0%D1%81%D1%82%D0%BD%D0%B8-%D1%81%D0%B0-%D0%BD%D0%B0-%D1%87%D1%83%D0%B6%D0%B4%D0%B8-%D0%BB%D0%BE%D0%B1%D0%B8%D1%82%D0%B0-news691529.html", "text": "Дъщерята на Димитър Цонев постна гневен текст във Фейсбук. Деси Цонева се възмути от българските еколози. Избликът й бе около схващането, че българските активисти са изцяло подвластни на чужди лобита. Ето какво написа Деси: Мили българи! Мислите ли , че е нормално едно от най- ценните ни богатства - нашата природа да бъде контролирана и управляване от австрийски и швейцарски еко организации ?! Силните на деня еколози в България са изцяло подвластни на чуждестранни лобита, които съвсем не ни мислят доброто... Спирането на развитието на невероятните ски курорти , които имаме е престъпление! Естествено , ако те бъдат развити - дестинации като Австрия и Швейцария ще загубят клиенти... Хора, отворете си очите! Развитието на ски туризма трябва да бъде национален приоритет!", "date": "2017.09.19", "title": "Деси Цонева се разгневи на българските еколози: Подвластни са на чужди лобита!"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D0%B8%D0%BD%D1%8C%D0%BE%D1%80-%D0%B7%D0%B0%D0%B3%D0%B8%D0%BD%D0%B0-%D0%B2-%D1%80%D1%83%D0%B4%D0%BD%D0%B8%D0%BA-%D0%B2-%D0%B1%D0%BE%D0%B1%D0%BE%D0%B2-%D0%B4%D0%BE%D0%BB-news691547.html", "text": "48-годишен работник е загинал при инцидент в рудник в Бобов дол, съобщава „Фокус”. Инцидентът е станал в късния следобед в един от рудниците в Бобов дол. Тялото на загиналия е закарано за аутопсия в кюстендилската болница. Към момента не е ясно при какви обстоятелства е починал мъжът. По случая е образувано досъдебно производство, а разследването на инспекцията по труда продължава.", "date": "2017.09.19", "title": "ТРАГЕДИЯ! Миньор загина в рудник в Бобов дол"}
{"url": "http://pik.bg/%D0%B5%D0%B4%D0%B8%D0%BD-%D0%BE%D1%82-%D0%BF%D1%8A%D1%80%D0%B2%D0%B8%D1%82%D0%B5-%D1%82%D1%8A%D1%80%D0%B3%D0%BE%D0%B2%D1%86%D0%B8-%D0%BD%D0%B0-%D0%B1%D1%8F%D0%BB%D0%B0-%D0%B8-%D1%87%D0%B5%D1%80%D0%BD%D0%B0-%D1%82%D0%B5%D1%85%D0%BD%D0%B8%D0%BA%D0%B0-%D0%B8%D0%B7%D0%B3%D1%83%D0%B1%D0%B8-%D0%B6%D0%B8%D0%BB%D0%B8%D1%89%D0%B5%D1%82%D0%BE-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%B4%D1%8A%D0%BB%D0%B3%D0%BE%D0%B2%D0%B5-news691520.html", "text": "Финансови затруднения доведоха до продажба на етаж от къщата на бизнесмена Любомир Любенов от Кюстендил и съпругата му Благородка. Имотът е изграден в крайния квартал на града „Колуша“. От частното съдебно изпълнение в областния център обявиха вече и първоначална цена от 44 438 лева. Любомир Любенов бе един от първите търговци на бяла и черна техника в града. Първоначално той бе в партньорство с брат си Емил, а по-късно разделиха бизнеса с магазините за продажба. Съпругата му Благородка пък се насочи към търговията с авточасти, и то на автомобили от по-висок клас, съобщава \"Струма.бг\". До продажбата на имота им се стига заради дългове, още през 2006 година семейството ипотекирало къщата срещу 51 869 лева кредит. Търговията с бяла и черна техника падна до кота нула след изграждане на голям обект на търговска верига в покрайнините на града. Другото, което повлия за спада на продажбите, е вносът на техника втора ръка от европейските страни. „Пътуващи до Германия и Италия, които вкарват автомобили, товарят телевизори, перални и всичко, което се събере във возилата, и така подбиват цената“, коментираха запознати. Жилището на семейство Любенови е разположено на втория етаж на къщата и е с площ от 112 квадратни метра.", "date": "2017.09.19", "title": "Един от първите търговци на бяла и черна техника изгуби жилището си заради дългове"}
{"url": "http://pik.bg/%D1%80%D0%B0%D0%B1%D0%BE%D1%82%D0%BD%D0%B8%D0%BA-%D0%BE%D1%82%D0%B8%D0%B2%D0%B0-%D0%BD%D0%B0-%D1%81%D1%8A%D0%B4-%D0%B7%D0%B0-%D0%BF%D1%80%D0%B8%D1%87%D0%B8%D0%BD%D0%B5%D0%BD%D0%B0-%D1%81%D0%BC%D1%8A%D1%80%D1%82-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B4%D1%8A%D1%80%D0%B2%D0%BE%D0%B4%D0%BE%D0%B1%D0%B8%D0%B2-news691526.html", "text": "Апелативна прокуратура - София Окръжна прокуратура – Благоевград предаде на съд работник за причинена от него смърт по време на дърводобив, съобщиха от пресцентъра на . На 21 май 2016 г., в землището на с. Дренково, обвиняемият С.К. извършвал механизирана сеч на дървесина с моторен трион на територията на дърводобивния обект на горския стопански план на Държавно горско стопанство гр. Благоевград. За извършване на тази дейност едноличното дружество „Е.Г.“ имало позволително за сеч, издадено от компетентните органи. Механизираното поваляне на дървета е правно регламентирано и представлява източник на повишена опасност, като разпоредбите за неговото извършване са уредени в Правилника за безопасност на труда в горите. Във въпросния ден обвиняемият К. допуснал външно лице в непосредствена близост до зоната с радиус 50 м., която се счита за опасна за пребиваването на хора и машини в нея. Наред с това той не преустановил сечта и не уведомил ръководителя за закачени отсечени дървета, което бил длъжен да направи, съгласно Правилника. Вместо това той продължил да извършва механизираното поваляне на други дървета, оставяйки ги опрени с отрязаната част на земята и закачени с клоните на връхната част върху други неотрязани дървета. В резултат на немарливо изпълнение на работата от страна на дървосекача последвало падане на едно от отрязаните дървета върху намиращия се в непосредствена близост мъж. Това причинило несъвместима с живота черепно-мозъчна травма, изразила се в тежко увреждане на мозъка на пострадалия, довела до неговата смърт. За извършените деяния С.К. е бил подведен под наказателна отговорност, като след внесен в съда от Окръжна прокуратура – Благоевград обвинителен акт, предстои да бъде насрочено съдебно заседание по делото.", "date": "2017.09.19", "title": "Работник отива на съд за причинена смърт по време на дърводобив"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%82%D0%B0%D0%B9%D0%BD%D0%B8-%D0%B0%D0%B3%D0%B5%D0%BD%D1%82%D0%B8-%D1%81%D0%BB%D0%B5%D0%B4%D1%8F%D1%82-%D0%BC%D0%B2%D1%80-%D1%88%D0%B5%D1%84-%D1%83%D1%87%D0%B0%D1%81%D1%82%D0%B2%D0%B0%D0%BB-%D0%B2-%D0%B1%D0%B0%D0%BD%D0%B4%D0%B0%D1%82%D0%B0-%D0%BE%D1%82%D0%B2%D0%BB%D1%8F%D0%BA%D0%BB%D0%B0-%D0%B0%D0%B4%D1%80%D0%B8%D0%B0%D0%BD-news691346.html", "text": "МВР шеф е разследван за връзки с бандата, отвлякла Адриан Златков. По неофициална информация заподозреният полицай заема висок пост в Главна дирекция \"Криминална полиция\" към ведомството, пише столичен всекидневник. Функцията на висшето ченге е била да информира похитители за действията на своите подчинени, както и за предстоящите стъпки в разследването по случая. Информацията, с която разполагали само ограничен брой хора от службите. Срещу висшето ченге в момента е започнала вътрешна проверка от дирекция \"Вътрешна сигурност\". Адриан Златков бе отвлечен пред дома си на 30 август. 25-годишният младеж е син на собственика на автокъща \"Софавто\" - Тони Златков. Той бе държан в плен 11 дни, а близките му платиха откуп, за да си го приберат живи. Подозренията, че бандата похитители имат информатор в МВР, се зараждат в първите дни след като започват оперативните действия на ченгетата. Те провеждат серия специфични мероприятия по горещи следи, но всички до едно са осуетени. Първоначално полицаите допускат, че това е случайност, но в хода на разследването издънките зачестяват и съмненията за къртица все повече се затвърдяват. След спешен анализ се изяснява, че за информация по темата се сортират имената на 5-6 човека, които имат достъп до цялата информация за предстоящите действия на криминалистите. В крайна сметка кръгът е стеснен до един човек, срещу когото моментално започва вътрешна проверка. Без много шум той е поставен под денонощен контрол от агентите на \"Вътрешна сигурност\". Тайните ченгета следят всяка негова стъпка и подслушват телефона му. Паралелно с това върви и проверка на имотното му състояние и банковите сметки. Под лупа са поставени и близките и роднините му. Освен вътрешната проверка българските полицаи са потърсили съдействие на чуждите служби. Подозира се, че похитителите на Адриан са част от международна престъпна групировка, която работи на Балканите. В редиците на бандата най-вероятно са участвали албанци и сърби, които са ветерани в престъпната дейност през последните 20 години. Българските похитители предлагали в каталог потенциални мишени, които са достатъчно платежоспособни да осигурят в кратки срокове колосални суми пари за откуп на близките си. Вече са изискани досиетата на засечените по линия на балканската престъпност главатари и техните подчинени.", "date": "2017.09.19", "title": "СКАНДАЛНИ РАЗКРИТИЯ! Тайни агенти следят МВР шеф, участвал в бандата, отвлякла Адриан"}
{"url": "http://pik.bg/%D0%B6%D0%B5%D0%BD%D0%B0-%D0%BF%D0%BE%D0%B1%D1%8F%D0%B3%D0%BD%D0%B0-%D0%BE%D1%82-%D0%BA%D1%83%D1%87%D0%B5-%D0%B1%D0%B5%D0%B7-%D0%BD%D0%B0%D0%BC%D0%BE%D1%80%D0%B4%D0%BD%D0%B8%D0%BA-%D0%B8-%D1%81%D0%B8-%D1%81%D1%87%D1%83%D0%BF%D0%B8-%D0%BA%D1%80%D0%B0%D0%BA%D0%B0-news691527.html", "text": "Кюстендилка е със счупен крак, след като се изплаши от немска овчарка, разхождана от възрастен мъж. Инцидентът е станал в парка на Обединения детски комплекс в кюстендилския квартал „Герена“. 50-годишната жена се опитала да заобиколи стопанина, който бил пуснал кучето да се разхожда без каишка, съобщава \"Струма.бг\". Песът обаче се спуснал срещу нея, привлечен от това, че носела огромна чанта за пазар. В опит да осуети контакта с четириногото тя побягнала, но се спънала в камък и при падането си счупила крака. Оказана й е медицинска помощ в отделението по травматология на кюстендилската болница, след което й е препоръчано домашно лечение. Бита й е и инжекция срещу тетанус. Кучето е собственост на 75-годишния Иван Асенов. По случая е образувано досъдебното производство. „Той, бай Иван, много често го разхожда тук, в този район, и не се научи. Все пак в Обединения детски комплекс идват и много деца. Кучето като види човек с чанта, веднага започва да лае. Поне един намордник да му бяха купили“, коментираха хора, живеещи на улицата. Според юристи възрастният мъж носи и наказателна отговорност за причинени вреди на пострадалата. „Тук освен контузия имаме стрес, уплаха и тревога, а минимумът обезщетение започва от 1500 лева и може да стигне и до петцифрена сума“, коментираха те.", "date": "2017.09.19", "title": "Жена побягна от куче без намордник и си счупи крака"}
{"url": "http://pik.bg/%D0%B2%D0%B0%D0%BB%D0%B5%D0%BD%D1%81%D0%B8%D1%8F-%D1%80%D0%B0%D0%B7%D0%BA%D0%BE%D0%B2%D0%B0-%D0%BC%D0%B0%D0%BB%D0%B0%D0%B3%D0%B0-%D0%B4%D0%B7%D0%B0%D0%B4%D0%B7%D0%B0-%D1%81-%D1%85%D0%B5%D1%82%D1%82%D1%80%D0%B8%D0%BA-%D0%B7%D0%B0-%D0%BE%D1%81%D0%B5%D0%BC-%D0%BC%D0%B8%D0%BD%D1%83%D1%82%D0%B8-news691556.html", "text": "Лошата серия на Малага от началото на сезона в Примера дивисион продължи и в гостуването на тима на Валенсия на \"Местая\". Срещата от 5-ия кръг завърши с успех с 5:0 за \"прилепите\", които нанесоха пета поредна загуба на водения от Мичел тим. Санти Мина откри резултата в 17-ата минута, а след това Симоне Дзадза се отчете с хеттрик в 55-ата, 61-ата и 63-ата минута. Родриго Морено пък бе автор на последния гол в 87-ата минута. Валенсия започна по-силно и в 17-ата минута стигна и до първия гол в мача. Карлос Солер центрира в наказателното поле, където Санти Мина с глава простреля вратата на гостите. В 55-ата минута домакините удвоиха преднината си. Отново Солер центрира отдясно, а Симоне Дзадза засече топката във вратата за 2:0. В 61-ата минута играчите в бяло почти повториха упражнението, като този път Мартин Монтоя центрира в пеналта, а Дзадза наниза втория си гол, този път с глава. Само две минути по-късно италианският голаджия оформи и своя хеттрик. Той получи хубав извеждащ пас и стреля под плонжа на вратаря за 4:0. Крайното 5:0 оформи Родриго в 87-ата минута. Той комбинира на скорост с Гонсало Гуедеш и след като изскочи сам срещу вратаря с техничен удар довърши съперника. Така Валенсия продължава с доброто си представяне от началото на сезона, като вече има 2 победи 3 равенства и все още е без загуба, предава Спортал. \"Прилепите\" се изкачиха до 3-ото място с 9 спечелени точки. Малага пък вече е на дъното на таблицата без точка в актива си.", "date": "2017.09.19", "title": "Валенсия разкова Малага, Дзадза с хеттрик за осем минути"}
{"url": "http://pik.bg/%D0%B1%D0%B0%D0%B4%D0%B5%D0%BC%D0%B8%D1%82%D0%B5-%D0%BF%D1%80%D0%B0%D0%B2%D1%8F%D1%82-%D1%87%D1%83%D0%B4%D0%B5%D1%81%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%B0-%D0%BF%D0%BE%D0%BB%D0%B7%D0%B0-%D0%B8%D0%BC%D0%B0%D1%82-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D0%BD%D0%B8-news691445.html", "text": "Отслабването на паметта често съпътства остаряването. В някои случаи то е един от симптомите на деменция, но според американско изследване може и да е признак, че нещо липсва в храненето, предаде БТА. Авторите на изследването са установили, че включването на бадеми в менюто е отлично средство за стимулиране на мозъка, пише в. \"Дейли експрес\". Освен че осигуряват физическа енергия, бадемите подобряват и мозъчните функции, смятат специалисти от университета \"Пардю\". В изследване учените са установили, че паметта се подобрява при хора, които консумират бадеми на обяд. За целите на проучването участниците са били разделени на две групи. В продължение на 12 седмици част от тях хапвали бадеми с обедното хранене. При изследваните лица, които не консумирали ядки на обяд, половин час след това било наблюдавано отслабване на паметта. Специалистите приписват благоприятния ефект на способността на бадемите да балансират нивата на кръвната захар. Въпросните ядки освен това съдържат магнезий, противодействащ на умората. Бадемите са отличен източник и на ниацин, който също стимулира мозъчните функции. Освен че помагат срещу отслабване на паметта, ядките влияят благоприятно и за понижаване на холестерола и високото кръвно налягане, както и за намаляване на риска от инсулт. Бадемите са богати на калий, който противодейства на негативните ефекти върху кръвното налягане от консумацията на сол.", "date": "2017.09.19", "title": "Бадемите правят чудеса! Ето каква полза имат за здравето ни"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%BE-%D0%B4%D0%B5%D1%80%D0%B1%D0%B8-%D1%81%D0%B8%D1%82%D0%B8-%D0%B8-%D1%8E%D0%BD%D0%B0%D0%B9%D1%82%D0%B5%D0%B4-%D0%BD%D0%B0%D0%B4%D0%B4%D0%B0%D0%B2%D0%B0%D1%82-%D0%B7%D0%B0-%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B0-%D0%BC%D0%B0%D1%88%D0%B8%D0%BD%D0%B0-news691524.html", "text": "Манчестър Сити и Манчестър Юнайтед ще заформят здраво дерби на трансферния пазар за полузащитника на Лацио Сергей Милинкович-Савич, твърди \"Мирър\". Сърбинът е един от основните играчи на \"орлите\". Според информацията от Острова - Сити и Юнайтед ще наддават за Милинкович-Савич през зимния трансферен прозорец. 22-годишният халф е представляван от Матея Кежман (бивш играч на Челси). \"Има много сериозен интерес към него, както от отборите в Манчестър, така и от тези в Милано и Мадрид\", заявява Кежман. Милинкович-Савич е сочен за един от най-талантливите полузащитници в момента. Като явно приковава вниманието на Пеп Гуардиола и Жозе Моуриньо, мениджъри съответно на Ман Сити и Ман Юнайтед.", "date": "2017.09.19", "title": "Трансферно дерби! Сити и Юнайтед наддават за балканска машина"}
{"url": "http://pik.bg/%D0%B5%D0%BC%D0%B8%D1%80%D1%8A%D1%82-%D0%BD%D0%B0-%D0%BA%D0%B0%D1%82%D0%B0%D1%80-%D0%BF%D0%BE%D0%B4%D0%BD%D0%BE%D0%B2%D0%B8-%D0%BF%D1%80%D0%B8%D0%B7%D0%B8%D0%B2%D0%B0-%D1%81%D0%B8-%D0%B7%D0%B0-%D0%B4%D0%B8%D0%B0%D0%BB%D0%BE%D0%B3-%D0%BE%D1%82%D0%BD%D0%BE%D1%81%D0%BD%D0%BE-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BA%D1%80%D0%B8%D0%B7%D0%B0-%D0%B2-%D0%B1%D0%BB%D0%B8%D0%B7%D0%BA%D0%B8%D1%8F-%D0%B8%D0%B7%D1%82%D0%BE-news691555.html", "text": "Reuters, цитирана от Фокус. Емирът на Катар Шейх Тамим бин Хамад ал Тани поднови принципа си за „диалог без предварителни условия“ за слагането на край на политическата криза, поставяща страната му срещу Египет, Саудитска Арабия, ОАЕ и Бахрейн, предаде Говорейки от подиума на 193-членното Общо събрание на ООН, монархът поднови призива си за „безусловен диалог, основан върху уважението на суверенитета“. В речта си той рязко разкритикува четирите арабски държави, които според него вредят на воденето на „войната срещу тероризма“.", "date": "2017.09.19", "title": "Емирът на Катар поднови призива си за диалог относно дипломатическата криза в Близкия изток"}
{"url": "http://pik.bg/%D1%81%D0%B5%D0%BA%D1%82%D0%BE%D1%80-%D0%B3-%D1%81-%D0%BD%D0%BE%D0%B2-%D0%BB%D1%8E%D0%B1%D0%B8%D0%BC%D0%B5%D1%86-%D0%B5%D1%82%D0%BE-%D0%BA%D0%BE%D0%B9-%D1%81%D0%B5-%D0%B7%D0%B0%D1%80%D0%B5%D1%87%D0%B5-%D0%B4%D0%B0-%D1%80%D0%B0%D0%B4%D0%B2%D0%B0-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-news691514.html", "text": "Нападателят на ЦСКА Кевин Кубемба, който забоде хеттрик в мача за Купата на България срещу Несебър при победата на \"армейците\" с 4:1, показа, че има сериозни амбиции за лидерска роля при \"червените\". \"Това е първият ми хеттрик в професионалния футбол. Чувството е нормално. Важното е, че победихме и продължаваме напред. Ще продължавам да работя. Когато треньорът ми даде шанс, ще се старая да се възползвам. Какво да направя като не играя? Каранга е много добър футболист. Старая се да показвам на треньора, че заслужавам да съм на терена. Ще бъде трудно, но ще се опитаме да спечелим Купата на България\", заяви Кубемба. Припомняме, че в шампионатните мачове Фернандо Каранга е първа опция пред Белчев за поста на централен нападател. Бразилецът се намира в много добра форма и не спира да бележи в първенството. Интересно е дали Стамен Белчев няма да опита тактическа постройка и с двамата в атака? Белчев се изказа ласкаво за Кубемба след мача с Несебър. По всичко личи, че Кевин ще получи достатъчно шансове да увеличи головия си актив в ЦСКА", "date": "2017.09.19", "title": "Сектор \"Г\" с нов любимец? Ето кой се зарече да радва \"армейците\""}
{"url": "http://pik.bg/%D0%B1%D0%BE%D0%BC%D0%B1%D0%B0%D1%81%D1%82%D0%B8%D1%87%D0%BD%D0%B0-%D1%81%D0%BC%D0%B5%D1%82%D0%BA%D0%B0-28-%D0%BC%D0%B8%D0%BB%D0%B8%D0%BE%D0%BD%D0%B0-%D0%BB%D0%B5%D0%B2%D0%B0-%D0%BE%D0%B1%D1%80%D0%B0%D0%BB%D0%B8-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8%D1%82%D0%B5-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D0%BE%D1%82-%D0%BD%D0%B0%D0%B8%D0%B2%D0%BD%D0%B8-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-%D0%BF%D1%80%D0%B5%D0%B7--news691501.html", "text": "До края на юни тази година регистрираните телефонни измами са 406, спрямо 380 за същия период на 2016 година. Около 7% е повишаването. Това каза вътрешният министър Валентин Радев в отговор на въпрос относно мерките за противодействие на ало-измамите . „Разкрити са 61 престъпления или 15.2% от регистрираните за периода спрямо 27 за миналата година. Налице е увеличение при разкриваемостта с малко над 7-8%“, обясни той и допълни, че са установени 47 лица, извършители на такива престъпления спрямо 19 за същия период на миналата година. „МВР не води официална статистика за инкриминираните суми, но по приблизителни данни причинените имуществени вреди през 2017 година надхвърлят 2,8 млн. лева“, посочи вътрешният министър. По думите му единичните суми, с които са ощетени гражданите, варират от няколко стотин до няколко десетки хиляди лева, предава Фокус. „Измамата е на второ място по разпространение след кражбата. През последните години особена актуалност придобиха телефонните измами“, коментира Валентин Радев. „Тези престъпления представляват около 30% от регистрираните измами. Това са престъпления с висока финансова, морална и финансова вреда за жертвите, които са предимно възрастни хора“, посочи той. „Основната тенденция е миграция на контингента на територията на Румъния“, обясни министърът и допълни, че са налице данни за извършвани измами на територията на Сърбия с български сим карти. „Налична е информация за движение на лице от криминалния контингент по линия на Българското Черноморие, откъдето извършват престъпна дейност, възползвайки се от натовареността на курортите с туристи“, коментира Валентин Радев. „До средата на юли 2017 година съвместно с 10 областни дирекции на МВР са проведени 13 полицейски операции за противодействие на телефонните измами“, каза още той.", "date": "2017.09.19", "title": "БОМБАСТИЧНА СМЕТКА! 2,8 милиона лева обрали телефонните измамници от наивни пенсионери през 2017 г. "}
{"url": "http://pik.bg/%D0%BA%D0%B0%D0%B2%D0%B0%D0%BD%D0%B8-%D1%81-%D0%B2%D0%B0%D0%B6%D0%BD%D0%BE-%D1%83%D1%82%D0%BE%D1%87%D0%BD%D0%B5%D0%BD%D0%B8%D0%B5---%D0%B5%D0%B4%D0%B8%D0%BD%D1%81%D0%BE%D0%BD-%D1%80%D0%B0%D0%B7%D0%BA%D1%80%D0%B8-%D0%BD%D0%B5%D0%B9%D0%BC%D0%B0%D1%80-news691505.html", "text": "\"Нека феновете не вярват на всичко, което се коментира. От брат си разбрах, че се говори за конфликт между мен и Неймар. Няма такова нещо. Неймар отскоро е в отбора и се адаптира отлично\", заяви Единсон Кавани пред \"Ел Универсал\". Кавани категорично акцентира, че конфликт между него и съотборника му Неймар - няма. В срещата на ПСЖ с Лион, двамата се сдърпаха за това кой да стреля от бялата точка, при отсъдена дузпа в полза на парижани. Според Единсон обаче не става въпрос за сериозна конфликтна ситуация.", "date": "2017.09.19", "title": "Кавани с важно уточнение - Единсон разкри: Неймар... "}
{"url": "http://pik.bg/%D1%82%D1%80%D0%B8%D0%BC%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%B7%D0%B0-%D0%BE%D1%82%D0%B2%D0%BB%D0%B8%D1%87%D0%B0%D0%BD%D0%B5-%D0%BA%D0%B0%D1%82%D0%BE-%D0%BD%D0%B0-%D0%BA%D0%B8%D0%BD%D0%BE-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%81%D0%BE%D1%84%D0%B8%D1%8F-%D0%BF%D1%80%D0%B8%D0%BA%D0%BB%D0%B5%D1%89%D0%B8%D0%BB%D0%B0-%D1%82%D1%80%D0%B8%D0%BC%D0%B0-%D0%BF%D0%B5%D1%82%D1%80%D0%B8%D1%87%D0%B0%D0%BD%D0%B8-%D0%B5%D0%B4-news691541.html", "text": "Трима петричани, действали като организирана престъпна група са задържани преди дни за отвличане, искане на откуп и грабеж в столицата. Инцидентът станал посред бял ден на кръстовище в центъра на София. В. Паласиев, М. Вълчев и Б. Тодоров, и тримата от Петрич, умишлено ударили луксозен автомобил,който се движел пред тях, предаде Струма.ком. Слезли от колата и уж се разбрали с шофьора му, но когато той потеглил петричката група го проследила. Водачът на луксозната кола усетил, че тримата, непознати за него мъже, го преследват, увеличил скоростта, но бил догонен от преследвачите. Принудили го да спре, свалили го от колата му, пребили го, натоварили го в тяхната кола и го отвлекли в местност край София, където му заявили, че ще го освободят, ако плати 5 цифрена сума. Столичанинът обещал, че ще даде сумата, имал парите у тях. Така петричаните се съгласили и изпроводили \"отвлечения\" до дома му, като през цялото време му повтаряли, че ако направи някой номер, ще го намерят където и да е. Взели му телефона. Въпреки заплахите обаче, мъжът успял да ги заблуди, имал друг телефон в себе си и повикал полиция. Похитителите са задържани в момент на предаване на парите от отвлечения . Справка показва ,че петричаните нямат криминални прояви, единият М. Вълчев е студент в полицейската академия в Симеоново, другите двама са негови приятели. Според разследващи от столицата, предстои изясняване на съпричастността на петричани към други подобни престъпления, станали на територията на столицата. Слезли от колата и уж се разбрали с шофьора му, но когато той потеглил петричката група го проследила. Водачът на луксозната кола усетил, че тримата, непознати за него мъже, го преследват, увеличил скоростта, но бил догонен от преследвачите. Принудили го да спре, свалили го от колата му, пребили го, натоварили го в тяхната кола и го отвлекли в местност край София, където му заявили, че ще го освободят, ако плати 5 цифрена сума. Столичанинът обещал, че ще даде сумата, имал парите у тях. Така петричаните се съгласили и изпроводили \"отвлечения\" до дома му, като през цялото време му повтаряли, че ако направи някой номер, ще го намерят където и да е. Взели му телефона. Въпреки заплахите обаче, мъжът успял да ги заблуди, имал друг телефон в себе си и повикал полиция. Похитителите са задържани в момент на предаване на парите от отвлечения . Справка показва ,че петричаните нямат криминални прояви, единият М. Вълчев е студент в полицейската академия в Симеоново, другите двама са негови приятели. Според разследващи от столицата, предстои изясняване на съпричастността на петричани към други подобни престъпления, станали на територията на столицата.", "date": "2017.09.19", "title": "Трима арестувани за отвличане като на кино! Полицията в София приклещила трима петричани, единият е студент в полицейската академия "}
{"url": "http://pik.bg/%D0%B1%D0%B8%D1%82%D0%B8%D1%8F%D1%82-%D0%B4%D0%B0%D1%81%D0%BA%D0%B0%D0%BB-%D0%BE%D1%82-%D1%81%D0%B0%D0%B4%D0%BE%D0%B2%D0%BE-%D1%81-%D1%85%D0%B5%D0%BC%D0%B0%D1%82%D0%BE%D0%BC-%D0%BD%D0%B0-%D0%B3%D0%BB%D0%B0%D0%B2%D0%B0%D1%82%D0%B0-%D0%B8-%D1%81%D0%B2%D0%B5%D1%82%D0%BE%D0%B2%D1%8A%D1%80%D1%82%D0%B5%D0%B6-news691540.html", "text": "Забележка на учителка към  дванайсетокласници, които шумяли в коридора и отваряли безразборно вратите, е предизвикала избухването на единия от тях, който е ударил с кол преподавателя си по английски, съобщава „Марица”. 17-годишният Атанас Георгиев и двамата му връстници от Селскостопанската гимназия в Садово са задържани за 24 часа, а учителят е бил приет в болница. Ударен е в предната част на главата, има хематом на челото, но вече е изписан и е по-добре, каза директорът на учебното заведение Димитър Йорданов. Преподавателят все още има световъртеж и е в шок след случилото се, ще остане на домашно лечение и под лекарско наблюдение в следващите дни. Директорът на Селскостопанската гимназия определи случая като нелеп инцидент. Той бил извън училището по служебни дела, когато се завихрли скандалът. Йорданов разказа, че трите момчета, които са от ромската общност в Чешнигирово, вдигали врява в коридора и отваряли вратите на стаите. Преподавателка им направила забележка, зам.-директорката също предупредила момчетата. Пострадалият учител по английски език Антон Велков чул и се намесил, за да респектира учениците.  Привидно те се успокоили, но малко по-късно се върнали. Атанас Георгиев носел дървен прът, който открил в двора – навярно паднал клон от дърво, и се нахвърлил върху учителя по английски. Ударът попаднал в главата. Досега тези момчета не са имали противообществени прояви, наказвани са само със спиране на детските надбавки заради допуснати отсъствия, каза пред „Марица” директорът на учебното зеведение. Когато  стигнал до училище, момчетата вече били отведени от полицията и не могъл да разговаря лично с тях. Димитър Йорданов добави, че се води дознание и текат разпити на тийнейджърите. „Правят се на батковци, в сложна възраст са – буйни момчета, без да са непременно лоши”, описа ги Димитър Йорданов. Той увери, че най-важната задача сега пред него е да усмири духовете, за да не се нагнети напрежение, включително и на етническа основа. „Нашите преподаватели имат опит в работата с ученици от малцинствата, познават психологията им, надявам се да не залитне в търсене на подобен контекст  и това да остане инцидент, който с общи усилия забравим”, каза директорът. Той възнамерява да събере на обща среща колектива и учениците, за да се тушира напрежението, ще има и среща с родители. По отношение на провинилите се тийнейджъри Педагогическият съвет ще решава какво наказание да им се наложи. Димитър Йорданов добави, че подобен инцидент се случва за първи път в училището, откакто той е постъпил в него като учител още преди 30 години. От директора ще бъдат изискани писмени обяснения, тъй като не е спазил регламента за действие при инциденти в училище, каза началникът на Регионалното управление по образование Иванка Киркова. Правилото е в подобни случаи институцията да бъде уведомена в рамките на 1 час. Този срок не само не е бил спазен, а в РУО са научили от медиите. Димитър Йорданов обясни това с отсъствието си от учебното заведение в момента, когато е възникнал скандалът. На всяко съвещание на директорите настоявам да се известява навреме и да не се прикриват проблеми в училищата, ще се наложи отново да припомням това на всички директори, добави Киркова. Школският шеф от своя страна изрази надежда, че инцидентът няма да хвърли петно върху цялото училище, което по думите му работи успешно по проекти и се готви догодина да празнува 135 години от основаването си. Забележка на учителка към  дванайсетокласници, които шумяли в коридора и отваряли безразборно вратите, е предизвикала избухването на единия от тях, който е ударил с кол преподавателя си по английски, съобщава „Марица”. 17-годишният Атанас Георгиев и двамата му връстници от Селскостопанската гимназия в Садово са задържани за 24 часа, а учителят е бил приет в болница. Ударен е в предната част на главата, има хематом на челото, но вече е изписан и е по-добре, каза директорът на учебното заведение Димитър Йорданов. Преподавателят все още има световъртеж и е в шок след случилото се, ще остане на домашно лечение и под лекарско наблюдение в следващите дни. Директорът на Селскостопанската гимназия определи случая като нелеп инцидент. Той бил извън училището по служебни дела, когато се завихрли скандалът. Йорданов разказа, че трите момчета, които са от ромската общност в Чешнигирово, вдигали врява в коридора и отваряли вратите на стаите. Преподавателка им направила забележка, зам.-директорката също предупредила момчетата. Пострадалият учител по английски език Антон Велков чул и се намесил, за да респектира учениците.  Привидно те се успокоили, но малко по-късно се върнали. Атанас Георгиев носел дървен прът, който открил в двора – навярно паднал клон от дърво, и се нахвърлил върху учителя по английски. Ударът попаднал в главата. Досега тези момчета не са имали противообществени прояви, наказвани са само със спиране на детските надбавки заради допуснати отсъствия, каза пред „Марица” директорът на учебното зеведение. Когато  стигнал до училище, момчетата вече били отведени от полицията и не могъл да разговаря лично с тях. Димитър Йорданов добави, че се води дознание и текат разпити на тийнейджърите. „Правят се на батковци, в сложна възраст са – буйни момчета, без да са непременно лоши”, описа ги Димитър Йорданов. Той увери, че най-важната задача сега пред него е да усмири духовете, за да не се нагнети напрежение, включително и на етническа основа. „Нашите преподаватели имат опит в работата с ученици от малцинствата, познават психологията им, надявам се да не залитне в търсене на подобен контекст  и това да остане инцидент, който с общи усилия забравим”, каза директорът. Той възнамерява да събере на обща среща колектива и учениците, за да се тушира напрежението, ще има и среща с родители. По отношение на провинилите се тийнейджъри Педагогическият съвет ще решава какво наказание да им се наложи. Димитър Йорданов добави, че подобен инцидент се случва за първи път в училището, откакто той е постъпил в него като учител още преди 30 години. От директора ще бъдат изискани писмени обяснения, тъй като не е спазил регламента за действие при инциденти в училище, каза началникът на Регионалното управление по образование Иванка Киркова. Правилото е в подобни случаи институцията да бъде уведомена в рамките на 1 час. Този срок не само не е бил спазен, а в РУО са научили от медиите. Димитър Йорданов обясни това с отсъствието си от учебното заведение в момента, когато е възникнал скандалът. На всяко съвещание на директорите настоявам да се известява навреме и да не се прикриват проблеми в училищата, ще се наложи отново да припомням това на всички директори, добави Киркова. Школският шеф от своя страна изрази надежда, че инцидентът няма да хвърли петно върху цялото училище, което по думите му работи успешно по проекти и се готви догодина да празнува 135 години от основаването си.", "date": "2017.09.19", "title": "Битият даскал от Садово с хематом на главата и световъртеж"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-%D0%BF%D1%80%D0%B8-%D0%B8%D1%81%D0%BA%D0%B0%D0%BD%D0%B5-%D0%B7%D0%B0-200-%D0%BC%D0%B8%D0%BB%D0%B8%D0%BE%D0%BD%D0%B0-%D0%B1%D0%B0%D1%80%D1%81%D0%B0-%D1%81-%D1%82%D0%B2%D1%8A%D1%80%D0%B4%D0%BE-%D0%BD%D0%B5-news691487.html", "text": "Президентът на Барселона Хосеп Мария Бартомеу направи изключително интересно разкритие. Пред \"Скай Спортс\" Бартомеу говори за трансферната сама около Филипе Коутиньо. \"Няма да кажа колко сме предложили ние, но Ливърпул ни поиска 200 милиона евро за Филипе. Нямаше как да дадем подобна сум а и се оттеглихме от борбата за подписа на Коутиньо. Офертата ни бе по-малка от 100 милиона евро, но ще кажа, че с бонусите можеше да достигне до 120 милиона. В крайна сметка Ливърпул не се съгласи и не я прие\", коментира Бартомеу.", "date": "2017.09.19", "title": "Сензация на пазара! При искане за 200 милиона! Барса с твърдо \"НЕ\""}
{"url": "http://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%B7%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-%D0%BD%D0%B0-%D0%B3%D0%B0%D0%B4%D0%B6%D0%B5%D1%82%D0%BE-%D0%BD%D0%B0-%D1%81%D1%8A%D0%BE%D1%82%D0%B1%D0%BE%D1%80%D0%BD%D0%B8%D0%BA-news691515.html", "text": "Адвокатът на футболиста обаче заявява, че сексът не бил насилствен, а по взаимно съгласие. По думите му, тежката присъда слага край на на футболната кариера на младия играч. 23-годишният аржентински футболист Алексис Сарате бе осъден на 6,5 години затвор заради инцидент, станал през 2014 г. По думите на 25-годишната Джулиана Пералта, тя заедно със своя приятел Мартин Бенитес, играч в \"Индепенденте\", останали да нощуват у Сарате. Бенитес бил приятел със Сарате и заедно играели във футболния клуб. Според обвинението, Алексис изнасилил момичето, докато Бенитес спял. След почти тригодишни съдебни битки обвинението все пак доказало вината на спортиста. По думите на  Джулиана, едва сега тя е осъзнала, че справедливостта е възтържествувала. Адвокатът на футболиста обаче заявява, че сексът не бил насилствен, а по взаимно съгласие. По думите му, тежката присъда слага край на на футболната кариера на младия играч.", "date": "2017.09.19", "title": "Осъдиха футболист за изнасилване на гаджето на съотборник "}
{"url": "http://pik.bg/%D1%87%D1%83%D0%B4%D0%BE-%D0%BA%D0%BE%D1%80%D0%B5%D0%BD-%D0%B8%D0%B7%D1%81%D0%BC%D1%83%D0%BA%D0%B2%D0%B0-%D1%80%D0%B0%D0%BA%D0%B0-news691438.html", "text": "Коренът от глухарче се използва за лечение от много години. Той е в състояние да лекува алергии, да понижава нивата на холестерола, да подобрява работата на жлъчката и да подпомага детоксикацията на черния дроб. Пролетта е най-доброто време за събиране на реколтата от корени на глухарче, особено в началото на април. Най-добре е да го събирате от места, които са по-малко замърсени, като области далеч от града и пътя. Може би не знаете, но всички части на глухарчето имат лечебни свойства. Листата му са богати на витамини и можете да ги консумирате в салати, или с картофи и яйца. Стъблото на глухарчето има силата да облекчава стомашни проблеми, да стимулира функцията на жлъчния мехур, да регулира обмяната на веществата, и да пречиства кръвта. Също така, стъблото може да се прилага за лечение на диабет, а млякото от стъблото може да се използва за отстраняване на брадавици. В допълнение, хората могат да използват цвета на глухарчето, за да си приготвят домашен сироп. Той ще помогне на тялото да пречисти кръвта, ще облекчи кашлицата и ще подобри храносмилането. Залейте с 3 литра вода 400 жълти цвята от глухарче. След това нарежете 4 портокала и 4 лимона на филийки и ги добавете към сместа. Оставете ги да престоят така за 24 часа. След 24 часа, прецедете сместа и поставете в тенджера. Добавете 2 чаши захар и варете в продължение на 30 минути. Махнете от огъня след като заври и се сгъсти достатъчно. След това, поставете сиропа в стерилизирани буркани. Може да го използвате при лечение на настинка, кашлица или бронхит. Глухарчето е отдавна използвано и популярно със своите лечебни свойства. В днешно време, съвременната медицина потвърждава ползите за здравето на това цвете и казва, че е в състояние дори да лекува рак. Ако искате да подготвите и да съхраните корени от глухарче е необходимо да ги обелите, нарежете и да ги оставете да изсъхнат на чист въздух. Оставете ги да съхнат в продължение на 2 седмици или докато не станат толкова крехки, че да се трошат под пръстите. Когато изсъхнат ги поставете в буркан и го съхранявайте на тъмно и хладно място. Корените от глухарче са в състояние да пречистят бъбреците, черния дроб, лимфата, и жлъчния мехур. Те са много полезни при лечение на камъни в жлъчката, запек, хепатит, акне, оток и ревматизъм. Освен това, те са ефективни при жените за превенция и лечение на проблеми с кърменето, кисти, тумори и рак. Ето как можете да приготвите чай от глухарче: Изсушете, натрошете или накъсайте няколко листа от глухарче. Поставете ги след това в буркан, за да може да ги използвате и в бъдеще. Запарвайте по половин чаена лъжичка от тази смес в чаша с вода и чаят ви е готов. Друг вариант е да се комбинират 60 грама пресни и 30 грама изсушени корени от глухарче. Сместа се поставя в тенджера с 80 грама вода и щипка сол. Изчакайте да заври, покрийте съда и оставете да къкри за около 20 минути. След това прецедете сместа и пийте по три чаши на ден. Също така, има диуретични свойства и е подходящ за бременни жени и за тези в менопауза.", "date": "2017.09.19", "title": "ЧУДО! Корен изсмуква рака"}
{"url": "http://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D0%BC%D0%BE%D0%B4%D0%B0-%D1%82%D0%B8%D0%BC%D0%BE%D1%88%D0%B5%D0%BD%D0%BA%D0%BE-%D0%B8%D0%B7%D0%B3%D1%80%D1%8F-%D1%81-%D0%B3%D0%B5%D0%BD%D0%B5%D1%80%D0%B0%D0%BB%D1%81%D0%BA%D0%B0-%D0%BF%D1%80%D0%B5%D0%BC%D1%8F%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news691503.html", "text": "Лидерът на фракцията \"Батковшчина\" във Върховната Рада на Украйна Юлия Тимошенко се появи на заседанието на парламента с необикновена \"генералска\" премяна, съобщава ТСН. Стилът на сакото на Тимошенко е изпълнен в традициите на военните униформи на френската армия от 1808-1815 г. Очевидно въодушевена от новата си модна придобивка, Тимошенко побърза да се похвали пред последователите си в Инстаграм. Изданието отбелязва, че Юлия Тимошенко периодично сменя имиджа си. Дълги години нейна \"запазена марка\" беше дългата руса плитка. През февруари 2017 г. обаче Тимошенко изненада всички, появявайки се в Радата със спуснати коси. Отзивите не закъсняха и повечето от тях бяха окуражаващи и одобрителни. По-късно депутатът обясни, че се е отказала от традиционната плитка, за да изглежда по-женствена.", "date": "2017.09.19", "title": "ПОЛИТИЧЕСКА МОДА! Тимошенко \"изгря\" с генералска премяна (СНИМКА)"}
{"url": "http://pik.bg/%D1%81%D0%BB%D0%B5%D0%B4-%D0%B8%D0%B7%D0%BC%D1%8A%D1%87%D0%B5%D0%BD%D0%B0%D1%82%D0%B0-%D0%BF%D0%BE%D0%B1%D0%B5%D0%B4%D0%B0-%D0%B2%D1%83%D1%82%D0%BE%D0%B2-%D1%81%D0%BF%D0%BE%D0%B4%D0%B5%D0%BB%D0%B8-%D0%BD%D0%B0-%D0%BA%D0%BE%D0%B3%D0%BE-%D0%BB%D0%B5%D0%B2%D1%81%D0%BA%D0%B8-%D1%80%D0%B0%D0%B7%D1%87%D0%B8%D1%82%D0%B0-%D0%B4%D0%B0-%D1%80%D0%B5%D1%88%D0%B0%D0%B2%D0%B0-%D0%BC%D0%B0%D1%87%D0%BE%D0%B2%D0%B5%D1%82%D0%B5-news691554.html", "text": "Футболистът на Левски Антонио Вутов, който донесе победата с 1:0 над Ботев Гълъбово в мач от 1/16-финалите за Купата на България, заяви, че “сините” разчитат на Обертан да решава мачовете на тима. “Ботев Гълъбово стоеше много добре и компактно. Трудно можеше да пробием техния блок, тъй като играхме доста бавно. Много съм изморен да мисля за символиката. Обертан е най-класният ни футболист и на него разчитаме да решава мачовете. Един отбор да срещне Левски, ЦСКА и Лудогорец? Това е голям шанс за тях. Видяхте, че днес домакините ни затискаха през цялото време и не ни додоха да играем. Със сигурност ще има умора за мача с Берое, но затова сме група от 24 човека, всеки един от нас да подаде ръка на отбора”, заяви Вутов, цитиран от Спортал.", "date": "2017.09.19", "title": "След измъчената победа: Вутов сподели на кого \"Левски\" разчита да решава мачовете"}
{"url": "http://pik.bg/%D1%83%D0%B6%D0%B0%D1%81%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B1%D0%B0%D0%B2%D0%B0%D1%80%D1%86%D0%B8%D1%82%D0%B5-%D0%B2%D1%80%D0%B0%D1%82%D0%B0%D1%80%D1%8F%D1%82-%D0%BC%D0%B0%D0%BD%D1%83%D0%B5%D0%BB-%D0%BD%D0%BE%D0%B9%D0%B5%D1%80-news691482.html", "text": "Вратарят Мануел Нойер няма да участва в нито една среща за Байерн Мюнхен до края на годината. Стражът на баварците счупи за втори път единия от двата си крака, като се наложи да бъде спешно опериран. Контузията е много тежка и възпрепятства Нойер за дълго време. \"Това е ужасна новина за нас. Хирургическата интервенция мина успешно и сега това е най-важното. Надявам се да го видим отново в игра през януари\", заяви пред официалния сайт на Байерн изпълнителният директор на баварците Карл-Хайнц Румениге.", "date": "2017.09.19", "title": "Ужасна новина за баварците, вратарят Мануел Нойер..."}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%82%D0%B5%D0%B6%D0%BA%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D0%B7%D0%B0-%D0%BA%D0%B0%D0%BD%D0%B0%D1%80%D0%B8%D1%82%D0%B5-news691512.html", "text": "Предстоящото тази неделя, 24 септември, дерби на Пловдив между Ботев и Локомотив ще се играе без публика. Това реши по-рано днес Дисциплинарната комисия към Българския футболен съюз. Наказанието на \"канарите\", което ще засегне пряко не само техните фенове, но и тези на градския им съперник, е резултат от инцидентите по време на двубоя между Ботев и Левски преди десетина дни. Тогава, наред с множеството хвърлени предмети, използвани факли и димки и нахлуването на фен на \"канарчетата\" на терена, имаше и заливане с вода на длъжностно лице. Именно заради последното е и тежката санкция - мач при \"закрити врата\". Освен всичко друго ръководството на Ботев ще трябва да заплати и солидна финансова глоба - в размер на 10 300 лева. За нерегламентирано използване на факли и димки, на основание чл.37, ал.1, т.22.2, б.А от ДП /2017/2018/ – ДК наказва  ПФК \"Ботев\" гр. Пловдив  с имуществена санкция в размер на 300 лева. За използване на факли и димки довели до спиране на играта, на основание чл.37, ал.1, т.22.2, б.Д от ДП /2017/2018/ – ДК наказва  ПФК \"Ботев\" гр. Пловдив  с имуществена санкция в размер на 1000 лева. За хвърлени предмети, на основание чл.37, ал.1, т.4, б.А, предложение 2 от ДП /2017-2018/ ДК наказва ПФК „Ботев” гр. Пловдив с имуществена санкция в размер на 2000 лева. За нерегламентирано използване на бомбички, на основание чл.37, ал.1, т.22.2, б.Г от ДП /2017/2018/ – ДК наказва  ПФК \"Ботев\" гр. Пловдив  с имуществена санкция в размер на 3000 лева. По доклад на делегата за заливане с вода на длъжностно лице, на основание чл.37, ал.1, т.4, б.Б, предложение 1 от ДП /2017/2018/ - ДК наказва ПФК „Ботев” гр. Пловдив с лишаване от домакинство за 1 среща и имуществена санкция в размер на 2000 лева и във връзка с чл.37, ал.1, т. 21 от ДП /2017-2018/ ДК заменя лишаване от домакинство със забрана за игра пред публика. За навлизане на публика, на основание чл.37, ал.1, т.1, б.В, предложение 1 от ДП /2017/2018/ – ДК наказва  ПФК \"Ботев\" гр. Пловдив  с предупреждение за лишаване от домакинство и имуществена санкция в размер на 2000 лева.", "date": "2017.09.19", "title": "ОФИЦИАЛНО! Тежки санкции за \"канарите\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B4%D1%80%D0%B0%D0%BC%D0%B0-%D0%B7%D0%B0-%D0%BA%D1%83%D0%BF%D0%B0%D1%82%D0%B0-%D1%81%D0%B8%D0%BD%D0%B8%D1%82%D0%B5-%D0%BD%D0%B0%D0%BF%D1%80%D0%B5%D0%B4-%D0%BD%D0%BE-news691517.html", "text": "Левски победи Ботев Гълъбово в драматичен двубой от 1/16-финалите за Купата на България. Срещата завърши при резултат 1:0 в полза на гостите, попадение на Вутов във второто продължение на мача. Така \"сините\" се класират за следващата фаза на турнира, но играта показана от столичани със сигурност не кореспондира с високите очаквания към гранда. ТИТУЛЯРИТЕ: БОТЕВ (ГЪЛЪБОВО): Марин Орлинов, Антонио Георгиев, Димитър Трайков, Емил Колев, Иван Винков, Пламен Коларов, Станислав Катранков, Цветелин Радев, Стоян Кижев, Илиян Капитанов, Иван Цачев ЛЕВСКИ: Божидар Митрев, Холмар Ейолфсон, Ивайло Найденов, Давид Яблонски, Мики Орачев, Антони Белмонт, Жорди Гомес, Васил Панайотов, Алекс Боримиров, Антонио Вутов, Жуниор Мапуку СЪДИЯ: Станислав Тодоров СТАДИОН: \"Трейс Арена\", Стара Загора В първите 10 минути, изненадващо \"сините\" не съумяха да осъществят сериозен натиск. Левски направи по-интересните атаки през първото полувреме, но до чисто голово положение не се стигна. Така до почивката Ботев Гълъбово създаде сериозни главоболия на Делио Роси и подопечните му. До 75-ата минута резултатът остана 0:0. Превес на гостите, но до гол така и не се стига. Кошмарно представяне на \"сините\", нулево равенство след 90 минути игра. Предстояха продължения, а подопечните на Светльо Тодоров може да са доволни. Влизазоха в допълнителни 2 по 15 минути с големия фаворит в двубоя Левски. През първото продължения домакините имаха възможност да шокират \"сините\" и да поведат, късметът обаче изневери на играч на Ботев Гълъбово в завършващата фаза. Така се стигна до 111-ата минута, когато Вутов реализира за 0:1. Срещата завърши при този резултат.", "date": "2017.09.19", "title": "ИЗВЪНРЕДНО! Драма за Купата! \"Сините\" напред, но..."}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B5%D0%BD-%D1%81%D1%8A%D0%B2%D0%B5%D1%82-%D1%81%D1%83%D0%BF%D0%B5%D1%80-%D0%BC%D0%B0%D1%80%D0%B8%D0%BE-%D0%BA%D1%8A%D0%BC-%D0%BD%D0%B5%D0%B9%D0%BC%D0%B0%D1%80-%D0%BD%D1%8F%D0%BC%D0%B0-%D0%BD%D1%83%D0%B6%D0%B4%D0%B0-%D0%B4%D0%B0-news691525.html", "text": "Нападателят на Ница Марио Балотели даде своето мнение относно дискусията - кой трябва да изпълнява дузпите в ПСЖ. През уикенда новото попълнение на парижани Неймар реши да се противопостави на Единсон Кавани. Уругваецът е щатен изпълнител на дузпи в ПСЖ, но бразилецът Ней също има афинитет към важната роля. \"Неймар, няма нужда дори да искаш разрешение, за да биеш дузпите\", написа Балотели в известна социална мрежа, заставайки на страната на Ней.", "date": "2017.09.19", "title": "Звезден съвет! Супер Марио към Неймар: Няма нужда да..."}
{"url": "http://pik.bg/%D1%81%D0%B5%D1%80%D0%B3%D0%B5%D0%B9-%D0%BB%D0%B0%D0%B2%D1%80%D0%BE%D0%B2-%D0%BE%D0%B1%D1%81%D1%8A%D0%B4%D0%B8-%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news691557.html", "text": "ТАСС. Руският външен министър Сергей Лавров проведе среща с президента на Сърбия Александър Вучич в кулоарите на 72-та сесия на Общото събрание на ООН. Двамата са обсъдили ситуацията на Балканския полуостров, предаде „Ценим всяка възможност да чуем Вашата оценка за това, какво се случва в региона, да съгласуваме своите по-нататъшни крачки по въпросите, които ни тревожат в интерес на стабилността на Балканите и в интерес на развитието на страните в региона в съответствие с волята на техните народи“, заяви министърът. На свой ред Вучич се застъпи в полза на по-нататъшното развитие на отношенията между двете страни на всички възможни равнища. „Русия е истински приятел на Сърбия. Ние не крием това. Смятам, че ние ще можем да подобрим взаимодействието на различни равнища, в това число и в икономическата сфера, където сътрудничеството се подобрява от година на година“, отбеляза сръбският президент. Той изрази благодарност за подкрепата от страна на Москва за Белград на различните международни форуми и организации. „Вашата страна винаги е защитавала териториалната цялост и суверенитета на Сърбия. Нашият народ цени това“, добави Вучич. Фокус", "date": "2017.09.19", "title": "Сергей Лавров обсъди с президента на Сърбия ситуацията на Балканите"}
{"url": "http://pik.bg/%D1%85%D0%B0%D0%BC%D0%B5%D1%81-%D0%B1%D0%BB%D0%B5%D1%81%D1%82%D0%B8-%D0%BF%D1%80%D0%B8-%D0%BA%D0%BB%D0%B0%D1%81%D0%B8%D0%BA%D0%B0-%D0%BD%D0%B0-%D0%B1%D0%B0%D0%B9%D0%B5%D1%80%D0%BD-%D0%B2-%D0%B3%D0%B5%D0%BB%D0%B7%D0%B5%D0%BD%D0%BA%D0%B8%D1%80%D1%85%D0%B5%D0%BD-news691559.html", "text": "Реал Мадрид Хамес Родригес Байерн (Мюнхен) Шалке 04 Байерн наложи превъзходство още от първата минута и до 10-ата Ралф Феерман вече беше спасил два изстрела на Себастиан Руди и Томас Мюлер. В 22-ата Бастиан Очипка пропусна да изведе Шалке напред и малко след това шампионите удариха, предава Спортал. В 24-ата минута Налдо центрира отляво и Налдо спря топката с ръка в наказателното поле. Главният съдия Марко Фритц призова на помощ системата за видео асистент и посочи бялата точка. От нея Левандовски реализира десетата си поредна дузпа - 1:0 за Байерн. Само четири минути по-късно Хамес реализира дебютния си гол с екипа на мюнхенци и авансът беше удвоен. В началните минути на второто полувреме колумбиецът центрира перфектно към Мюлер, но ударът му с глава срещна гредата. Последваха две възможности за Шалке, но Гуидо Бургщалер и Йевген Коноплянкашутираха в аут. И тъй като Байерн контролираше нещата, Анчелоти извади Левандовски, за да му даде почивка. Хамес не беше приключил с магията си за деня и в 75-ата минута изведе появилият се като смяна Артуро Видал за крайното 3:0. Серията на Байерн продължава с домакинство на Волфсбург в петък, след което идва ред за гостуването на Пари Сен Жермен в Шампионската лига. Преотстъпеният от изигра изключителен мач за при категоричния успех с 3:0 над като гост в двубой от петия кръг на Бундеслигата. В дебюта си като титуляр в германския елит южноамериканецът спечели дузпата за първия гол, сам вкара втория и асистира за третия. С този успех първенецът събира 12 точки от 15 възможни и поне за едно денонощие ще бъде на върха.", "date": "2017.09.19", "title": "Хамес блести при класика на Байерн в Гелзенкирхен"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BC%D0%B8%D1%81-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D0%B8%D0%B7%D0%BF%D0%BE%D0%BA%D0%B0%D1%80%D0%B0-%D1%81%D1%8A%D0%BA%D0%B2%D0%B0%D1%80%D1%82%D0%B8%D1%80%D0%B0%D0%BD%D1%82%D0%BA%D0%B8%D1%82%D0%B5-%D1%81%D0%B0%D1%88%D0%BA%D0%B0-%D0%B2%D0%B0%D1%81%D0%B5%D0%B2%D0%B0-%D1%81%D0%B5-%D0%BF%D1%83%D1%81%D0%BD%D0%B0-%D0%BF%D0%BE-%D0%B1%D0%B5%D0%BB%D1%8C%D0%BE-%D1%81%D0%BD%D0%B8%D0%BC%D0%BA%D0%B8-news691542.html", "text": "Нов конкурс във \"ВИП брадър\". Този път съквартирантите в Къщата бяха ангажирани със сериозната задача да изберат \"Мис ВИП брадър\". Дамите приеха присърце задачата. Особено притеснена бе Сашка Васева, която обезпокоена заяви, че няма бански и попита дали може да дефилира по... бельо. \"Че какво му е на бельото, то си е почти като бански\", окуражи я Марги Хранова. \"То е ясно, че тук има мис и тя е само една\", коментира пред съквартиранти Енджи Касабие и посочи дългокраката Алекс. Очевидно обаче останалите дами не бяха съгласни и показаха решителност самоотвержено да премерят сили, пък... каквото \"безпристрастното жури\" реши. В него бяха шеф Петров, неговият отявлен враг - журналистът Антон Стефанов, плевенският богат фермер Цуни и музикантът Дани Милев. За водещ на шоуто бе избран атрактивният и вечен оптимист Алфредо Торес. След оспорвания конкурс бяха определени победителките: Трето място за Алекс, второ за Мария, първо - за Енджи Касабие.", "date": "2017.09.19", "title": "ГОРЕЩО! Мис \"ВИП брадър\" изпокара съквартирантките! Сашка Васева се пусна по бельо (СНИМКИ)"}
{"url": "http://pik.bg/%D1%81%D1%8A%D0%BB%D0%B7%D0%B8-%D0%B8-%D1%81%D0%BE%D0%BF%D0%BE%D0%BB%D0%B8-%D0%B2%D1%8A%D0%B2-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D0%B4%D0%B6%D1%83%D0%BB%D0%B8%D0%B0%D0%BD%D0%B0-%D1%80%D0%B5%D0%B2%D0%BD%D0%B0-%D1%87%D0%B5-%D0%BD%D0%B5-%D0%B5-%D0%BC%D0%B8%D1%81%D0%BA%D0%B0-%D1%81%D0%B0%D1%88%D0%BA%D0%B0-%D0%B8%D0%B7%D1%80%D0%B8%D0%B3%D0%BD%D0%B0-%D0%BF%D0%B0%D0%BA-%D1%81%D0%B5-%D0%BD%D0%B0%D0%B3%D1%8A%D0%B7%D0%B8%D1%85%D0%BC%D0%B5--news691543.html", "text": "Оспорваният конкурс \"Мис ВИП брадър\" донесе много радост на първите класирали се - победителката Енджи Касабие и нейните подгласнички Мария и Алекс. \"Несправедливата\" оценка на журито обаче засегна дълбоко силиконката Джулиана Гани и тя не скри сълзите си. \"Никога не съм била на конкурс, без да получа награда!\", занарежда Джулиана. \"Ти си най-красивата, всичко останало е чуждопоклоничество\", успокои я Сашка Васева, чиито прелести също не бяха оценени подобаващо от журито. Съкрушената силиконка намери и друга утеха - в прегръдките на журналиста Антон Стефанов. Пред него тя продължи серията сълзи и занарежда, че била унижена \"пред цялата нация\". \"Я стига, мен като ме нарекоха мишок? Какво да кажа аз. Но нали знаеш - наградата е като хемороидите - всеки задник ги има\", заяви мъдро Стефанов. \"Защо пак не избрахме българското?! Защо не избрахме българка, а ливанка?! Пак се нагъзихме на арабите\", заяви на свой ред Сашка Васева, която цяла вечер гледаше недоброжелателно Енджи Касабие и търсеше повод да се заяде с нея.", "date": "2017.09.19", "title": "Сълзи и сополи във \"ВИП брадър\"! Джулиана ревна, че не е миска! Сашка изригна: Пак се нагъзихме на арабите (СНИМКИ)"}
{"url": "http://pik.bg/%D0%B2-%D1%82%D1%83%D1%80%D1%81%D0%BA%D0%B8-%D0%B3%D1%80%D0%B0%D0%B4-%D1%82%D1%80%D1%8A%D0%B3%D0%BD%D0%B0%D1%85%D0%B0-%D1%80%D0%BE%D0%B7%D0%BE%D0%B2%D0%B8-%D1%82%D1%80%D0%BE%D0%BB%D0%B5%D0%B9%D0%B1%D1%83%D1%81%D0%B8-%D1%81%D0%B0%D0%BC%D0%BE-%D0%B7%D0%B0-%D0%B6%D0%B5%D0%BD%D0%B8-%D0%BC%D1%8A%D0%B6%D0%B5%D1%82%D0%B5-%D1%81%D0%B0-%D0%B2-%D1%88%D0%BE%D0%BA-news691539.html", "text": "В турския град Малатия от вчера вървят розови тролейбуси, които са само за жени, съобщи „Хюриет дейли нюз“, цитиран от Нова тв. Разделението на градския транспорт по полов признак предизвика ожесточени спорове сред жителите на града, а и в цяла Турция. Някои определят нововъведението като „полов апартейд“. Някои жени са доволни от нововъведението, но други го окачествиха като дискриминация. Засега автобусите са само два и се движат 8 пъти дневно. Управляват се също от жени.", "date": "2017.09.19", "title": "В турски град тръгнаха розови тролейбуси само за жени! Мъжете са в шок"}
{"url": "http://pik.bg/%D1%88%D0%B5%D1%84-%D0%BD%D0%B0-%D1%86%D1%81%D0%BA%D0%B0-1948-%D1%81-%D1%82%D0%B5%D0%B6%D0%BA%D0%B0-%D0%B7%D0%B0%D1%8F%D0%B2%D0%BA%D0%B0-news691480.html", "text": "Изпълнителният директор на ЦСКА 1948 Добрин Гьонов даде тежка заявка. Шефът на \"червените\" коментира, че парите за изграждането на модерен стадион \"Българска армия\" и базата в Панчарево вече са осигурени. От клуба се надяват предстоящият търг за базите на ЦСКА да бъде честен и прозрачен. \"Парите за \"Армията\" от чужбина вече са осигурени! Само да ни дадат стадиона и базата, и започваме! \"Армията\" ще е най-хубавият стадион в България. Дано търгът е чист и прозрачен, както обеща министърът\", казва Гьонов, цитиран от \"Спортал\".", "date": "2017.09.19", "title": "Шеф на ЦСКА 1948 с тежка заявка"}
{"url": "http://pik.bg/%D0%BF%D0%B0%D0%B7%D0%B5%D1%82%D0%B5-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D1%81%D0%B8-%D1%86%D0%B8%D0%B3%D0%B0%D1%80%D0%B5%D0%BD%D0%B8%D1%8F%D1%82-%D0%B4%D0%B8%D0%BC-%D0%BF%D0%BE-%D0%B4%D1%80%D0%B5%D1%85%D0%B8%D1%82%D0%B5-%D0%B8-%D0%BA%D0%BE%D1%81%D0%B0%D1%82%D0%B0-%D0%B2%D1%80%D0%B5%D0%B4%D0%B8-%D0%B8-%D0%BD%D0%B0-%D0%BD%D0%B5%D0%BF%D1%83%D1%88%D0%B0%D1%87%D0%B8%D1%82%D0%B5-news691396.html", "text": "Цигареният дим, който попада върху дрехите, косата, в помещенията и колите, които обитаваме, оказва отрицателно влияние върху черния дроб и мозъка. Това установиха учени от Калифорнийския университет Ривърсайд, изследвали ефекта на никотина върху мишки. Те са категорични, че с времето негативите за здравето се увеличават, пише Пулс.бг. Трябва ли да общуваме с пушачи или да пушим в помещение, в което има малко дете? Вредата на цигарения дим върху пасивните пушачи е изследвана от години. Но властите в САЩ съобщават. В страната има близо 41 000 смъртни случая сред възрастните пасивни пушачи, както и 450 при бебета на 1 година. Цигареният дим, на който са били подложени мишките, влияе на черния им дроб и отключва стресовите хормони в мозъка след около месец, като здравословното им състояние се влошава с времето. Това е констатацията на учените след няколкомесечно наблюдение. Екипът от Калифорнийския университет Ривърсайд установява още, че през първите два месеца мишките получават увреждане на черния дроб, а от четири до шест месеца изникват и други здравословни проблеми. Според резултатите стресът при животните е атакувал имунната им система. Мануела Мартинс-Грийн, ръководител на проучването, обяснява, че дори да не пушим, ако се движим в среда на пушачи или димът се е просмукал в дрехите ни, увеличава риска от по-ранна смърт. Резултатите, получени при мишките, биха били подобни и при хората, смятат тя и колегите й. Замърсителите, които се абсорбират от кожата на животните, могат да се абсорбират и от човешката кожа. А цигарите са един сериозен замърсител на въздуха в нашата среда.", "date": "2017.09.19", "title": "Пазете здравето си! Цигареният дим по дрехите и косата вреди и на непушачите"}
{"url": "http://pik.bg/%D1%81%D0%BB%D0%B5%D0%B4-%D1%82%D0%B8%D1%82%D0%BB%D0%B0%D1%82%D0%B0-%D0%B2-%D0%BB%D0%B0%D1%81-%D0%B2%D0%B5%D0%B3%D0%B0%D1%81-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%BF%D0%BE%D0%B4%D0%B5%D0%BB%D0%B8-%D1%89%D0%B0%D1%81%D1%82%D0%BB%D0%B8%D0%B2%D0%B0%D1%82%D0%B0-%D1%81%D0%B5%D1%81%D0%B8%D0%BB-news691500.html", "text": "Третата тенис-ракета на България Сесил Каратанчева спечели титлата от турнира в Лас Вегас. На финала тя преодоля в три сета съотборничката си в националния отбор за \"Фед къп\" Елица Костова. Трофеят за Каратанчева е осми в кариерата й, но първи от 2011 година. \"Като цяло не съм кой знае колко развълнувана от титлата. По-скоро се радвам, че направих хубави мачове в Лас Вегас, защото от доста време не ми се беше случвало\", призна Сесил пред \"Тенис 24\". Тя коментира и представянето си във финалната среща. \"Финалът беше труден. И двете играхме добре и на високо ниво. След мача се поздравихме с Ели. И двете сме професионалистки и знаем, че това ни е работата\", допълни 28-годишната софиянка.", "date": "2017.09.19", "title": "След титлата в Лас Вегас! Ето какво сподели щастливата Сесил"}
{"url": "http://pik.bg/%D1%81%D0%BB%D0%B5%D0%B4-%D0%B4%D1%80%D0%B0%D0%BC%D0%B0%D1%82%D0%B0-%D0%B2-%D1%81%D0%B8%D0%BD%D0%B3%D0%B0%D0%BF%D1%83%D1%80-%D1%81%D0%BA%D1%83%D0%B4%D0%B5%D1%80%D0%B8%D1%8F%D1%82%D0%B0-%D0%BD%D0%B5-%D1%81%D0%B5-%D0%BF%D1%80%D0%B5%D0%B4%D0%B0%D0%B2%D0%B0-news691489.html", "text": "От Ферари няма да се предадат в битката за световната титла, въпреки разочарованието в Сингапур. Очакванията за дойна победа за Скудерията на градското трасе не само, че не се оправдаха, но след катастрофата на старта отборът остана без точки от състезанието и в резултат Себастиан Фетел вече има пасив от 28 пункта спрямо Люис Хамилтън. Босът Маурицио Аривабене признава, че ситуацията е много по-трудна в момента, но тимът не смята да се отказва. \"Случилото се бе много разочароващо и без съмнение не бе резултатът, който очаквахме. Това обаче не означава, че битката е приключила, просто стана по-трудно. Ние обаче гарантираме, че ще се борим до последния завой на последното състезание за годината\", заяви Аривабене. Въпреки че от Ферари опитаха да хвърлят вината за инцидента върху Макс Верстапен, повечето специалисти са на мнение, че Себастиан Фетел е предизвикал катастрофата, след като е тръгнал да затваря пилота на Ред Бул, пише \"Гол\".", "date": "2017.09.19", "title": "След драмата в Сингапур! Скудерията не се предава"}
{"url": "http://pik.bg/%D1%82%D1%80%D0%B0%D1%83%D1%80-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0-%D0%BF%D0%BE%D0%B3%D1%80%D0%B5%D0%B1%D0%B0-%D1%82%D0%B0%D0%B9%D0%BD%D0%BE-%D1%81%D0%B5%D1%81%D1%82%D1%80%D0%B0-%D1%81%D0%B8-%D0%BC%D0%B0%D0%B3%D0%B4%D0%B0-news691344.html", "text": "Лили Иванова е погребала сестра си Магда тайно преди началото на турнето си. тъжната вест е споделил близък до примата. Това е причината за предстоящите концерти тя да е избрала само тоалети в черно. Певицата пък е успяла съвсем философски да приеме скръбната вест и е успяла да запази присъствие на духа, като сама е организирала погребението, съобщава \"Телеграф\". По изричното желание на звездата церемонията е минала тайно в присъствието само на неколцина близки хора. Пак по прищявка на примата, смъртта на сестра й останала в пълна тайна. Каката, за която се знае, че е три години по-голяма от иконата на българската естрада, е погребаната в частен траурен парк в София. \"Лили бе категорична, че не желае гробът на Магда да е в родния Кубрат, тъй като няма намерение да пътува по 400 км само, за да запали свещ и е да положи цветя пред последния дом на сестра си\", обясняват запознати с драмата. От какво е починала Магда също остава в тайна.", "date": "2017.09.19", "title": "ТРАУР! Легендата Лили Иванова погреба тайно сестра си Магда"}
{"url": "http://pik.bg/%D1%80%D1%83%D0%BC%D0%B5%D0%BD-%D0%BF%D0%B5%D1%82%D0%BA%D0%BE%D0%B2-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0%D1%80%D0%B5%D0%B6%D0%B4%D0%B0%D1%82-%D0%BD%D0%B8-%D0%B4%D0%B0-%D0%B2%D0%B7%D0%B5%D0%BC%D0%B5%D0%BC-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D0%BC%D0%BE%D0%B9--news691522.html", "text": "\"Това не е просто политически, той е геополитически избор. Ние сме член на НАТО и ЕС. Ако самолетите са тези, които ще определят оттук нататък къде сме, жална ни майка. Другарите американци са ни поръчали с писмото ние къде да отидем и да вземем техните самолети.\" Това заяви пред БНТ политикът от АБВ Румен Петков, коментирайки разразилия се скандал със самолетите \"Грипен\". \"Аз не знам защо прокуратурата не се е намесила по този случай\", допълни той. Румен Петков изтъкна още: \"Писмото ни нарежда да вземем американските самолети мой набор или още преди баща ви да се сети за майка ви\". \"С нищо стратегическата визия на НАТО по отношение на Русия не се е променила... Аз разбирам нашата съпричастност към Балтийско море, но все пак Черно ни е някак по-близко, да не кажа, че сме на Черно море. Нека спрем, както каза премиерът на Люксембург, да говорим за Русия, а да започнем да говорим с Русия\", заяви Петков. Той коментира и въпроса за посещението на главния руски прокурор: \"Ако ние искаме да бъдем ефективни в две направления - борбата с терора и организираната престъпност, без ефективно сътрудничество между Европа, Русия и бившите страни на Съветския съюз, аз не виждам да има реален резултат\". \"Защо всички лаят срещу Русия, а никой не гледа произхода на средствата, които влизат тука... Очевидно има напъни и за руско влияние. Нима не е видно?! Въпрос на българските институции е те да гарантират самостоятелното мислене, политическия гръбнак. Ако утре другарите от Северна Корея започнат да финансират наши правосъдни организации, как ще гледаме на това?! Не можеш да имаш двоен стандарт априори\", заяви Петков. Запитан справя ли се държавата с възобновените отвличания и организираната престъпност, той отговори: \"Би било прибързано или неетично да се каже справя ли се или не. Но е малко грубо, опростачено от страна на държавата и вътрешния министър да кажат - ние ще им дадем пари на полицаите за униформи. Това е задължение на държавата. не е нормално в цялата предизборна кампания да се раздават заплати, пенсии и окомплектования на МВР и сега да се окажем в тази ситуация... Когато държавата се подиграва с тези хора, които са направили най-тежкия избор - да служат на обществото, то някак не е почтено\".", "date": "2017.09.19", "title": "Румен Петков за скандала с изтребителите: Нареждат ни да вземем американските самолети мой набор"}
{"url": "http://pik.bg/%D1%80%D0%B0%D0%B4%D0%BE%D1%81%D1%82-%D0%BD%D0%B0-%D0%B1%D0%B5%D1%80%D0%BD%D0%B0%D0%B1%D0%B5%D1%83-%D0%BD%D0%BE%D0%B2%D0%BE-%D0%B4%D0%B0-%D0%BC%D0%B5%D0%B6%D0%B4%D1%83-%D1%80%D0%B5%D0%B0%D0%BB-%D0%B8-%D0%B7%D0%B8%D0%B7%D1%83-news691506.html", "text": "Старши треньорът на Реал Мадрид Зинедин Зидан заяви днес, че е подновил договора си гранда. Настоящият контракт изтичаше в края на сезона. \"Подновяването вече е направено, но това не означава нищо. Аз се интересувам какво става в Реал Мадрид ден за ден и не гледам повече, това е сложно\", лаконичен е Зинедин Зидан. Зизу е подновил своя договор с Реал за период от три години. Под ръководството на Зидан - Реал Мадрид спечели седем трофея за година и половина.", "date": "2017.09.19", "title": "Радост на \"Бернабеу\"! Ново \"ДА\" между Реал и Зизу"}
{"url": "http://pik.bg/%D0%BC%D0%B8%D0%BB%D0%B8%D0%BE%D0%BD%D0%B5%D1%80%D0%BA%D0%B0-%D0%B8%D0%B7%D1%87%D0%B5%D0%B7%D0%BD%D0%B0-%D0%B2-%D0%BC%D0%B8%D0%BB%D0%B0%D0%BD%D0%BE-%D0%B8-%D1%81%D1%82%D0%B0%D0%BD%D0%B0-%D0%BA%D0%BB%D0%BE%D1%88%D0%B0%D1%80%D0%BA%D0%B0-news691452.html", "text": "Петдесет и една годишна англичанка – милионерка бе открита сред клошарите на Милано след като полицаи и частни детективи през последните шест месеца изтарашиха половин Европа, за да я търсят. Ариана – така се казва жената, изчезнала вдън земя в средата на март от баровския апартамент, който от време на време наемала, за да се радва на красотите и културния живот на големия италиански град. Телефонът й замлъкнал, а отишлите да я търсят в жилището й познати установили, че макар вратата да била оставена незаключена, дрехите, личните й вещи и нейните документи вътре били недокоснати. Сестратата на Ариана в Лондон уведомила ченгетата от Скотланд ярд веднага след като се уверила, че телефонът й не работи и че не се е връщала в апартамента си в Милано цели два дни, предава кореспондентът на \"Монитор\". Първоначалната хипотеза на полицаите била, че богатата жена е отвлечена и ще бъде поискан откуп за нея, но след като цяла седмица никой не се обадил на роднините й, тази следа била изоставена. Една по една отпаднали и другите хипотези – любовна авантюра, забежки по религиозна секта, а за пътуване до някоя екзотична страна не можело и да става дума, тъй като Ариана нямала нито паспорт, нито лична карта. Но най-смущаващото в цялата история било, че от тлъстите банкови сметки на милионерката в Англия, Италия и Швейцария не бил изтеглен и цент. С други думи ако била жива – мрачната хипотеза на ченгетата била, че тя е убита случайно или нарочно, а трупът й укрит, то англичанката съществува някъде, но без каквито и да било средства. И след като вдигнали под тревога колегите си в Италия и съседните й страни, полицаите от Скотланд ярд се обърнали за съдействие към частна детективска компания в Милано, в която се трудели пенсионирани техни колеги. И един от тях със снимката на Ариана в ръка започнал да обикаля наред всички магазини в града, вестникарски будки, кафенета, цветарски магазини, бакалници, фризьорски салони, ателиета за химическо чистене, търговски центрове и т.н. Цели два месеца къртовските му усилия останали напразни, но той не се отказал, като започнал да разпитва дори и клошарите, подвизаващи се в центъра на Милано и покрай неговата централна гара. Срещу топло кафе един от тези просяци му казал, че преди няколко дни жена като тая на снимката се била настанила на неговото „спално място“ – решетката, от която излиза топлият въздух на климатичната инсталация на петзвезден хотел. И в два часа след полунощ завчера пенсионираният, но разтропан италиански полицай, намерил Ариана точно там. Завел я веднага в намиращото се наблизо полицейско управление, но тя отказвала да отговаря на въпросите на служителите на реда до момента, в който срещу нея застанала собствената й сестра. Изведнъж паметта й се върнала и си спомнила, че през слънчев мартенски ден някой се опитал да задигне чантата й, тя паднала, ударила си главата в бордюр и когато се свестила, възрастен господин я вдигнал на крака, после й дал парче пица и бутилка вода. След това Ариана продължила да си живее цели шест месеца мирно и тихо от подаянията на добрите души в Милано.", "date": "2017.09.19", "title": "Милионерка изчезна в Милано и стана клошарка"}
{"url": "http://pik.bg/%D0%B3%D0%B0%D1%80%D0%B3%D0%B0%D1%82%D0%B0-%D1%81%D0%B5-%D0%B8%D0%B7%D0%BA%D0%B0%D1%80%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D0%B5%D0%BA%D1%88%D1%8A%D0%BD%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D1%87%D1%83%D0%B2%D1%81%D1%82%D0%B2%D0%B0%D0%BC-%D1%81%D0%B5-%D0%B1%D0%B5%D0%B7%D0%B7%D0%B0%D1%89%D0%B8%D1%82%D0%B5%D0%BD-%D0%B2-%D0%BD%D0%B0%D1%88%D0%B0%D1%82%D0%B0-%D0%B4%D1%8A%D1%80%D0%B6%D0%B0%D0%B2%D0%B0-news691490.html", "text": "Платил съм си за лошото съдебно минало, полагал съм обществено полезен труд. Заради определен полицай влизам за трети път в ареста. Едни и същи хора от Второ РУП в Бургас ме задържат. Има полицейски натиск. Лежах 7 часа с белезниците на пода в управлението. Аз се чувствам беззащитен в нашата държава. Така известният в криминалните среди на Бургас Георги Воденичаров-Гаргата опита да се изкара жертва на екшъна пред блок 20 в ж.к. „Славейков“, при която бяха набити двама души, а полицай Янков от Второ РУП беше със счупена ръка и травма от удар в лицето. Днес Георги Воденичаров за пореден път застана пред съда в Бургас, за да му бъде гледана мярката за неотклонение по новото обвинение срещу него, съобщава \"Бургас Инфо\". Припомняме, че 33-годишният Георги Воденичаров беше задържан на 16-ти септември. Прокуратурата повдигна срещу него обвинение за нанесена средна телесна повреда на полицейси служител, поради хулигански подбуди. Първоначално Георги срещнал 33-годишната Ива, като поискал да й вземе куфара, но тя отказала. Вследствие на отказа й, той я ударил. Малко по-късно същото се случило с друг бургазлия – Иван, който отнесъл два удара с юмрук в лицето. Когато дошли на място, полицаите го арестували, но той успял да счупи ръката на единия от тях. Агресията му продължила и в сградата на Второ РУП, където ударил в лицето същия служител на реда. Защитата му днес поиска в съда да бъде извършена съдебно-медицинска експертиза, тъй като Георги имал болки в кръста и оток на бузата. Според адвоката му, когато бил задържан, той бил в добро здравословно състояние, за разлика от следващия ден – 17-ти септември. Защитата му настоя да бъде уточнено откъде са раните му. Самият Георги пък заяви, че не можел да разбере как самият той поискал да се обади на спешния тел.112, а пък се оказал задържан. Според прокурор Колев задържаният е показвал агресивно поведение спрямо полицейски служители и въпреки, че е бил с белезници и заобграден от полицаи, успял да счупи ръката на един от тях. Георги бил осъждан 13 пъти, имал 38 криминални регистрации, а в момента има 3 висящи дела срещу него. По време на заседанието стана ясно любопитна подробност, че той лансирал тезата, че преследвал терорист, който носел бомба и някой искал да влезе в апартамента му. Според защитата му, Георги влязъл в спор с единия от пострадалите – Иван, защото искал да направи нещо на ключалката на апартамента му. Нанесъл ударите не поради хулигански причини, а да се защити. От другата пострадала – Ива, той искал да провери какво носи в куфара. Платил съм си за лошото съдебно минало, полагал съм обществено полезен труд. Заради определен полицай влизам за трети път в ареста. Едни и същи хора от Второ РУП в Бургас ме задържат. Има полицейски натиск. Лежах 7 часа с белезниците на пода в управлението. Аз се чувствам беззащитен в нашата държава. Така известният в криминалните среди на Бургас Георги Воденичаров-Гаргата опита да се изкара жертва на екшъна пред блок 20 в ж.к. „Славейков“, при която бяха набити двама души, а полицай Янков от Второ РУП беше със счупена ръка и травма от удар в лицето. Днес Георги Воденичаров за пореден път застана пред съда в Бургас, за да му бъде гледана мярката за неотклонение по новото обвинение срещу него, съобщава \"Бургас Инфо\". Припомняме, че 33-годишният Георги Воденичаров беше задържан на 16-ти септември. Прокуратурата повдигна срещу него обвинение за нанесена средна телесна повреда на полицейси служител, поради хулигански подбуди. Първоначално Георги срещнал 33-годишната Ива, като поискал да й вземе куфара, но тя отказала. Вследствие на отказа й, той я ударил. Малко по-късно същото се случило с друг бургазлия – Иван, който отнесъл два удара с юмрук в лицето. Когато дошли на място, полицаите го арестували, но той успял да счупи ръката на единия от тях. Агресията му продължила и в сградата на Второ РУП, където ударил в лицето същия служител на реда. Защитата му днес поиска в съда да бъде извършена съдебно-медицинска експертиза, тъй като Георги имал болки в кръста и оток на бузата. Според адвоката му, когато бил задържан, той бил в добро здравословно състояние, за разлика от следващия ден – 17-ти септември. Защитата му настоя да бъде уточнено откъде са раните му. Самият Георги пък заяви, че не можел да разбере как самият той поискал да се обади на спешния тел.112, а пък се оказал задържан. Според прокурор Колев задържаният е показвал агресивно поведение спрямо полицейски служители и въпреки, че е бил с белезници и заобграден от полицаи, успял да счупи ръката на един от тях. Георги бил осъждан 13 пъти, имал 38 криминални регистрации, а в момента има 3 висящи дела срещу него. По време на заседанието стана ясно любопитна подробност, че той лансирал тезата, че преследвал терорист, който носел бомба и някой искал да влезе в апартамента му. Според защитата му, Георги влязъл в спор с единия от пострадалите – Иван, защото искал да направи нещо на ключалката на апартамента му. Нанесъл ударите не поради хулигански причини, а да се защити. От другата пострадала – Ива, той искал да провери какво носи в куфара.", "date": "2017.09.19", "title": "Гаргата се изкара жертва на екшъна в Бургас: Чувствам се беззащитен в нашата държава"}
{"url": "http://pik.bg/%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BD%D0%B0-%D1%80%D1%83%D1%81%D0%BA%D0%B0%D1%82%D0%B0-%D1%84%D0%B5%D0%B4%D0%B5%D1%80%D0%B0%D1%86%D0%B8%D1%8F-%D1%8E%D1%80-news691493.html", "text": "Правосъдният министър Цецка Цачева се срещна с генералния прокурор на Руската федерация Юрий Чайка. На срещата присъстваха главният прокурор Сотир Цацаров, заместникът му Ася Петрова и Н.Пр. Анатолий Макаров. По време на разговорите бяха обсъдени правомощията и дейността на Министерство на правосъдието и взаимодействието със съдебната власт. Г-жа Цачева запозна руската делегация със законодателните инициативи на Министерството. Тя им представи измененията в Наказателно - процесуалния кодекс, както и дебатите по обсъждането на Антикорупционния закон.", "date": "2017.09.19", "title": "Правосъдният министър Цецка Цачева се срещна с генералния прокурор на Руската федерация Юрий Чайка"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%B5%D1%82%D0%BE-%D0%BA%D0%BE%D0%B3%D0%B0-%D0%B5-%D0%BD%D0%B0%D0%B9-%D1%83%D0%BC%D0%B5%D0%BD-%D1%87%D0%BE%D0%B2%D0%B5%D1%88%D0%BA%D0%B8%D1%8F%D1%82-%D0%BC%D0%BE%D0%B7%D1%8A%D0%BA-news691436.html", "text": "Американски учени откриха, че след 60-годишна възраст човешкият мозък заработва на пълни обороти. Учените от Калифорнийския университет открили, че с напредване на възрастта човек става по-умен, тъй като неговият мозък започва да работи с пълна сила. При това, времето на интелектуалната активност е между 50-70 годишна възраст. До скоро се смяташе, че с времето умствената деятелност постепенно изчезва, тъй като невроните (клетките на главния мозък) постепенно умират, и към края на живота си човек губи до 30% от невроните. Но се оказва, че това всъщност не е вярно. Клетките на главния мозък не умират. Може да бъдат загубени връзките между тях, но само в случай, че човек не ги задейства по никакъв начин. Освен това, с времето, в главния мозък се увеличава количеството на миелин – веществото, което кара сигнала да преминава по-бързо между невроните. Благодарение на това общата интелектуална сила на мозъка се повишава с до 3000% в сравнение със средните показатели, и това се случва, когато човек стигне и надвиши 60 години. Друг интересен факт, който бе открит – ако до 50 години между двете полукълба на главния мозък съществува рязко разделение и всяко от тях изпълнява строго определени функции, то след 50 години човек може да използва и двете части на мозъка едновременно. Това му позволява да решава много по-сложни задачи, както и да ползва крайниците си еднакво добре. Заедно с това, думата си казва и жизненият опит на по-възрастните хора, получен в течение на тези 50-70 години. Те са подложени по-малко на риска от объркване при получаване на необичайна или емоционална информация, в сравнение с един млад човек. Друг интересен факт, който бе открит – ако до 50 години между двете полукълба на главния мозък съществува рязко разделение и всяко от тях изпълнява строго определени функции, то след 50 години човек може да използва и двете части на мозъка едновременно. Това му позволява да решава много по-сложни задачи, както и да ползва крайниците си еднакво добре. Заедно с това, думата си казва и жизненият опит на по-възрастните хора, получен в течение на тези 50-70 години. Те са подложени по-малко на риска от объркване при получаване на необичайна или емоционална информация, в сравнение с един млад човек.", "date": "2017.09.19", "title": "НЕВЕРОЯТНО! Ето кога е най-умен човешкият мозък"}
{"url": "http://pik.bg/%D1%88%D0%BE%D0%BA-%D0%BE%D1%82%D1%80%D1%8F%D0%B7%D0%B0%D1%85%D0%B0-%D1%83%D1%85%D0%BE%D1%82%D0%BE-%D0%BD%D0%B0-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB-%D0%B7%D0%B0%D1%81%D1%82%D1%8A%D0%BF%D0%B8%D0%BB-%D1%81%D0%B5-%D0%B7%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B5%D0%BD%D0%BE-%D0%BC%D0%BE%D0%BC%D0%B8%D1%87%D0%B5-news691485.html", "text": "Нелеп инцидент се случи в центъра на Москва. Няколко мъже опитали да изнасилят момиче. Свидетели на гаврата станали охранители от близко заведение, които се притекли на помощ. Единият от насилниците се нахвърлил върху тях и отрязал ухото на единия от гардовете. След това нападателите избягали, а след тях изчезнала и девойката. Двама от охранителите са откарани в болница, съобщава РЕН.тв. Единият е със сериозни наранявания и е в кома. Вторият има порезна рана на корема. По случая е образувано досъдебно производство.", "date": "2017.09.19", "title": "ШОК! Отрязаха ухото на охранител, застъпил се за изнасилено момиче "}
{"url": "http://pik.bg/%D0%BF%D1%80%D0%BE%D1%86%D0%B5%D0%B4%D1%83%D1%80%D0%B0%D1%82%D0%B0-%D0%BF%D0%BE-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%B8%D0%BD%D0%BE%D0%B2%D0%B0%D1%86%D0%B8%D0%BE%D0%BD%D0%B5%D0%BD-%D1%84%D0%BE%D0%BD%D0%B4-%D0%B5-%D0%BE%D0%BF%D0%BE%D1%80%D0%BE%D1%87%D0%B5%D0%BD%D0%B0-%D0%B8-%D1%89%D0%B5-%D0%B1%D1%8A%D0%B4%D0%B5-%D0%BF%D1%80%D0%B5%D0%BA%D1%80%D0%B0%D1%82%D0%B5%D0%BD%D0%B0-news691521.html", "text": "Процедурата за одобрение на проекти по осма сесия на Националния иновационен фонд (НИФ) е опорочена и трябва да бъде прекратена. За това ще настоява пред управителния съвет на НИФ изпълнителният директор на Изпълнителната агенция за насърчаване на малките и средните предприятия (ИАНМСП) Мариета Захариева, съобщиха от институцията. Сигналите за нарушения идват от страна на бизнеса и за целта е освободен зам.-изпълнителният директор на агенцията и служители, които са работили по процедурата. Не са спазени вътрешните изисквания и правила за класиране на кандидатите. Нарушенията са извършени по време на смяната на трите правителства. Освен това забавянето в класирането на проектите се дължи и заради липсата на легитимен управителен съвет на НИФ от февруари тази година, както и на невъзможността за провеждане на заседания и вземане на решения. В интерес на бизнеса е избирането на проекти, които ще имат висока добавена стойност за икономиката на България. Резултатите от тяхното изпълнение трябва да доведат до реални дейности и ползи за обществото. Усвояването само на едни средства по проекти ще доведе до съмнения за корупционни практики, които ръководството на агенцията не толерира. В момента се обсъжда преминаването на НИФ от агенцията към Министерство на икономиката. Фондът подпомага проекти за научно развойната и иновационната дейност. Максималният размер на безвъзмездната финансова помощ е до 500 000 лв. на бенефициент. Средствата, които фондът предоставя са изцяло национални и се отпускат като държавна помощ. Общият размер на бюджета по осма сесия е 5 млн. лв.", "date": "2017.09.19", "title": "Процедурата по Национален иновационен фонд е опорочена и ще бъде прекратена"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%B7%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8%D1%82%D0%B5-%D1%81-%D0%BE%D1%89%D0%B5-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BE%D0%BA%D0%BE%D0%BB%D0%BE-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%B3%D1%80%D0%B8%D0%BF%D0%B5%D0%BD-%D0%B8-%D0%B4%D1%80%D1%83%D0%B3-%D1%83%D1%87%D0%B0%D1%81%D1%82%D0%BD%D0%B8-news691519.html", "text": "Скандал се развихри за пореден път около избора на изтребител за българската армия. От ГЕРБ нарекоха президента Румен Радев \"господин Лъжа\", а той нападна управляващите по темата. Коментар по темата пред БНТ направи шефът на временната парламентарна комисия за избор на нови изтребители за българската армия Емил Христов. Има смущаващи неща около пътя на проектите за избор на изтребители, което ние в комисията констатирахме. Разделихме работата на комисията за изтребителите в парламента на три етапа - първият е под ръководството на военния министър Аню Ангелов, в който е свършена много работа , вторият е брежневски период на застой, по времето на министъра на отбраната Ангел Найденов, когато, хубавото е, че е издадена от него организационна заповед. Но нещо се обърква и не са свършени нещата. И министър Аню Ангелов, и Ангел Найденов са поставили нещата по местата, разказа Христов. Той изтъкна, че важен е третият етап. Тогава се въвежда друг модел на управление, създава се борд. За съжаление, заповедите, които са издавани в този период, не са синхронизирани. Стига се до един момент, в който председателят на борда за управление на проекта поставя въпрос на борда за управление на портфолиото. Председател на борда за управление е бил Румен Радев. Той поставя въпрос, че математическият модел няма от кого да бъде утвърден. Заповедите, които са издавани към момента, документите, които са направени....създава се един вакуум. Проектът стартира с едно нещо, а не може да се завърши с него. Създава се хаос, допълни Христов. Румен Радев е имал тогава най-тежката дума като ръководител на този борд. Документите се изработват на едно място, но се утвърждават от министъра на отбраната. Пътната карта през 2013 г. е утвърдена от министър Ангел Найденов. След това при министър Ненчев документите се изработват от програмния екип и се утвърждават от борда. Председателят на борда за управление е поставил въпроса на борда за управление на портфолио проекта и се оказва, че той няма право да утвърди тази методика. И на 27 юни 2016 г. ген. Радев утвърждава методиката и нещата тръгват. Но разковничето не е точно в този момент. Кое ни смущава? Смущава ни, че пътните карти са утвърждавани от министрите на отбраната, а сега се предлага парламентът да утвърждава пътната карта. В пътната карта, която се внася в Народното събрание изведнъж откриваме, че НС утвърждава актуализация на методиката, без да знае какво ще включва това, посочи още Христов. След като НС утвърждава проекта за инвестиционен разход, те променят методиката. След това схемата за плащане става изведнъж задължителна. Ако не отговориш на нея, не можеш да продължиш напред. Ние констатирахме тези факти, посочи председателят на комисията. Междувременно се получава писмо от американска страна, която се съгласява на разсрочено плащане за покупка на изтребители. Писмото се приема като неотговаряне на едно от задължителните изисквания и участникът е дисквалифициран, разказва Христов. На въпрос имало ли е промяна, натиск, умишлени действия, за да спечели единият тип самолет, а друг да отпадне, той посочи, че комисията не е установила такова нещо, нито пък може да установи такова нещо. Изводите, които правим е, че умишлено или не, промяната на документите е довела до дисквалифицирането на един от участниците, допълни той. И поясни, че комисията е прочела и класифицираните документи. Това е огромен материал, там открихме, че са водени разговори за тези разсрочени плащания, но нищо не е последвало. Открихме една интересна оферта, че на България се предлагат нови самолети и от друга фирма, но това също остава без последици, коментира още шефа на парламентарната комисия. Най-важното, което трябваше да свършим, е да дадем някакви изводи и предложения и ние го правим, каза Христов. Смятам, че в комисията ни няма лобисти, отчете той. Изборът на изтребители е стратегически, ние определяме чрез него къде ни е мястото, коментира Христов и допълни, че държат всички от участниците да бъдат равнопоставени, процесът да продължи и придобиването на отбрателни способности от ВВС да не става за сметка на другите видове въоръжени сили.", "date": "2017.09.19", "title": "Шефът на Комисията за изтребителите с още разкрития около скандала с \"Грипен\"! И друг участник в конкурса дал оферта за нови самолети!"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%82%D0%B2%D1%8A%D1%80%D0%B4%D0%B5%D0%BD%D0%B8%D1%8F-%D0%BE%D0%B1%D1%89%D0%B8%D0%BD%D0%B0%D1%80%D1%8F%D1%82-%D0%BB%D0%B0%D0%B7%D0%B0%D1%80-%D0%B2%D0%BB%D0%B0%D0%B9%D0%BA%D0%BE%D0%B2-%D0%BF%D0%B8%D1%80%D1%83%D0%B2%D0%B0%D0%BB-%D0%B5%D0%B6%D0%B5%D0%B4%D0%BD%D0%B5%D0%B2%D0%BD%D0%BE-%D1%81%D0%BB%D0%B5%D0%B4-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%B2%D1%8A%D0%B2-%D0%B2%D0%B8%D0%BD%D0%BE%D0%B3%D1%80%D0%B0%D0%B4%D0%B5-news691363.html", "text": "Арестът на брат ми няма да ни спре. Лазар Влайков празнува всеки ден, откакто баща ми беше застрелян. Има клипове, на които той се забавлява с други хора. Това заяви пред Нова телевизия Деница Тонкева, сестра на арестувания във Виноградец Димитър Тонкев. Припомняме, че арестът на Димитър Тонкев дойде дни, след като баща му Наско Тонкев беше убит по време на празненство с пистолета на общинския съветник Лазар Влайков. За физически извършител на убийството се смята 6-годишно дете, което натиснало спусъка, докато си играело с оръжието. \"Нищо не беше открито по време на обиските в домовете ни. Не намериха нищо незаконно. Никакви наркотици. Единствено малко патрони, останали от баща ми\", обясни Деница във връзка с ареста на брат си и добави: \"Бяха задържани трима души, включително и моят брат. Арестуваха и моя приятел заради патроните, но след това го освободиха.\" \"Брат ми е изключително трудолюбив човек, няма криминални регистрации. Той работи в ресторанта, където беше убит баща ни. Даже фирмата е на негово име\", уточни тя. \"Оставиха в ареста брат ми, защото магистратите се съмняват, че може да се укрие. А той, откакто се е родил, живее на един и същи адрес. Няма къде да отиде\", каза още сестрата на арестувания Димитър.", "date": "2017.09.19", "title": "ШОКИРАЩИ ТВЪРДЕНИЯ! Общинарят Лазар Влайков пирувал ежедневно след убийството във Виноградец"}
{"url": "http://pik.bg/%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0%D0%B3%D1%80%D0%B0%D0%B4%D0%B8-%D1%81%D1%8A%D1%81-%D0%B7%D0%BB%D0%B0%D1%82%D0%B5%D0%BD-%D0%B2%D0%B5%D0%BA-%D0%BF%D1%80%D0%BE%D1%84-%D0%B4%D0%B6%D0%BE%D0%BD-%D0%B0%D0%B4%D0%B0%D0%BC%D1%81-%D0%BE%D1%82-%D0%B5%D0%BA%D1%81%D0%BF%D0%B5%D0%B4%D0%B8%D1%86%D0%B8%D1%8F%D1%82%D0%B0-%D0%B2-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-news691528.html", "text": "Министерството на културата Премиерът Бойко Борисов и министърът на културата Боил Банов взеха участие днес в пресконференцията на изследователите от Black sea MAР заедно с кмета на Бургас Димитър Николов, доц. д-р Людмил Вагалински, директор на НАИМ на БАН и водещия археолог на проекта - проф. Джон Адамс от Университета в Саутхемптън. Пресконференцията в сградата на общината в морския град бе по повод откритите уникални находки в Черно море. На събитието присъства и зам.-министърът на културата Амелия Гешева. Това съобщиха от пресцентъра на . „Скъпи професори и капитани - едно голямо благодаря за откритията. Това е голям принос в световен мащаб. Надявам се догодина да продължи това, което учените правят и откриват в Черно море. Трябва да ви кажа, че видях какво правят на кораба, който направи откритията. Признавам, че съм много впечатлен. Имаме уникални специалисти и добре работещи хора. Ще направим музей, в който да бъдат събрани уникалните неща, които са на хиляди години\", каза премиерът. Бойко Борисов и подчерта, че страната ни се гордее със своите учени, археолози и специалисти. Той припомни множеството археологически обекти, с които страната ни тепърва ще привлича още повече туристи. „Радваме се, че наш приятел е и Дейвид Камерън, който също преди време посети Бургас. Сега най-големите световни открития и експедиции се провеждат у нас. Така че догодина, живот и здраве, продължаваме”, увери премиерът. От чуждестранната част на екипа благодариха на българските си партньори за подкрепата в реализирането на проекта, финансиран от тръста „Джулия и Ханс Раузинг”, благотворителна фондация, с интерес към подобряването на познанието за произхода на човечеството и човешката цивилизация в региона. Сред ценните намерени артефакти са много амфори и потопени кораби от различни епохи. Министърът на културата Боил Банов съобщи, че става въпрос за уникални находки от световно значение. „Трябва да благодарим на премиера за издаването на лиценза за експедицията\", заяви кметът на Бургас Димитър Николов. И добави, че с този проект българското Черноморие излиза солидно на световната карта не само „с хубави плажове, слънце и качествена храна”. В края на пресконференцията премиерът Бойко Борисов удостои водещия археолог на проекта Black sea MAР проф. Джон Адамс с най-високото отличие на Министерството на културата – „Златен век\" с огърлие. С високи отличия бяха наградени и Едуард Паркър и Ан Мари Пайпър. Кметът на Бургас награди изследователи от експедицията, открила находки, които обогатяват историята на мореплаването. Сред тях бяха директорът на НАИМ на БАН доц. д-р Людмил Вагалински и Калин Димитров, директор на Центъра за подводна археология. Над 60 древни кораба са открити на дъното на Черно море от учени от проекта Black Sea MAP. Морските съдове са много древни, което ги прави още по-ценни и изключителни като находки. Днес в Бургаското пристанище експедицията, направила сензационните открития, се завърна с кораба „ Havila Subsea “. Учените донесоха колекция от амфори и други артефакти, извадени от дълбочините.", "date": "2017.09.19", "title": "Бойко Борисов награди със \"Златен век\" проф. Джон Адамс от експедицията в Черно море"}
{"url": "http://pik.bg/%D0%BC%D0%B5%D1%82%D0%B5%D0%BE%D1%80%D0%BE%D0%BB%D0%BE%D0%B3-%D1%80%D0%B0%D0%B7%D0%B4%D0%B0%D0%B2%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%B5%D0%BD-%D1%81%D0%BB%D0%B0%D0%B4%D0%BE%D0%BB%D0%B5%D0%B4-%D0%B2-%D1%81%D0%BC%D0%BE%D0%BB%D1%8F%D0%BD-news691455.html", "text": "Метеоролог раздаде за поредна година безплатен сладолед в Смолян, който лично е направил. Този път Минчо Хаджиев раздаде на две места в областния град сладоледа, тъй като приготвил по-голямо количество от сладкото изкушение. 820 сладоледа раздадох, но не това ми е рекорда. Най-много сладоледбях направил в село Могилица през 2003 г., тогава раздадох 900 сладоледа безплатно, каза Хаджиев. Всяко година от 2002 г. насам той раздава безплатен сладолед в Смолян и села в общината, пише \"Марица\". Според изчисленията му, общото количество досега в акциите му е надминало тон и половина. \"Най-малко 750 души опитаха сладоледа, следобяд и по 40 души на опашки се редиха, останалите сладоледи хапнаха хора и деца, които се редиха втори път\", казва метеорологът. Той прави сладкото изкушение по своя рецепта - шоколадов и с лешници. Минчо Хаджиев работи на метеостанцията при Националната астрономическа обсерватория “Рожен”. \"Родопчанин съм, има традиции в тази планина - хората градят чешми, дават курбани, всеки решава сам как да раздаде от себе си, аз така съм си го нарекъл. За да мога да го раздавам безпроблемно, искам от общината разрешително за някакъв протест“, казва Минчо Хаджиев.", "date": "2017.09.19", "title": "Метеоролог раздава безплатен сладолед в Смолян"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2%D1%8A%D0%B2-%D1%84%D0%BE%D1%80%D0%BC%D1%83%D0%BB%D0%B0-1-%D0%B2%D0%B5%D1%80%D1%81%D1%82%D0%B0%D0%BF%D0%B5%D0%BD-%D1%81-%D0%BE%D1%81%D1%82%D1%80%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D1%84%D0%B5%D1%82%D0%B5%D0%BB-%D0%BC%D0%B0%D0%BA%D1%81-%D0%B8%D0%B7%D1%80%D0%B8%D0%B3%D0%BD%D0%B0-%D0%BD%D0%B5-%D1%80%D0%B0%D0%B7%D0%B1%D0%B8%D1%80%D0%B0%D0%BC-%D0%B7%D0%B0%D1%89%D0%BE-news691498.html", "text": "Макс Верстапен заяви, че Себастиан Фетел не е поел отговорност за случилото се в Гран При на Сингапур и не се е извинил. Пилотът на Ред Бул обвини четирикратния световен шампион за катастрофата на старта на \"Марина Бей\" и макар стюардите да отсъдиха, че няма виновни, Макс е на мнение, че Себастиан трябва да се извини на него и на Кими Райконен, акцентира \"Спортал\". На въпроса дали по време на изслушването след състезанието Фетел не го е направил, Верстапен отговори: \"Не. Каза нещо от сорта на: \"Да, гледайки на случилото се от дистанцията на времето, нещата можеха да се направят по-различно\". Но стореното - сторено\". Младият пилот на Ред Бул допълни, че според него не е имало нужда Фетел да се защитава толкова агресивно, когато истинският му противник Хамилтън е толкова назад на старта. \"Фетел се бори за титлата и нямаше нужда да поема толкова голям риск, знаейки, че Хамилтън стартира пети. Ако Люис беше до него, тогава щеше да е друга работа. Наистина не разбирам защо допусна това да се случи\", анализира Макс Верстапен.", "date": "2017.09.19", "title": "Напрежение във Формула 1! Верстапен с остри думи към Фетел! Макс изригна: Не разбирам защо..."}
{"url": "http://pik.bg/%D0%BF%D1%80%D0%B8%D0%BD%D1%86-%D1%83%D0%B8%D0%BB%D1%8F%D0%BC-%D0%BA%D0%B5%D0%B9%D1%82-%D1%81%D0%B5-%D1%81%D0%BF%D1%80%D0%B0%D0%B2%D1%8F-%D0%B4%D0%BE%D0%B1%D1%80%D0%B5-%D1%81-%D1%83%D1%81%D0%BB%D0%BE%D0%B6%D0%BD%D0%B5%D0%BD%D0%B8%D1%8F%D1%82%D0%B0-%D0%BE%D1%82-%D0%B1%D1%80%D0%B5%D0%BC%D0%B5%D0%BD%D0%BD%D0%BE%D1%81%D1%82%D1%82%D0%B0-news691472.html", "text": "Херцогинята на Кеймбридж все още не се е появявала на обществени прояви след като беше обявена новината за бременността ѝ. Причината е прекомерното гадене, което съпътства първите месеци от очакването на детето. Поради това тя пропусна и първия учебен ден на принц Джордж. Съпругът ѝ принц Уилям сподели в Ливърпул, че тя се справя добре с усложненията, съобщава Дарик.Предполага се, че новото кралско бебе ще се роди през март идната година. Междувременно Кейт Мидълтън направи своята първа интернет изява след официалното съобщение за бременността ѝ. Тя е лице на организация, която работи за психичното здраве на децата. Кейт призовава родителите да насърчават децата си да споделят чувството и емоцията си, както и да проявяват разбиране към тях. „Като родители ние всички искаме нашите деца да имат възможно най-доброто начало на живота“, посочва херцогинята. Тя споделя, че се чувства горда от факта, че подкрепя кампанията, която показва на родителите как да помогнат на децата си да изразяват чувствата си, да реагират адекватно в редица ситуации и да предотвратяват различни проблеми. Посланието на Кейт е придружено от анимирани детски рисунки. По-рано тази година тя посети центъра на организацията, където беше организирана среща с група майки. Те споделили своите драматични истории с нея. След разговорите херцогинята призна, че родителството е трудно.", "date": "2017.09.19", "title": "Принц Уилям: Кейт се справя добре с усложненията от бременността "}
{"url": "http://pik.bg/%D0%BA%D0%B0%D0%BC%D0%B8%D0%BE%D0%BD-%D1%81%D0%B5-%D0%B7%D0%B0%D0%B1%D0%B8-%D0%B2-%D0%B0%D0%B2%D1%82%D0%BE%D0%B1%D1%83%D1%81-%D0%BD%D0%B0-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B2-%D1%81%D0%BE%D1%84%D0%B8%D1%8F-news691533.html", "text": "Камион се е забил в автобус 111 на столичния градски транспорт, пишат софиянци в групата \"Забелязано в София\" във Фейсбук. Метростанция Младост 1 (пазара) в посока бул. Ал. Малинов. Движението е спряно. Камионът се е опитал да се качи в 111. Дано няма пострадали пътници, пише участничка в групата.", "date": "2017.09.19", "title": "Камион се заби в автобус на градския транспорт в София"}
{"url": "http://pik.bg/%D0%B6%D1%8A%D0%BB%D1%82-%D0%BA%D0%B0%D1%80%D1%82%D0%BE%D0%BD-%D0%B7%D0%B0-%D1%86%D1%81%D0%BA%D0%B0-news691532.html", "text": "Дисциплинарната комисия към БФС наложи солени санкции на \"червените\". ЦСКА ще трябва да плати 7300 лева заради поведението на феновете си на стадион \"Тича\" във Варна. Освен това \"армейците\" са с последно предупреждение за лишаване от домакинство. Мачът между Черно море и ЦСКА от деветия кръг на първенството завърши при резултат 0:1. Срещата ще се запомни и с дискусионно съдийство. Един от най-скандалните моменти в двубоя стана малко преди края на първото полувреме, когато реферите отмениха редовен гол на \"червените\".", "date": "2017.09.19", "title": "Жълт картон за ЦСКА!"}
{"url": "http://pik.bg/%D0%BF%D1%8A%D0%BB%D0%BD%D0%B0-%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%BA%D1%8A%D0%B4%D0%B5-%D0%B5-%D0%B1%D1%80%D0%B5%D0%BD%D0%B4%D0%BE-%D1%81%D0%BB%D0%B5%D0%B4-%D0%BF%D1%80%D0%B8%D1%81%D1%8A%D0%B4%D0%B0%D1%82%D0%B0-%D0%BE%D1%82-20-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B2-%D0%B8%D1%82%D0%B0%D0%BB%D0%B8%D1%8F-%D0%B5%D0%B2%D0%B5%D0%BB%D0%B8%D0%BD-%D0%B1%D0%B0%D0%BD%D0%B5%D0%B2-%D1%81%D0%B5-%D0%B8-news691231.html", "text": "Слуховете, че Брендо е избягал от страната подобно на дупнишките мафиоти Братя Галви и други кримигерои, се разнесоха веднага след като се разбра, че съдът в Рим е потвърдил присъдата му за наркотрафик от 20 години от Апелативния съд в Милано. Местонахождението на сочения за кокаинов крал не е известно на италианския адвокат на Банев, въпреки че той има забрана да напуска България. Италия не е единствената страна, която търси Банев да го тикне зад решетките. На 21 юни Брендо получи и присъда в Румъния за трафик на кокаин. Апелативният съд в Букурещ му даде 10 години и шест месеца затвор по обвинение, че е внесъл над 51 кг от наркотика през април 2012 г.. Все още обаче в Италия не са публикували съдебното решение за затвора на Брендо, а магистратите от Милано, осъдили Брендо, могат да поискат ефективното изпълнение на присъдата. Колко време ще отнеме процедурата не се знае. Понякога това става за около две седмици, понякога отнема месеци. Дотогава Банев няма официално влязла в сила окончателна присъда в Италия и тамошните власти не могат да искат от България да им го предаде. Евелин Банев, бившата му съпруга Моника Добринова, сестра й Десислава Дишлиева и доведеният брат на Брендо - Симо Карайчев, са подсъдими за пране на близо 21 млн. лв. от трафик на дрога вече почти 6 години в България. Соченият за \"кокаинов крал\" Евелин Банев-Брендо е изчезнал от София и никой не знае къде е. Според мълвата той не се намирал на известния му за властите адрес, откъдето единствено може да бъде призован, пише столичен ежедневник. Слуховете, че Брендо е избягал от страната подобно на дупнишките мафиоти Братя Галви и други кримигерои, се разнесоха веднага след като се разбра, че съдът в Рим е потвърдил присъдата му за наркотрафик от 20 години от Апелативния съд в Милано. Местонахождението на сочения за кокаинов крал не е известно на италианския адвокат на Банев, въпреки че той има забрана да напуска България. Италия не е единствената страна, която търси Банев да го тикне зад решетките. На 21 юни Брендо получи и присъда в Румъния за трафик на кокаин. Апелативният съд в Букурещ му даде 10 години и шест месеца затвор по обвинение, че е внесъл над 51 кг от наркотика през април 2012 г.. Все още обаче в Италия не са публикували съдебното решение за затвора на Брендо, а магистратите от Милано, осъдили Брендо, могат да поискат ефективното изпълнение на присъдата. Колко време ще отнеме процедурата не се знае. Понякога това става за около две седмици, понякога отнема месеци. Дотогава Банев няма официално влязла в сила окончателна присъда в Италия и тамошните власти не могат да искат от България да им го предаде. Евелин Банев, бившата му съпруга Моника Добринова, сестра й Десислава Дишлиева и доведеният брат на Брендо - Симо Карайчев, са подсъдими за пране на близо 21 млн. лв. от трафик на дрога вече почти 6 години в България.", "date": "2017.09.19", "title": "ПЪЛНА МИСТЕРИЯ! Къде е Брендо?! След присъдата от 20 години затвор в Италия Евелин Банев се изпари като братя Галеви"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B3%D0%BE%D0%BB%D1%8F%D0%BC%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%BC%D0%B0%D1%80%D0%B8%D0%B0%D0%BD-%D0%B1%D0%B0%D1%87%D0%B5%D0%B2-news691373.html", "text": "Голяма трагедия разтърси живота на актьора от \"Шоуто на Слави\" Мариан Бачев. За това съобщи самият той в социалната мрежа Фейсбук. \"Днес е един от дните, в които Висшата сила направи жестока грешка! Мир на невръстната ти душа, малко ангелче! Нека намери покой!... (За да няма спекулации-загуба на близки мои хора)\", написа в профила си Мариан Бачев. От съобщението му не става ясно какво точно се е случило, но много близки и приятели изказват съболезнования на актьора.", "date": "2017.09.19", "title": "ПЪРВО В ПИК! Голяма трагедия разтърси живота на Мариан Бачев"}
{"url": "http://pik.bg/%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D0%B3%D0%BD%D0%B5%D0%B2%D0%B5%D0%BD-%D0%B7%D0%B0-%D1%86%D0%B0%D0%BD%D0%BA%D0%BE%D0%B2-%D0%BA%D0%B0%D0%BC%D1%8A%D0%BA-%D1%85%D0%B0%D1%80%D1%87%D0%B8%D0%BC-%D0%BC%D0%B8%D0%BB%D0%B8%D0%B0%D1%80%D0%B4%D0%B8-%D0%B0-%D0%BD%D1%8F%D0%BC%D0%B0-%D0%BD%D0%B8%D1%82%D0%BE-%D0%B5%D0%B4%D0%B8%D0%BD-%D0%B2%D0%B8%D0%BD%D0%BE%D0%B2%D0%B5%D0%BD-%D1%82%D0%BE%D0%B2%D0%B0-%D0%BD%D0%B5-%D0%B2%D0%B8-news691509.html", "text": "Един от проблемите е, че някъде се образува разход за милиарди, а след това сюжетът след три дни се забравя. Как се зароди като политически сюжет \"Цанков камък\", не ми е ясно, а как се оказа обвързан с борбата с корупцията, съвсем не ми е ясно. Това заяви пред Би Ти Ви вицепремиерът Томислав Дончев, коментирайки казуса \"Цанков камък\", отново раздухан от левицата. \"Нека повдигна пак въпроса защо периодично ние като общество допускаме да похарчим милиард-два-три и след това пак да не се поучим, да няма нито един осъден за тези проекти. Дори от морална гледна точка да няма нито един виновен. Това не ви ли безпокои?! Ако искате да ви заредя с доза скептицизъм, този проблем няма да се разреши с новото антикорупционно законодателство\", заяви Дончев. \"Да разчитаме на един супер орган като панацея да изкорени корупцията... Не, няма да стане. Това е процес, който обхваща цели слоеве не само в държавния апарат, но и в обществото. Докато обществото не го приеме това за върхов приоритет, няма да има реален резултат от борбата с корупцията. получава се следното - това е еднакъв укор и към обществото, и към политиците. На теория всички са против корупцията, но на практика всеки държавен чиновник участва в нея\", коментира още вицепремиерът. \"Малката корупция съществува защото съществува голямата и обратното. И една държава като толерира малката, допуска и голямата\", допълни той. Дончев коментира и ситуацията с ТОЛ-системите. \"Ние не можем да ограничим правото на някой да обжалва. Но ние не можем и да позволим едно обжалване да се превърне в шантаж... Трябва да има нови правила около обжалването на тези обществени поръчки, без да нарушават обществения ред. Щом аз съм заинтересован и обжалвам, нека имам потенциала да изпълня това, което съм обещал\", заяви вицепремиерът. На въпрос дали сме готови за европредседателството, Томислав Дончев заяви, че на този етап нещата вървят добре. \"Напълно чист съм пред съвестта си, че съм изпълнявал стриктно и принципно задълженията си. Всеки сигнал е проверяван. Административната реформа тече и се надявам съвсем скоро да има резултат, който да се види или да се пипне - дори до края на тази година. Най-малкото - липсващи опашки пред гишетата\", заяви Томислав Дончев.", "date": "2017.09.19", "title": "Томислав Дончев гневен за \"Цанков камък\": Харчим милиарди, а няма нито един виновен. Това не ви ли безпокои?! "}
{"url": "http://pik.bg/%D0%BD%D0%BE%D0%B2-%D0%B1%D1%80%D1%83%D1%82%D0%B0%D0%BB%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%83%D1%87%D0%B5%D0%BD%D0%B8%D1%86%D0%B8-%D0%BF%D1%80%D0%B8%D0%B1%D0%B8%D1%85%D0%B0-%D0%B6%D0%B5%D1%81%D1%82%D0%BE%D0%BA%D0%BE-%D1%83%D1%87%D0%B8%D1%82%D0%B5%D0%BB-%D0%BD%D0%B0%D0%BB%D0%B0%D0%B3%D0%B0%D0%BB%D0%B8-%D0%B3%D0%BE-%D1%81-%D0%B4%D1%8A%D1%80%D0%B2%D0%B5%D0%BD-%D0%BA%D0%BE%D0%BB-news691537.html", "text": "Нов брутален случай на насилие у нас. Ученици пребиха учител в професионалната гимназия по Селско стопанство в Садово. Преподавателят е в болница, а побойниците са задържани за 24 часа. Инцидентът е станал днес по обед – малко преди 12:00 часа, преди да приключат часовете, на първия етаж на гимназията, съобщава Би Ти Ви. Трима възпитаници на гимназията нападнали учителя по английски език. Единият го е удрял с дървен кол, а другите двама са му нанасяли удари с юмруци по главата. Побоят е предшестван от друга проява на агресия – 17-годишен ученик от гимназията заедно с двама приятели от същото училище опитват да нахлуят в кабинет, където учителка провежда занятия. Тя помолила за съдействие учителя по английски език Антон Велков, който се притекъл на помощ. Изгоненият 17-годишен Атанас Георгиев и приятелите му решават да се саморазправят с Велков и нахлуват в стаята на учителя по английски. Свидетели на грозната сцена стават и част от учениците. Утре педагогическият съвет се събира в училището, за да реши дали да изключи учениците от гимназията. Предстои прокуратурата да повдигне обвинение на побойниците.", "date": "2017.09.19", "title": "НОВ БРУТАЛЕН ИНЦИДЕНТ! Ученици прибиха жестоко учител! Налагали го с дървен кол"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%BE%D0%B2%D0%B8-250-%D1%85%D0%B8%D0%BB%D1%8F%D0%B4%D0%B8-%D1%8F%D0%B9%D1%86%D0%B0-%D1%81-%D1%84%D0%B8%D0%BF%D1%80%D0%BE%D0%BD%D0%B8%D0%BB-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news691434.html", "text": "Количествата са от замърсените партиди на фирмите \"Консорциум Агробизнес\" АД и \"Агроинвестпродукт\" ООД, които вече бяха засечени в търговската мрежа на страната. Част от заразените яйца с номера 3BG04001, 1BG04001 и 3BG04003, поставени под възбрана, са достигнали и до магазините под тепетата. В момента се изземват оттам. \"Предстои да бъдат загробени. Не могат да се унищожат в екарисаж, тъй като съдържат химически продукт\", уточни д-р Янков. По думите му фипронилът може да застраши здравето, ако примерно за месец се консумират 2 кг яйца. 250 000 яйца с опасното вещество фипронил са открити в пловдивски склад, съобщиха от областната дирекция по безопасност на храните.", "date": "2017.09.19", "title": "Отново! Откриха нови 250 хиляди яйца с фипронил в Пловдив"}
{"url": "http://pik.bg/%D0%BF%D1%8A%D1%80%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BF%D1%80%D0%B5%D0%B4-%D0%BF%D0%B8%D0%BA-%D0%B7%D0%B0-%D0%BE%D1%82%D0%BA%D1%80%D0%B8%D1%82%D0%B8%D1%8F%D1%82%D0%B0-%D0%BF%D0%BE-%D0%B4%D1%8A%D0%BD%D0%BE%D1%82%D0%BE-%D0%BD%D0%B0-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D0%BD%D0%B0%D0%BC%D0%B5%D1%80%D0%B5%D0%BD%D0%B8-%D1%81-news691470.html", "text": "По дъното на Черно море са открити цели кораби заедно с товарите им. Това го няма никъде по света, заяви пред ПИК историкът проф. Божидар Димитров в коментар на обявените за сензационни находки край българските брегове от експедицията Блек Сии Мап, резултатът от която ще станат ясни до часове. На дълбочина под 100 метра в Черно море се съдържа сероводород, който не позволява на корабите да гният, обясни стойността на находката Димитров. Както ПИК съобщи по-рано днес, у нас работи експедиция от световни учени, които са открили над 2500 кораба от различни епохи, много амфори и различни артефакти. Проф. Димитров посочи, че корабоплаването е от 2600 години и в морето са потъвали византийски, римски, гръцки и други кораби. Понеже са били с платна, при неблагоприятно време те са потъвали заедно с товара им, а на ден по западния бряг на Черно море са преминавали поне по 500 кораба, на дъното сега те са цели-целенички, допълни той. Откритието няма как да преобърне историята, както беше анонсирано предварително по изявленията на министъра на културата Боил Банов и на учените, това е една тъпа мантра, каза професорът. Той уточни, че нищо не е вадено от морето и че до находките е стигала само апаратура, но не и водолази.", "date": "2017.09.19", "title": "ПЪРВИ РАЗКРИТИЯ! Божидар Димитров пред ПИК за откритията по дъното на Черно море: Намерени са цели кораби заедно с товарите им. Това обаче не преобръща историята, както твърди министър Банов - това е тъпа мантра!"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B4%D0%B6%D0%B8%D0%B3%D0%B8%D1%82-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D1%81%D0%BF%D1%80%D0%B5%D1%82%D0%BD%D0%B0%D0%BB-%D1%81%D0%B8-%D0%B3%D0%BE%D0%BD%D0%BA%D0%B0-%D1%81-%D0%BF%D0%BE%D0%BB%D0%B8%D1%86%D0%B0%D0%B8-news691399.html", "text": "Бързо производство за неизпълнение на полицейско разпореждане е започнато в Районното управление на полицията в Павликени. Вчера в 16,00 ч. в Павликени полицейски екип е подал сигнал със стоп палка на лек автомобил \"Рено\". Водачът не само, че не изпълнил полицейското разпореждане, но натиснал здраво педала на газта. След последване на автомобила, същият е спрян. Установено е, че зад волана е 25- годишният Н. З. от с. Михалци, известен на полицията и осъждан. Водачът не притежавал необходимото свидетелство за управление на возилото. Той е задържан за срок до 24 часа по ЗМВР.", "date": "2017.09.19", "title": "Арестуваха джигит без книжка, спретнал си гонка с полицаи"}
{"url": "http://pik.bg/%D1%86%D0%B5%D0%BD%D1%82%D1%8A%D1%80%D1%8A%D1%82-%D0%B7%D0%B0-%D0%B3%D1%80%D0%B0%D0%B4%D1%81%D0%BA%D0%B0-%D0%BC%D0%BE%D0%B1%D0%B8%D0%BB%D0%BD%D0%BE%D1%81%D1%82-%D1%81-%D0%BD%D0%BE%D0%B2-%D1%81%D0%B0%D0%B9%D1%82-news691471.html", "text": "Центърът за градска мобилност вече има нов сайт , на който всеки пътник може да провери как да стигне от точка А до точка Б.  Само с въвеждането на началната и крайната спирка, дата и час на пътуването всеки може да планира маршрута си с обществения транспорт.  Услугата изчислява най-добрите възможности за придвижване, както и посочва кой превозен документ/ако нямаш абонаментна карта/ да се използва. Системата запазва и информация за последните пътувания на клиентите, така че ако има нужда, пътникът може да провери маршрута си. Секцията „До къде ще пътувате“ постепенно ще бъде надграждана с нови възможности като и усъвършенстване на  виртуалната карта, на която пътуващият директно да може да избере маршрута си. Ще има информация за близките велопаркинги и велоалеи и дори колко крачки ще се минават при смяна на превозно средство. На етапи изцяло ще бъде подновена информацията за маршрутните промени, за това къде има свободни места в паркингите, за правилата на паркиране в платените зони, електронни справки за разписанията на целия обществен транспорт, виртуалните табла. Сайтът има и своята английска версия, както и може да се използва през мобилни устройства. Сайтът на ЦГМ не е обновяван и развиван повече от 5 години и неговата промяна беше една от основните точки в работата на новото ръководство на дружеството. Сега той е качен на изцяло нова платформа, но обновяването на част от функциите му  продължава, а други ще се променят на база на търсенията и изискванията на потребителите в рамките на следващите седмици.", "date": "2017.09.19", "title": "Центърът за градска мобилност с нов сайт"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D1%8A%D1%82-%D1%81%D0%B5-%D1%82%D1%80%D0%B5%D1%81%D0%B5-%D0%BE%D0%B3%D1%80%D0%BE%D0%BC%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%BC%D0%B5%D0%B6%D0%B4%D1%83-%D1%81%D0%B8%D0%BD%D0%B8-%D0%B8-%D0%B7%D0%B5%D0%BB%D0%B5%D0%BD%D0%B8-%D0%B0-%D0%B1%D1%84%D1%81-news691531.html", "text": "Защитникът на Лудогорец Натанаел правилно е бил санкциониран само с жълт картон по време на срещата между Левски и \"орлите\" на \"Герена\", това твърдят с писмени становища съдиите на мача, аргументирайки се с правилата на СК на УЕФА. Дербито завърши при резултат 0:0, а \"сините\" претендират, че е спестен червен картон на Натанаел. Бранителят удари няколко пъти поред Вутов от домакините в рамките на 1 ситуация. Констатацията едва ли ще се приеме с усмивки от ръководството и феновете на Левски. По оста \"Герена\" - \"Лудогорец Арена\" се забелязва сериозно напрежение. Наскоро се появиха и любопитни изказвания на силни фигури в двата тима относно съдийството в шампионата. ДК на свое заседание на 19.09.2017 г. по повод на отложения случай в срещата от Първа лига ПФК Левски - ПФК Лудогорец, проведена на 06.09.2017 получи писмени становища от гл. съдия, първи ас.съдия и ДАС 1, които потвърдиха правилността на взетото от тях решение показан жълт картон на номер 6 от Лудогорец - Натанаел Пимента, същото е съобразено с инструкциите на съдийската комисия на УЕФА, което гласи \"използването на ръката като инструмент, при която ръката е права, без да е свита в лакътя и отворена длан се наказва с жълт картон\". Въпреки многократно поискания от ДК експертен доклад, СК при БФС не представи такъв за конкретния случай в 30 мин. на горепосочената среща С оглед на събраната по случая информация ДК реши, че не е на лице основание за налагане на наказание съгласно чл.31, ал.3.", "date": "2017.09.19", "title": "Футболът се тресе! Огромен скандал между \"сини\" и \"зелени\"! А БФС..."}
{"url": "http://pik.bg/%D1%82%D1%80%D1%8A%D0%BC%D0%BF-%D0%BF%D1%80%D0%B8%D0%B7%D0%BE%D0%B2%D0%B0-%D0%BF%D1%80%D0%B5%D0%B4-%D0%BE%D0%BE%D0%BD-%D0%B7%D0%B0-%D0%B2%D0%B5%D0%BB%D0%B8%D0%BA%D0%BE-%D0%BF%D1%80%D0%BE%D0%B1%D1%83%D0%B6%D0%B4%D0%B0%D0%BD%D0%B5-%D0%BD%D0%B0-%D0%BD%D0%B0%D1%86%D0%B8%D0%B8%D1%82%D0%B5-news691523.html", "text": "CNN Президентът на САЩ Доналд Тръмп завърши първото си обръщение пред Общото събрание на ООН във вторник, с призив към „велико пробуждане на нациите“, предава Фокус, като се позовава на . По думите на държавния глава „сега призоваваме към велико пробуждане на нациите. За възраждане на техния дух, тяхната гордост, техните хора и техния патриотизъм“, като добави, че „историята ни пита дали сме се заели със задачата. Нашият отговор ще бъде подновяване на волята, преоткриване на решителността и прераждане на предаността“. „Ние трябва да победим враговете на човечеството и отключим потенциала на самия живот“, каза накрая Тръмп.", "date": "2017.09.19", "title": "Тръмп призова пред ООН за \"велико пробуждане на нациите\""}
{"url": "http://pik.bg/%D0%BF%D1%8A%D0%BB%D0%B5%D0%BD-%D0%B0%D0%B1%D1%81%D1%83%D1%80%D0%B4-%D0%BC%D0%B2%D1%80-%D0%B8%D0%B7%D0%B1%D0%B8-%D1%80%D0%B8%D0%B1%D0%B0%D1%82%D0%B0-%D1%81-%D1%82%D0%B0%D0%B7%D0%B8-%D0%B7%D0%B0%D0%B1%D1%80%D0%B0%D0%BD%D0%B0---%D1%81%D0%BF%D1%80%D1%8F-%D1%80%D0%BE%D0%BA%D0%B0-%D0%BD%D0%B0-%D1%80%D0%BE%D0%BC%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B0-news691426.html", "text": "МВР се опита да забрани рок фестивала в с. Секулово, а като причина изтъкна възможно най-абсурдната - музиката щяла да настърви местните роми и да причини масови безредици. Забраната от районното управление в селото я има черно на бяло. Тя гласи: \"По-голямата част от жителите на с. Секулово са от ромски произход. Това фактическо положение, както и предвидения нетрадиционен за културата на ромския етнос вид музикални изпълнения, създават предпоставки за извършване провокационни действия на етническа основа, които е възможно за прераснат в масови нарушения на обществения ред\" Един от организаторите на \"Енигма рок\" - секретарят на местното читалище \"Христо Ботев -1941\" Божидар Христов, обясни, че въпреки указанието на МВР, фестивал в селото е имало и той е бил много успешен, а ромите са били едни от многото, които са се забавлявали под звуците на рока. \"Събитието се проведе с огромен успех, без етническо напрежение, а всички бяха много щастливи, че в селото има такова събитие. За ромите това е откриване на една нова врата\", сподели Христов, цитиран от Офнюз.бг. На \"Енигма рок\" в с. Секулово са свирили предимно български банди като SEVI, Mirror, Sanitarium, Pizza и други. От сцената на местния стадион е звучал блус, пънк, рок и траш, който за МВР е опасен за ромите. Въпреки забраната на МВР, разрешение от голямата община Дулово има и това дава път на феста да се проведе. Проблемът, според Христов, идва от кмета на селото. Именно Хакъ Ибрям подал сигнал до местното РУ за фестивала. \"Първото и най-главно бе любовта към музиката на мен и председателя на читалището. А и не виждам пречка тук да се прави такова събитие. В Каварна ромското население също е преобладаващо, а знаете за успеха на рок фестивала там\", коментира Божидар Христов във връзка с решението именно в това малко силистренско село да се проведе рок фестивал.", "date": "2017.09.19", "title": "ПЪЛЕН АБСУРД! МВР изби рибата с тази забрана - спря рока на ромите (СНИМКА)"}
{"url": "http://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BA%D1%8A%D0%BC-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8%D1%82%D0%B5-%D1%81%D0%B8-%D0%BA%D0%BE%D0%BB%D0%B5%D0%B3%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D0%BF%D0%BE%D0%BC%D0%BE%D0%B3%D0%BD%D0%B5-%D1%81-%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE-%D0%BC%D0%BD%D0%B5%D0%BD%D0%B8%D0%B5-%D0%B7%D0%B0-%D0%BE%D1%82%D0%B1%D1%80-news691417.html", "text": "„Фактор“, цитирани от \"Фокус\". В рамките на еднодневното си официално посещение в Скопие, българският военен министър Красимир Каракачанов заяви, че страната може да помогне на Македония с експертно мнение за отбраната, отбелязва електронното издание В Скопие Каракачанов се срещна с Радмила Шекеринска, вицепремиер и министър на отбраната на Македония. „Нашата страна последователно подкрепяше държавното единство и териториалната цялост на Република Македония\", заяви българският министър на отбраната по време на преговорите. „Искрено се надяваме, Република Македония ще успее възможно най-скоро да постигне трайно решение на въпроса с името, което ще отвори нова страница в отношенията както по линия на НАТО, така и на ЕС\", подчерта министърът Каракачанов, като увери, че България напълно подкрепя членството на Македония в НАТО. „Ние сме готови да помогнем в политическите и практически направления, в които страната се нуждае от допълнителна подкрепа\", заяви Каракачанов. По време на срещата двамата министри обсъдиха въпросите за двустранното сътрудничество в областта на отбраната. Каракачанов подчерта, че български експерти може да помогнат при подготовката на стратегическия преглед на отбраната на Македония. Бяха обсъдени и възможностите за обучение на македонски войници в български военни учебни заведения, както и подготовката на войници от различни общи и специални сили на армията на Република Македония. Специално внимание бе отделено на въпросите, свързани с логистиката на армията на Република Македония. При преговорите Каракачанов заяви, че за България е важно запазването на военно-историческото наследство, като отбеляза, че миналото и уважението към загиналите не трябва да разделя двете страни, а да обединява.", "date": "2017.09.19", "title": "Каракачанов към македонските си колеги: България може да помогне с експертно мнение за отбраната"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%B7%D0%B0%D0%BA%D0%BB%D0%B0%D1%85%D0%B0-%D1%80%D1%83%D1%81%D0%BA%D0%B8%D1%8F-%D0%B0%D1%82%D0%BB%D0%B5%D1%82-%D0%BD%D0%B8%D0%BA%D0%BE%D0%BB%D0%B0%D0%B9-%D0%B8%D0%B2%D0%B0%D0%BD%D0%BE%D0%B2-news691407.html", "text": "Състезателят по спортно ходене Николай Иванов е бил убит в Москва. Това се е случило на 15 септември, когато той е опитал да помогне на момиче. Нападателите са нанесли множество прободни рани, съобщава \"Р-Спорт\". Момичето крещяло \"Помощ\". Николай се опитал да я спаси от лапите на двама мъже, които го наръгали многократно. По думите на треньора на руския 23-годишен спортист, той е починал в линейката по път за болницата. По случая се води разследване.", "date": "2017.09.19", "title": "БРУТАЛНО! Заклаха руския атлет Николай Иванов "}
{"url": "http://pik.bg/%D0%BF%D0%BE%D0%BB%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%B1%D0%B5%D0%B0%D1%82%D0%B0-%D1%88%D0%B8%D0%B4%D0%BB%D0%BE-%D0%BA%D0%B0%D1%86%D0%B0-%D1%82%D0%B0%D0%B7%D0%B8-%D0%B2%D0%B5%D1%87%D0%B5%D1%80-%D1%83-%D0%BD%D0%B0%D1%81-%D1%83%D1%82%D1%80%D0%B5---%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-%D1%81-%D0%B1%D0%BE%D1%80%D0%B8%D1%81%D0%BE%D0%B2-news691491.html", "text": "правителствената информационна служба Министър-председателят Бойко Борисов ще се срещне утре, 20 септември, с полския премиер Беата Шидло, която пристига на официално посещение в България тази вечер, съобщиха от . Двамата ще проведат среща на “четири очи”, която ще бъде последвана от пленарни разговори между правителствените делегации. Основни теми на разговорите са развитието на двустранното сътрудничество с акцент върху икономическите отношения, както и приоритетите по време на Българското председателство на Съвета на ЕС, миграционният натиск към Европа и охраната на външните граници, както и други въпроси от европейския дневен ред. По-късно двамата министър-председатели ще отправят официални приветствия на Българо-полския бизнес форум в София Тех парк. По време на официалното си посещение полският министър-председател Беата Шидло ще се срещне и с председателя на Народното събрание Димитър Главчев.", "date": "2017.09.19", "title": "Полският премиер Беата Шидло каца тази вечер у нас, утре - на четири очи с Борисов"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B5%D0%B2%D1%80%D0%B5%D0%B9%D1%81%D0%BA%D0%B8-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D0%B8-%D1%81%D0%B2%D0%B5%D1%82%D1%8A%D1%82-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D0%BE%D0%BC%D0%BD%D0%B8-%D1%81%D0%BF%D0%B0%D1%81%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%B5%D0%B2%D1%80%D0%B5%D0%B8-news691447.html", "text": "Българската делегация за 72-та сесия на Общото събрание на Организацията на Обединените нации (ООН) се срещна днес в Ню Йорк с лидери на американските еврейски организации, съобщиха от МВнР. Президентът Румен Радев, вицепремиерът и министър на външните работи Екатерина Захариева и началникът на кабинета на министър-председателя Румяна Бъчварова разговаряха с ръководствата на еврейските организации, меж ду които Б’ней Б’рит Интернешънъл, Американския еврейски комитет, Лигата срещу поругаването, Американски еврейски конгрес и Конференцията на президентите на основните еврейски организации. \"Доказали сме с нашата история, че българският и еврейският народ споделят общи ценности\", изтъкна президентът Радев. \"Приятели сме на България от десетилетия. Знаем, че догодина се навършват 75 години от спасяването на българските евреи и ще работим заедно с България, за да изтъкнем нейната уникална роля, защото светът не вижда много такива примери днес. Премиерът Бойко Борисов е голям наш приятел\", изтъкна Дейвид Харис, изпълнителен директор на Американския еврейски комитет, пред външния министър Екатерина Захариева. \"По време на нашето Председателство на Съвета на ЕС се надявам да се организира среща на високо равнище ЕС-Израел. Приятелите трябва да обсъждат общите си теми директно, а от 5 години не е имало такава среща\", изтъкна министър Захариева. Тя благодари на американските еврейски организации за ролята им за укрепване на отношенията на България със САЩ и с Държавата Израел. Една от целите на предстоящото Българско председателство на Съвета на ЕС през първата половина на 2018 година е да насърчи почитането на Холокоста и да насочи усилията на ЕС в борбата с антисемитизма, ксенофобията и езика на омразата. На 29 юни т.г. България бе приета в Женева за страна-лиазон в Международния алианс за възпоменание на Холокоста и така стана първата държава, стартирала процеса по пълноправно членство в организацията след 2009 г. По традиция ръководителят на българската делегация за участие в сесията на Общото събрание на ООН в Ню Йорк и министърът на външните работи, провеждат срещи с ръководствата на еврейските организации в САЩ. Тези срещи представляват отлична платформа за обсъждане на широк кръг въпроси от взаимен интерес. \"Доказали сме с нашата история, че българският и еврейският народ споделят общи ценности\", изтъкна президентът Радев. \"Приятели сме на България от десетилетия. Знаем, че догодина се навършват 75 години от спасяването на българските евреи и ще работим заедно с България, за да изтъкнем нейната уникална роля, защото светът не вижда много такива примери днес. Премиерът Бойко Борисов е голям наш приятел\", изтъкна Дейвид Харис, изпълнителен директор на Американския еврейски комитет, пред външния министър Екатерина Захариева. \"По време на нашето Председателство на Съвета на ЕС се надявам да се организира среща на високо равнище ЕС-Израел. Приятелите трябва да обсъждат общите си теми директно, а от 5 години не е имало такава среща\", изтъкна министър Захариева. Тя благодари на американските еврейски организации за ролята им за укрепване на отношенията на България със САЩ и с Държавата Израел. Една от целите на предстоящото Българско председателство на Съвета на ЕС през първата половина на 2018 година е да насърчи почитането на Холокоста и да насочи усилията на ЕС в борбата с антисемитизма, ксенофобията и езика на омразата. На 29 юни т.г. България бе приета в Женева за страна-лиазон в Международния алианс за възпоменание на Холокоста и така стана първата държава, стартирала процеса по пълноправно членство в организацията след 2009 г. По традиция ръководителят на българската делегация за участие в сесията на Общото събрание на ООН в Ню Йорк и министърът на външните работи, провеждат срещи с ръководствата на еврейските организации в САЩ. Тези срещи представляват отлична платформа за обсъждане на широк кръг въпроси от взаимен интерес.", "date": "2017.09.19", "title": "Американските еврейски организации: Светът трябва да помни спасяването на българските евреи"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B5%D1%82%D0%BE-%D0%BA%D0%B0%D0%BA-%D1%80%D0%B0%D0%B7%D0%B1%D0%B8%D1%85%D0%B0-%D0%B1%D0%B0%D0%BD%D0%B4%D0%B0%D1%82%D0%B0-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BB%D0%B0-%D0%B1%D0%BE%D0%B1%D1%8A%D1%80%D0%B0-%D0%B2%D0%B8%D0%B4%D0%B5%D0%BE-news691476.html", "text": "В резултат на екипна работа и упорито разследване, извършено от Софийска градска прокуратура и Специализираната прокуратура, както и от служители на ГД „Борба с организираната престъпност“, ГД „Национална полиция“ и Столична дирекция на вътрешните работи, е задържана организирана престъпна група. Разследването започва на 11 февруари т.г., след извършено тежко криминално престъпление в столичния кв. „Надежда“. В хода му са идентифицирани членовете на организираната група, занимавали се с широк спектър от престъпна дейност. При задържането им на 17 септември т.г. и извършените претърсвания на адреси и автомобили, ползвани от тях, е открито огромно количество контрабандни цигари на приблизителна стойност 3 500 000 лева. Припомняме, че член на бандата ликвидира таксиметровия шофьор Борислав Петров, по прякор Бобъра. Бобъра беше подсъдим в спецсъда по дело за трафик на 14,5 тона хашиш, вкарани с кораб на рибното пристанище в Бургас и открити в село Мировяне.", "date": "2017.09.19", "title": "ЕКСКЛУЗИВНО! Ето как разбиха бандата, ликвидирала Бобъра (ВИДЕО)"}
{"url": "http://pik.bg/%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8%D1%8F-%D0%B7%D0%B4%D1%80%D0%B0%D0%B2%D0%BA%D0%BE-%D0%B4%D0%B5%D0%B2%D0%B5%D1%82%D0%B8-%D0%B4%D0%B5%D0%BD-%D0%BD%D1%8F%D0%BC%D0%B0-%D1%81%D0%BB%D0%B5%D0%B4%D0%B0-%D0%BE%D1%82-%D1%81%D0%B8%D0%BD%D0%B0-%D0%BC%D0%B8-%D0%B2%D1%81%D0%B5-%D0%B5%D0%B4%D0%BD%D0%BE-%D1%81%D0%B5-%D0%B8%D0%B7%D0%BF%D0%B0%D1%80%D0%B8-news691481.html", "text": "Здравко Чакъров вече девети ден е в неизвестност. Той изчезна на 10-ти септември в Морската градина във Варна и от тогава няма никаква информация за него, съобщава \"Петел\". Надеждата на баща му и майка му, да бъде намерем жив и здрав всяка минута намялава. \"Обиколих целия град да го търся, разлепих листовки навсякъде, няма никаква информация за него. Все едно се изпари. Изпитвам ужасна вина, че го оставих за 2 минути. Той е като малко дете, не може да си поиска нито вода, нито храна, нито може да борави с пари\", разказа бащата на Здравко. Бащата на Здравко сподели също, че полицията действа по сигнали на хората и очаква обаждане дали някой го е видял. Затова нека всеки, който може да помогне на семейството с информация да се обади на следните телефони: 0897620544, 0898950987 и 052331713 или да сигнализира в полицията чрез тел. 112. Мъжът е на възраст 32 години, висок е 186 см, с едро телосложение и леко прегърбена стойка. Той страда от параноидна шизофрения и държанието му е като на дете. Не проявява агресия. Лицето му е продълговато, със светла кожата, има светло кестенява коса и кафяви очи. Облечен е с дълги панталони тип \"джинси\"; риза на бели квадратчета с дълъг ръкав, под която носи бежова фланелка с къс ръкав. Обут е със сини маратонки.", "date": "2017.09.19", "title": "Бащата на изчезналия Здравко: Девети ден няма следа от сина ми, все едно се изпари!"}
{"url": "http://pik.bg/%D0%BA%D0%B0%D0%BA%D0%B2%D0%B8-%D1%81%D0%B0-%D0%BF%D1%80%D0%B8%D1%87%D0%B8%D0%BD%D0%B8%D1%82%D0%B5-%D0%B8-%D0%BA%D0%B0%D0%BA-%D0%B4%D0%B0-%D1%81%D0%B5-%D1%81%D0%BF%D0%B0%D1%81%D0%B8%D0%BC-%D0%BE%D1%82-%D0%BF%D0%B0%D1%80%D0%B5%D0%BD%D0%B5-%D0%B8-%D0%B1%D0%BE%D0%BB%D0%BA%D0%B8-%D1%81%D0%BB%D0%B5%D0%B4-%D1%81%D0%B5%D0%BA%D1%81-news691433.html", "text": "Паренето и изгарящата болка след секс е проблем, който може да ви откаже от интимност и дори да влоши отношенията във връзката. Съществуват няколко основни причини за поява на парене и болка след секс. Кои са те? Алергия към сперма Симптомите на парене се проявяват обикновено до 10-15 минути след половия акт. Паренето може да е придружено от болка, сърбеж и да продължи от няколко минути до няколко дни, пише аз-жената.бг. Алергия към презервативи Безопасният секс от една страна е най-добрият начин да се предпазите от нежелана бременност, болести и инфекции. Но материалите, от които презервативите се правят невинаги са антиалергични, най-вече латексът. Алергия към лубриканти По същия начин лубрикантите могат да са в основата на интимния ви проблем. Сменете досегашния си лубрикант с такъв на водна основа. Бактериална вагиноза Бактериалната вагиноза се характеризира с парене, болки, сърбеж, дискомфорт. При нея нивата на бактериите във вагината се повишават над нормалните. Настъпва инфекция, неприятна миризма, сиво-бяло течение. Възможно е срамните устни да се зачервят, подуят или да станат силно чувствителни. В тежки случаи се появява парене и болка при уриниране, заради което инфекцията се бърка с цистит. Гъбична инфекция Гъбичната инфекция също може да причини абнормален растеж на микроорганизми, този път на дрожди, които също живеят във влагалището. Паренето и болките са придружени от гъсто бяло или сиво течение, силен сърбеж, изгаряща болка. Трихомониаза Една от най-често срещаните болести, предавани по полов път, е трихомониазата. При нея се наблюдава болка при секс, гъсто пенесто вагинално течение, силен сърбеж, обхващащ дори бедрата. Лечението включва антибиотици. Как да облекчите паренето и болките след секс? Вземете душ Взимането на душ след секс е добър начин да се предпазите от вагинални инфекции, дори в момента да не страдате от подобен проблем. Измиването на половите органи след интимен акт с хладка вода и специален интимен детергент намалява риска от инфекции и облекчава съществуващите вече симптоми, докато лечението повлияе на проблема. Охлаждане След като почистите влагалището го изложете на студен въздух. Това ще намали паренето. Прегряването на вагината създава условия за развитие на бактерии и утежняване на съществуващите симптоми на парене, болки и сърбеж. Успокояващ гел Алое вера е прекрасен натурален продукт, който помага за туширане на паренето и сърбежа. Гелът от алое може да се нанесе директно върху засегнатите места. Той намалява симптомите на паренето и болезнения секс. Сода за хляб Содата за хляб също намалява паренето и изгарящата болка на вулвата след секс. Смесете 3 супени лъжици сода с 1 чаша вода. Разбъркайте и нанесете с памучна кърпа като компрес. Симптомите ще започнат да отшумяват след около 20 минути. * Важно е да се отбележи, че всички изброени методи за облекчаване на паренето и вагиналните болки след секс са само допълващ метод към лечението, което лекарят ви ще ви предпише. Ако имате подобни симптоми, консултирайте се незабавно със специалист.", "date": "2017.09.19", "title": "Какви са причините и как да се спасим от парене и болки след секс"}
{"url": "http://pik.bg/%D0%B2%D0%B4%D0%B8%D0%B3%D0%B0%D1%82-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BD%D0%B0-%D1%86%D0%B0%D1%80-%D0%B1%D0%BE%D1%80%D0%B8%D1%81-%D1%82%D1%80%D0%B5%D1%82%D0%B8-%D0%B2-%D0%BF%D0%BE%D0%BF%D0%BE%D0%B2%D0%BE-news691414.html", "text": "В Попово издигат паметник на Цар Борис Трети - Обединител. Това ще е единственият паметник на Царя в България, каза пред репортер на БТА секретарят на общината Владимир Иванов. Бюстът вече е в Попово. Той е дарен на града от бившия народен представител Маргарит Мицев. Паметникът ще бъде монтиран на площад \"Трети март\", а официалното му откриване ще е на 2 октомври. Тогава жителите на града ще отбележат и 80-та годишнина от т.нар. Големи царски маневри край Попово от септември 1937 г. Монументът ще припомня важни събития за региона и за българската история. Маневрите, които са първите учения на българската войска след края на Първата световна война, са водени в землищата на поповските села Ковачевец и Паламарца, припомня историческите факти Владимир Иванов. По повод провеждането им държавата влага доста средства в различни обекти в Поповска околия: изградени са сградите на ЖП-гарата и на Поповската гимназия, павира се центърът и се електрифицира градът, строят се пътища в посока Ковачевец, изграден е масивен мост край село Иванча, по който да премине тежката военна техника. Всичко това става с личното благоволение на Цар Борис Трети. В Попово е имало паметник на Борис Трети - символ на признателността на местното население, но той е съществувал твърде кратко време - от 1943-та до февуари 1945 година. Организаторите на тържествата в момента преговарят с Военноисторическия музей, за да им бъдат предоставени бойните знамена на българската армия. Ще бъде подредена и изложба по повод годишнината, експонатите в която ще \"разказват\" историята на региона и България.", "date": "2017.09.19", "title": "Вдигат паметник на Цар Борис Трети в Попово"}
{"url": "http://pik.bg/%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8%D1%8F%D1%82-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%BC%D0%B0%D0%BD%D0%B8%D0%BF%D1%83%D0%BB%D0%B8%D1%80%D0%B0%D1%82-%D0%B2%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%83-%D0%BD%D0%B0%D1%81-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B4%D0%B0-%D1%83%D1%87%D0%B0%D1%82-%D0%BC%D0%B0%D0%B9%D1%87%D0%B8%D0%BD%D0%B8%D1%8F-%D1%81%D0%B8-%D0%B5%D0%B7%D0%B8%D0%BA-news691461.html", "text": "Законът за образованието на практика не засяга децата на украинските българи. Това заяви пред журналисти в парламента посланикът на Украйна у нас н.пр. Микола Балтажи, който се срещна с председателя на парламента Димитър Главчев заради информациите, че бившата съветска република потиска с нови законови промени идентичността на малцинствата си. „В българската гимназия в Украйна се преподава и на български, и на украински, като до IV клас обучението е на български, украинският се изучава като предмет, а след това нещата се обръщат”, обясни дипломатът. Той подчерта: „Нищо не се закрива!” и заяви, че темата се политизира с цел манипулация. По думите му новият Закон за образованието заменя съветските стандарти с европейски. Според конституцията на Украйна държавният език е украински, но се гарантира спазване езика и на националните малцинства, включително и на българското, подчерта посланикът, цитиран от БТА. Балтажи добави, че неотдавна проведените независими външни атестации на ученици в Задкарпатието, където преобладава унгарското малцинство, са показали много ниско владеене на украински език, което пък на свой ред спъвало децата по-късно при кандидатстване в украинските университети, както и при желание за работа в администрацията.", "date": "2017.09.19", "title": "Украинският посланик: Манипулират ви, българите у нас продължават да учат майчиния си език"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0%D1%82%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%B0-84-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-%D1%85%D0%B2%D1%8A%D1%80%D0%BB%D0%B8-9-%D0%B1%D0%BE%D0%BD%D0%B0-%D0%BF%D1%80%D0%B5%D0%B7-%D1%82%D0%B5%D1%80%D0%B0%D1%81%D0%B0%D1%82%D0%B0-%D1%83%D0%B6-%D0%B4%D0%B0-%D0%BF%D0%BE%D0%BC%D0%B0%D0%B3%D0%B0-%D0%BD%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-news691454.html", "text": "ОДМВР - Пловдив 9000 лева хвърлила през терасата си 84-годишна пловдивчанка, заблудена, че помага за полицейско разследване, съобщиха от пресцентъра на . По първоначални данни, възрастната жена станала потърпевша на измамния телефонен сценарий вчера след обяд. Случаят се разследва от служители на Второ РУ. Образувано е досъдебно производство, предприети са действия за издирване на авторите на престъплението.", "date": "2017.09.19", "title": "ПОРЕДНАТА АЛО-ИЗМАМА! 84-годишна жена хвърли 9 бона през терасата уж да помага на разследване"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%BE%D0%B5%D0%BD%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81%D1%8A%D1%81-%D1%81%D0%B0%D0%BC%D0%BE%D0%BB%D0%B5%D1%82%D0%B8%D1%82%D0%B5-news691492.html", "text": "Имаме достатъчно самолети на земята, а ние водим спорове колко нови милиарди да похарчим, за да купим половин ескадрила. Това каза пред журналисти в парламента министърът на отбраната Красимир Каракачанов. „Не ме притеснява това, че ще прегледаме нещата отново. В края на краищата парламентът е в правото си да излезе със своя доклад. Няма притеснение за мен изтребителната авиация да остане на земята, защото сме предприели мерки по отношение на МиГ-29, които са добри и могат до 2029-2030 г. да си вършат работата. Връщането на една оферта не означава, че ще спечели. От трите предложения, двете са за стари самолети. Ако парламентарната комисия реши, че са допуснати нарушения и трябва да се започнат разговори с трите страни, това не означава, че някой от тях е спечелил“, коментира Каракачанов. По думите му трябва да си възстановим способностите на сега съществуващите самолети МиГ-29, както бомбардировъчната ни авиация. „Имаме достатъчно самолети, които стоят на земята, а ние водим спорове колко нови милиарди да похарчим, за да купим половин ескадрила нови самолети“, каза още Красимир Каракачанов.", "date": "2017.09.19", "title": "ИЗВЪНРЕДНО В ПИК TV! Военният министър Каракачанов проговори за скандала със самолетите"}
{"url": "http://pik.bg/%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D0%BF%D0%B0%D0%B7%D0%B0%D1%80-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B4%D0%BE%D0%B7%D1%80%D0%B8%D1%82%D0%B5%D0%BB%D0%B5%D0%BD-%D0%BF%D0%B0%D0%BA%D0%B5%D1%82-news691499.html", "text": "Лондонската полиция евакуира пазара \"Ледънхол\"  във финансовия квартал на британската столица заради подозрителен пакет. По-късно стана ясно, че пакетът не съдържа нищо подозрително и пазарът отново беше отворен, съобщава Ройтерс. Пазарът е разположен в галерия с пищни архитектурни орнаменти, в която има много магазини и барове и която привлича много посетители. В момента степента на терористична заплаха във Великобритания се възприема като „сериозна”. Това означава, че според властите има голяма вероятност от нова атака. Нивото на терористична заплаха се определя от Съвместния център за анализ на тероризма.", "date": "2017.09.19", "title": "Евакуираха пазар в Лондон заради подозрителен пакет"}
{"url": "http://pik.bg/%D0%B2-%D0%BC%D0%BE%D1%81%D0%BA%D0%B2%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BD%D0%B0-%D0%BA%D0%B0%D0%BB%D0%B0%D1%88%D0%BD%D0%B8%D0%BA%D0%BE%D0%B2-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B0-news691457.html", "text": "В Москва откриха паметник на Михаил Калашников - създателя на едно от най-масовите стрелкови оръжия - АК-47. Оръжейният конструктор почина в края на 2013 година на 94-годишна възраст. Приживе той е получил 35 авторски свидетелства за изобретения. Това, което го прави известен в целия свят, е разработването на АК-47 в края на 40-те години на миналия век.", "date": "2017.09.19", "title": "В Москва откриха паметник на Калашников (ВИДЕО/СНИМКА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%B2%D0%B0%D1%81-%D0%B3%D0%B5%D0%BE%D1%80%D0%B3%D0%B8-%D0%BA%D0%BE%D0%BB%D0%B5%D0%B2-%D0%BE%D0%B1%D0%BE%D1%80%D0%B8-%D1%82%D0%B5%D0%B7%D0%B0%D1%82%D0%B0-%D0%BD%D0%B0-%D1%80%D0%B0%D0%B4%D0%B5%D0%B2-%D0%B7%D0%B0-%D0%B8%D0%B7%D0%B1%D0%BE%D1%80%D0%B0-%D0%BD%D0%B0-%D0%B3%D0%B5%D0%BE%D1%80%D0%B3%D0%B8-%D1%87%D0%BE%D0%BB-news691420.html", "text": "Председателят на Върховния административен съд Георги Колев не се съгласи с тезата на президента Румен Радев - че е било най-логично следващият Висш съдебен съвет да избере негов наследник. Все още няма указ на държавния глава, след като ВСС преди седмица избра Георги Чолаков за поста, съобщава БНТ. \"Не намирам основание в такъв аргумент, но в крайна сметка не аз решавам. Не мисля, че ще има блокиране на работата, защото тя се върши от много колеги, повече от 88 човека. Всеки си върши работата, тя не се блокира лесно, но определено организацията на работа би пострадала\", заяви Георги Колев. Колев припомни, че ако предложението бъде върнато - то подлежи на прегласуване. Конституцията позволява на държавния глава веднъж да върне избрания от ВСС. Ключов е въпросът дали президентът Радев ще изчака да изтече мандатът на сегашния състав на съвета на 3 октомври. Още повече, че няма предвиден срок. Назад във времето има и подобен прецедент. През 98-а година Петър Стоянов връща избора на Бойко Рашков за главен прокурор, след като се сменя съставът на ВСС. Тогава новите кадровици обявяват нова процедура и избират Никола Филчев. Ако има нов конкурс, заради заложените срокове, той едва ли ще приключи до края на мандата на Колев, който не се нае с прогнози дали очаква президентът да върне избора. \"Ако това евентуално се случи, знаете има режим на повторно гласуване и ако отиде при новия състав на ВСС - ще бъде там\", заяви Колев. „ Председателят на Върховния административен съд Георги Колев не се съгласи с тезата на президента Румен Радев - че е било най-логично следващият Висш съдебен съвет да избере негов наследник. Все още няма указ на държавния глава, след като ВСС преди седмица избра Георги Чолаков за поста, съобщава БНТ. \"Не намирам основание в такъв аргумент, но в крайна сметка не аз решавам. Не мисля, че ще има блокиране на работата, защото тя се върши от много колеги, повече от 88 човека. Всеки си върши работата, тя не се блокира лесно, но определено организацията на работа би пострадала\", заяви Георги Колев. Колев припомни, че ако предложението бъде върнато - то подлежи на прегласуване. Конституцията позволява на държавния глава веднъж да върне избрания от ВСС. Ключов е въпросът дали президентът Радев ще изчака да изтече мандатът на сегашния състав на съвета на 3 октомври. Още повече, че няма предвиден срок. Назад във времето има и подобен прецедент. През 98-а година Петър Стоянов връща избора на Бойко Рашков за главен прокурор, след като се сменя съставът на ВСС. Тогава новите кадровици обявяват нова процедура и избират Никола Филчев. Ако има нов конкурс, заради заложените срокове, той едва ли ще приключи до края на мандата на Колев, който не се нае с прогнози дали очаква президентът да върне избора. \"Ако това евентуално се случи, знаете има режим на повторно гласуване и ако отиде при новия състав на ВСС - ще бъде там\", заяви Колев. „ Председателят на Върховния административен съд Георги Колев не се съгласи с тезата на президента Румен Радев - че е било най-логично следващият Висш съдебен съвет да избере негов наследник. Все още няма указ на държавния глава, след като ВСС преди седмица избра Георги Чолаков за поста, съобщава БНТ. \"Не намирам основание в такъв аргумент, но в крайна сметка не аз решавам. Не мисля, че ще има блокиране на работата, защото тя се върши от много колеги, повече от 88 човека. Всеки си върши работата, тя не се блокира лесно, но определено организацията на работа би пострадала\", заяви Георги Колев. Колев припомни, че ако предложението бъде върнато - то подлежи на прегласуване. Конституцията позволява на държавния глава веднъж да върне избрания от ВСС. Ключов е въпросът дали президентът Радев ще изчака да изтече мандатът на сегашния състав на съвета на 3 октомври. Още повече, че няма предвиден срок. Назад във времето има и подобен прецедент. През 98-а година Петър Стоянов връща избора на Бойко Рашков за главен прокурор, след като се сменя съставът на ВСС. Тогава новите кадровици обявяват нова процедура и избират Никола Филчев. Ако има нов конкурс, заради заложените срокове, той едва ли ще приключи до края на мандата на Колев, който не се нае с прогнози дали очаква президентът да върне избора. \"Ако това евентуално се случи, знаете има режим на повторно гласуване и ако отиде при новия състав на ВСС - ще бъде там\", заяви Колев. „", "date": "2017.09.19", "title": "ИЗВЪНРЕДНО! Председателят на ВАС Георги Колев обори тезата на Радев за избора на Георги Чолаков"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B8%D1%86%D0%B5%D0%B0%D0%B4%D0%BC%D0%B8%D1%80%D0%B0%D0%BB-%D0%BF%D0%BB%D0%B0%D0%BC%D0%B5%D0%BD-%D0%BC%D0%B0%D0%BD%D1%83%D1%88%D0%B5%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BA%D0%B0%D0%B7%D1%83%D1%81%D0%B0-%D1%81-%D0%B3%D1%80%D0%B8%D0%BF%D0%B5%D0%BD-%D0%B8-%D0%BF%D1%80%D0%B5%D0%B7-news691462.html", "text": "Президентът Румен Радев обвини временната парламентарна комисия, която имаше за цел да провери избора за купуване на боен самолет в лобизъм. Оказва се обаче, че самият президент в качеството си на командир на ВВС е писал опорни точки до тогавашния премиер Пламен Орешарски именно за предпочитаните самолети на СААБ - \"Грипен\". Това бе разкрито с документи от депутатата от ГЕРБ Антон Тодоров, който нарече държавния глава \"г-н Лъжа\". От началото на своя мандат Радев повтаря като мантра, че е наложително час по-скоро да се купят самолети, като не пропуска да каже, че е добре да са нови, каквито са само шведските. А служебното правителство, назначено от него, взе решение само за месец, авионите да са именно \"Грипен\". За горещата тема и за това дали се задава скандал \"Президент гейт\", агенция ПИК потърси за коментар един от специалистите по темата в политическите среди - вицеадмирал Пламен Манушев: -  Кой е най-добрият вариант ще каже комисията, която е сформирана, за да разследва досегашната процедура, в която се смята, че са допуснати сериозни нарушения. Доста документи разгледахме и четохме и има неща, които са смущаващи. Затова е най-нормално комисия от парламента да провери процедурата как е вървяла в годините и къде има нарушения, които са променили избора на фирмата изпълнител. Това, което най-много ни смущава е бързината, с която служебното правителство взе решението. Освен това при едно служебно правителство липсва парламентарен контрол и на практика няма кой да каже дали правилно се употребяват парите на българския данъкоплатец. Много ни смути и това, че по странен начин е елиминиран един от тримата кандидати.  Има мното документи, писма и друга кореспонденция, хиляди страници, които сме прегледали и е видно, че е странно това отпадане. Не е ясно на каква база е отхвърлена тази кандидатура. От това, което проучихме, стана видно, че без основание е декласирана офертата за Ф16 и така се предопределя кой ще спечели. Остават \"Еврофайтър\" и \"Грипен\", а първите самолети са много скъпи и не отговарят на бюджета ни, като така шанс има само шведската компания. Смущаващо е всичко това. Докладът ни е почти готов и ще предложим на народните представители да гласуват нашето предложение да се върне процедурата във фазата, в която се разглеждат трите оферти. Има основание да се разгледат, тъй като не е основателно отпадането на Португалия и САЩ. Техните отговори не са уважени и няма обяснение защо са декласирани. Трябва да е честно и прозрачно. - Не сме направили комисията, защото има такива сигнали у нас. В Унгария, и в Чехия има такива разследвания и се знае и за ЮАР, но не мога да кажа, че в България е имало такова нещо. Нямаме такива данни. Ние проверяваме самата процедура как е проведена и къде има пропуски. Това, че президентът като шеф на ВВС е дал становище до тогавашния премиер, сме го видели като документ и като опорни точки. Тогава аз бях заместник-началник на отбраната. Тогава обаче процедурата бе спряна от правителството на Орешарски, а щяхме вече да имаме тези самолети, както направиха Румъния и вече летят на тях. Защо е забавена тогава процедурата и не се е работело по нея, не можем да кажем. Сега именно за това проверяваме цялата процедура от началото, за да видим какво се е случило. Но има отпуснати целево пари, които да се дадат именно и конкретно за модернизиране на армията и тези проекти за изтребителите, за кораби, за пехотата са важни и ние искаме да се случат. Но всичко трябва да стане ясно и прозрачно.", "date": "2017.09.19", "title": "ЕКСКЛУЗИВНО В ПИК TV! Вицеадмирал Пламен Манушев с горещ коментар за казуса с \"Грипен\" и \"Президент гейт\" "}
{"url": "http://pik.bg/%D0%BF%D1%83%D1%81%D0%BA%D0%B0%D1%82-%D1%82%D1%83%D0%BD%D0%B5%D0%BB-%D0%B2%D0%B8%D1%82%D0%B8%D0%BD%D1%8F-%D0%B2-%D0%BF%D0%BE%D1%81%D0%BE%D0%BA%D0%B0-%D0%B2%D0%B0%D1%80%D0%BD%D0%B0-%D0%B2-%D1%81%D1%80%D1%8F%D0%B4%D0%B0-news691450.html", "text": "Министерство на регионалното развитие и благоустройството Министърът на регионалното развитие и благоустройството Николай Нанков и председателят на Управителния съвет на Агенция „Пътна инфраструктура“ инж. Дончо Атанасов ще направят инспекция на тунел „Витиня“, непосредствено преди пускането на движението по ремонтираната тръба за Варна. Това ще стане утре, съобщиха от пресцентъра на . Тунел „Витиня“ е най-дългият у нас - 1195 м. В експлоатация е от 1984 г. Възстановителните дейности в тръбата за Варна стартираха на 27 юни м. г. като движението досега се извършваше двупосочно в тръбата за София. Събитието ще се проведе на 20 септември, от 8.00 часа, при входа на тръбата на тунел „Витиня“, пътувайки от София към Варна.", "date": "2017.09.19", "title": "Пускат тунел \"Витиня\" в посока Варна в сряда"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B0%D0%BF%D0%B8-%D1%81%D0%B5%D0%B7%D0%B8%D1%80%D0%B0-%D0%B4%D0%B0%D0%BD%D1%81-%D0%B7%D0%B0-%D1%84%D0%B0%D0%BB%D1%88%D0%B8%D0%B2%D0%B8%D1%8F-%D0%BC%D0%B5%D0%B9%D0%BB-news691421.html", "text": "Агенция \"Пътна инфраструктура\" Агенция „Пътна инфраструктура“ сезира Държавна агенция „Национална сигурност“ и останалите компетентни институции за разпространените снощи от нейно име фалшива информация и документи. Това съобщиха от пресцентъра на . Веднага след разпространяване на невярната информация е извършена проверка на информационните системи на АПИ и е установено, че е-maila не е изпратен от електронна поща на агенцията и информационните системи не са били обект на хакерска атака. Електронното съобщение е изпратено от интернет платформа, имитираща името на АПИ. Работата на тръжната комисия за избор на изпълнител в обществената поръчка за проектиране, изграждане и въвеждане на електронна система за събиране на таксите за ползване на републиканската пътна мрежа продължава.", "date": "2017.09.19", "title": "ОФИЦИАЛНО! АПИ сезира ДАНС за фалшивия мейл"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BD%D0%B5%D0%BE%D1%84%D0%B8%D1%82-%D0%BF%D1%80%D0%B8%D0%B5-%D0%B3%D0%BB%D0%B0%D0%B2%D0%BD%D0%B8%D1%8F-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BD%D0%B0-%D1%80%D1%83%D1%81%D0%B8%D1%8F-%D1%8E%D1%80%D0%B8%D0%B9-%D1%87%D0%B0%D0%B9%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news691422.html", "text": "На 19 септември 2017 г. Негово Светейшество Неофит, Патриарх Български и митрополит Софийски, прие генералния прокурор на Руската федерация Юрий Чайка. На срещата присъстваха и архимандрит Филипп, настоятел на Патриаршеското представителство в София, представител на Московската патриаршия и на цяла Русия към Българския патриарх, главният прокурор Сотир Цацаров, заместникът му Ася Петрова и Н.Пр. Анатолий Макаров. „Вярата и православието са изключително важен спояващ елемент между хората в обществото и православните народи“, подчерта руският генерален прокурор. Българският патриарх подари на руския си гост книгата „Летопис на Българската православна църква“ и диск с песнопения в изпълнение на самия Патриарх.", "date": "2017.09.19", "title": "ПЪРВО В ПИК! Патриарх Неофит прие главния прокурор на Русия Юрий Чайка (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B2%D1%8F%D1%80%D0%B0-%D0%B0%D0%BD%D0%BA%D0%BE%D0%B2%D0%B0-%D0%BF%D1%80%D0%B5%D0%BC%D0%B8%D0%BD%D0%B0-%D0%B2-%D1%80%D0%B5%D0%B4%D0%B8%D1%86%D0%B8%D1%82%D0%B5-%D0%BD%D0%B0-%D0%BD%D0%BE%D0%B2%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F---%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B9-%D0%B5-%D1%81%D1%82%D1%80%D0%B0%D1%82%D0%B5%D0%B3%D0%B8-news691425.html", "text": "Вяра Анкова ще поеме стратегическото ръководство на новинарския екип на Нова тв и ще отговаря за развитието на новините, информационните предавания и публицистичните програми на телевизията от 9 октомври 2017 г. Като генерален директор „Информация“ и член на мениджърския съвет, тя ще продължи ползотворната работа по по-нататъшното утвърждаване на лидерската позиция на новините и публицистиката на медията. „Щастливи сме, че в Нова Броудкастинг Груп идва телевизионен мениджър с дългогодишна и богата експертиза в сферата на новините и актуалната информация. Вяра Анкова е обществено призната личност с изключително високи професионални стандарти. Вярвам, че с нейния 26-годишен телевизионен опит ще вдъхнови екипа на Новините на Нова и заедно ще продължат бъдещото развитие на медията като лидер в новините и актуалните програми“, коментира Силва Зурлева, член на Борда на директорите на Нова Броудкастинг Груп. Вяра Анкова започва кариерата си през 1991 г. в отдел „Обмен за чужбина“ на БНТ, след което преминава в съботно-неделния сутрешен блок като репортер и редактор на известното предаване „Добро утро“. Три години по-късно става водещ на централната емисия „По света и у нас“. От 2004 г. до 2010 г. е директор на „Новини и актуални предавания“ към дирекция „Информация“ на БНТ. Същата година става 21-вият Генерален директор на Националната телевизия, а през 2013-а година е преизбрана на тази позиция за втори мандат. Вяра Анкова е завършила Софийския университет „Св. Св. Климент Охридски“ със специалност Английска филология. Има специализация по журналистика в САЩ, както и в британската медийна мрежа BBC. Била е чуждестранен специализант на CNN и е правила репортажи за програмата „World Report“. „Да стана част от водещата търговска телевизия и най-голямата мултиплатформена медийна група в България е голяма отговорност за мен. В наши дни журналистите са поставени пред много трудни задача – една от тях да отсеят достоверната от недостоверната информация, и да гарантират на зрителите обективни новини. Вярвам, че с опита си ще допринеса за усъвършенстването на този процес, поддържайки добрия имидж, който новините и актуалните предавания на NOVA вече имат. За мен е удоволствие да се присъединя към един екип, който е доказал възможностите си през годините. Вярвам, че заедно ще работим в посока утвърждаването на NOVA телевизия като предпочитан източник на информация на всички възможни платформи в портфолиото на компанията“, сподели Вяра Анкова. „С идването на Вяра Анкова в екипа на Нова Броудкастинг Груп правим следваща стъпка в стратегията за привличането на най-успешните и утвърдени мениджъри на телевизионния пазар и затвърждаването на компанията като водещата медийна група в България. Радвам се, че Вяра избра Нова Броудкастинг Груп като следващ етап в своя професионален път. Гордеем се с един от най-опитните екипи във всички направления“, допълни Дидие Щосел, главен изпълнителен директор на Нова Броудкастинг Груп.", "date": "2017.09.19", "title": "ИЗВЪНРЕДНО В ПИК! Вяра Анкова премина в редиците на Нова телевизия - позицията й е стратегическа"}
{"url": "http://pik.bg/%D0%B7%D0%B0%D0%B4%D0%B0%D0%B9%D1%82%D0%B5-%D1%81%D0%B8-%D1%82%D0%B5%D0%B7%D0%B8-%D0%B2%D1%8A%D0%BF%D1%80%D0%BE%D1%81%D0%B8-%D0%BF%D1%80%D0%B5%D0%B4%D0%B8-%D0%B4%D0%B0-%D0%B8%D0%B7%D0%BD%D0%B5%D0%B2%D0%B5%D1%80%D0%B8%D1%82%D0%B5-news691397.html", "text": "Малцина са тези, които не са се замисляли да изневерят. И колкото привлекателна и авантюристична да изглежда тази мисъл, тя има голям потенциал да приключи катастрофално, ако я реализирате. „Може да се окаже доста трудно да устоите на изкушението да кръшнете в ранните фази на аферата. Но винаги се питайте дали си струва да рискувате“, съветва клиничният психолог и семеен консултант д-р Барбара Грийнбърг, цитирана от Тялото.бг. ? Първото нещо, за което трябва да се замислите, са последиците, ако ви хванат. Защото шансовете това да се случи са големи! Без значение дали тайно искате да саботирате връзката си или сте наясно, че действията ви ще съсипят вашата половинка, трябва да сте превъртели сценария в главата си, съветва д-р Кетрин Смерлинг, брачен консултант и семеен терапевт. „По мои наблюдения, повечето хора, които се замислят дали да изневерят, са самотни и отегчени. Те не се чувстват ценени в своята връзка. В подобни случаи започването на афера изглежда примамливо, но не е решение на ситуацията“, коментира експертът. Ако смятате, че сте готови, имайте предвид, че пазенето на тайни води до голям стрес. Накрая напрежението може така да ви потисне, че да ви се иска да не сте изневерявали. „Промъкването и лъженето са стресиращи, защото е много трудно да помните всички лъжи и да живеете два живота едновременно“, обяснява Грийнбърг. Когато хората са измамени и уязвими, това изважда най-лошото у тях наяве. И това ще се случи и с трима ви – с вас, партньора ви и човека, с когото изневерявате, уверява Грийнбърг. Ако любовника/цата ви иска да ви обсеби, това ще се превърне в голяма тежест и опасност за вас. „Обсебеността може да доведе до това, любовникът/цата ви да пожелае отмъщение и да иска да съсипе връзката ви“, обяснява терапевтът. От аферата може да получите привързаност, внимание и вълнение. Тези неща обаче лесно може да се окажат мимолетни. Имайте предвид, че това, което е изкушаващо, невинаги е здравословно или постоянно, казва Грийнбърг. „Това, което може да загубите завинаги е вашето семейство и усещането ви за стабилност“, обяснява тя.", "date": "2017.09.19", "title": "Задайте си тези въпроси, преди да изневерите"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%B2%D0%B0%D0%B6%D0%BD%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D1%80%D0%B0%D0%B1%D0%BE%D1%82%D0%B5%D1%89%D0%B8%D1%82%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news691415.html", "text": "Кръгла маса на тема „Демографска политика и трудова мобилност” проведоха от Министерството на труда и социалната политика и Държавната агенция за българите в чужбина под патронажа на заместник министър-председателя по икономическата и демографската политика Валери Симеонов. На форума участваха представители на държавни институции, работодателски организации, синдикати, предприемачи, които да разискват проблеми и предложения, нови моменти и действия, отнасящи се до демографската политика. \"Бяха поставени тежки проблеми, които до момента не са коментирани са демографската криза и преодоляването на проблемите в детайли. Докладите бяха добробни и една истинска дисекция на причините за демографската криза. На база на това сме подготвили законодателни промени. Вече имаме промяна на правилника за трудовата миграция и осигурихме облекчен прием на сезонни работници и ви информирам, че между 3-4 хиляди българи бяха привлечени да вложат своя труд от Украйна и Македония и така се справихме с притока на туристи. Първият етап беше реализират две седмици след съставяне на правителството и това е първият успех. Новите промени са свързани с облекчаване на режима за получаване на синя карта, която предвижда привличане на висококвалифицирани спечиалисти. На групите на патриотите и ГЕРБ в парламента ще предложим този проект, подготвят от МВР, социалното министерство, НАП и други институции, които имат отношение по въпроса. Чрез този законопроект ще предложим на НС да гласува редица облекчения. Първо няма да е необходимо всяка година да се подновява синята карта на тези, които вече са я получили. Второ - удължаваме срока на синята карта до 4 години\", обясни Симеонов. Той допълни, че отпадат конкретните специалности, по които се получава тази карта, тъй като работодателите имат нужда от различни специалисти. \"Намалява се и таксата от 400 лв. на 200 лв. Въвеждаме и ускорена процедура за привличане на специалисти при сезонен договор. От кратосрочна заетост от 3 месеца към тази за 9 месеца вече ще се удължава разрешението, без да се напуска страната. Премахваме и заложения в закона пазарен тест, който да извършват работодателите за всеки специалист, който трябва да наемат със синя карта. Сега вече срокът за получаване на синя карта става 37 дни\", каза още Симеонов. Той благодари на вицепрезидентът Илияна Йотова, която се ангажирала пряко с обсъждане на темата, както и за процедурите за получаване на българско гражданство. \"Целта ни от 2,3 или 5 години да свалим до 6 месеца срока за получаване на българско гражданство. Усилено работим с г-жа Йотова по тези текстове и имаме няколко варианта на предложение. Тежкият проблем е, че имаме 53 хиляди заявления със съответните документи на граждани от Македония, които не могат досега да получат българско гражданство заради определени нормативни неуредици\", съобщи още вицепремиерът Валери Симеонов.", "date": "2017.09.19", "title": "ИЗВЪНРЕДНО В ПИК TV! Вицепремиерът Валери Симеонов с важни новини за работещите (ОБНОВЕНА)"}
{"url": "http://pik.bg/%D0%B2%D0%B5%D1%82%D0%BA%D0%BE-%D0%B0%D1%80%D0%B0%D0%B1%D0%B0%D0%B4%D0%B6%D0%B8%D0%B5%D0%B2-%D1%81%D0%BF%D0%B5%D1%87%D0%B5%D0%BB%D0%B8-%D0%B4%D0%B5%D0%BB%D0%BE-%D1%81%D1%80%D0%B5%D1%89%D1%83-%D0%BD%D0%B8%D0%BA%D0%BE%D0%BB%D0%B0%D0%B9-%D0%B1%D0%B0%D0%BD%D0%B5%D0%B2-news691389.html", "text": "След четири годишни съдебни битки на 13 септември 2017 г. Апелативен съд София на втора инстанция осъди Николай Банев да плати обезщетение в размер на 6000 лева за клевета на Ветко Арабаджиев. Делото е заведно през 2013-та година за това,че в предаването \"Дикофф\" излъчено по Нова телевизия, Банев обижда и клевети бизнесмена Арабаджиев.", "date": "2017.09.19", "title": "Ветко Арабаджиев спечели дело срещу Николай Банев"}
{"url": "http://pik.bg/%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%B8%D0%B7%D0%BA%D0%B0%D1%87%D0%B8-%D0%BC%D1%83%D1%81%D0%B0%D0%BB%D0%B0-news691404.html", "text": "Преси беше яко дегизирана по време на похода. Облечена с черно яке и сложила тъмни очила, тя не искаше да се набива на очи на останалите туристи. Преслава изкатери Мусала. Певицата качи без проблем най-високия връх в България. Все още не е ясно с кого изпълнителката на \"Водка с утеха\" покорява върхове и други планински места у нас. Преслава вече е запалена планинарка и когато има време, хваща гората.", "date": "2017.09.19", "title": "Преслава изкачи Мусала"}
{"url": "http://pik.bg/%D1%88%D0%BE%D0%BA-%D0%B4%D0%B2%D0%B0-%D0%BA%D0%B0%D0%BC%D0%B8%D0%BE%D0%BD%D0%B0-%D1%81%D0%B5-%D1%83%D0%B4%D0%B0%D1%80%D0%B8%D1%85%D0%B0-%D1%87%D0%B5%D0%BB%D0%BD%D0%BE-%D0%BD%D0%B0-%D0%BF%D1%8A%D1%82%D1%8F-%D0%B4%D0%BE%D0%B1%D1%80%D0%B8%D1%87-%D0%B2%D0%B0%D1%80%D0%BD%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BD%D0%B0-%D0%BC%D1%8F%D1%81%D1%82%D0%BE-news691497.html", "text": "Жестока катастрофа стана тази сутрин около 06,25 часа на пътя Добрич-Варна, на около 1 км. преди разклона за село Стефаново, съобщават от ОДМВР-Добрич. На място е установено, че водач на товарен автомобил „Волво” с прикачено ремарке с добричка регистрация, навлиза в лентата за насрещно движение и се блъска челно в товарен автомобил „Даф” с прекачено ремарке с добричка регистрация. Вследствие на инцидента на място загиват водачите на товарните автомобили на 58-години и на 36 – години. Смъртта е констатирана от екипи на ЦСМП град Добрич. По случая е образувано досъдебно производство по описа на Второ РУ МВР Добрич.", "date": "2017.09.19", "title": "ШОК!  Два камиона се удариха челно на пътя Добрич-Варна! Шофьорите загинаха на място "}
{"url": "http://pik.bg/%D0%B4%D0%B8%D0%B2-%D0%B5%D0%BA%D1%88%D1%8A%D0%BD-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%BF%D1%80%D0%B5%D0%B3%D0%B0%D0%B7%D0%B8-%D0%BF%D0%BE%D0%BB%D0%B8%D1%86%D0%B0%D0%B9-%D0%B8-%D0%B8%D0%B7%D0%B1%D1%8F%D0%B3%D0%B0-news691419.html", "text": "Сцена, като по сценарий на екшън филм, се е разиграла в централната част на Монтана. Моторист е блъснал с бясна скорост полицай на булевард \"Трети март\" в областния град. Шокиращият инцидент е станал около 11.30 часа, съобщават от полицията, цитирани от Булнюз.бг. Неизвестен мъж юркал мотоциклет \"Kawasaki Ninja\", който бил без регистрационни табели.46-годишният служител на сектор „Пътна полиция” Д.Л. забелязал нарушителя и му подал сигнал да спре. Джигитът обаче нямал такова намерение и се опитал да осуети полицейска проверка. Той тръгнал да завива зад блоковото пространство на бул. \"Трети март\" № 95 и в този момент блъснал служителя с мотоциклета, след което паднал на земята. От страх да не бъде заловен мотористът изоставил превозното средство и избягал в неизвестна посока. На служителя на МВР веднага било оказано помощ. Той обаче не са причинени сериозни наранявания, а има само охлузвания по дясната ръка и десния крак. Екип на група „Специализирани оперативни дейности“ прибрали мотора, но шофьорът му остава в неизвестност. По случая е образувано досъдебно производство .", "date": "2017.09.19", "title": "Див екшън в Монтана! Моторист прегази полицай и избяга"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2%D0%B0%D1%82%D0%B0-%D0%B8%D0%B2%D0%B0%D0%BD%D0%BA%D0%B0-%D1%81%D0%B5-%D0%B8%D0%B7%D0%BC%D1%8A%D0%BA%D0%BD%D0%B0-%D0%B4%D0%B0%D0%B4%D0%BE%D1%85%D0%B0-%D0%B9-%D1%81%D0%B0%D0%BC%D0%BE-3-%D0%B3%D0%BE%D0%B4%D0%B8%D0%BD%D0%B8-%D1%83%D1%81%D0%BB%D0%BE%D0%B2%D0%BD%D0%BE-news691441.html", "text": "Иванка Ройдова от пловдивското село Браниполе, обвинена, че е поръчала екзекуцията на цялата си рода, получи 3 години условна присъда с 5 години изпитателен срок. Както подсъдимата, така и нейните роднини, които тя е била поръчала, отказаха да коментират наложеното наказание. Адвокатът на Ройдова - Йордан Давчев, заяви, че ще обжалват присъдата, тъй като според него по делото няма достатъчно доказателства, които да докажат, че жената е виновна. Адвокатът на семейство Калестови - Симонова заяви, че ще коментира с клиентите си евентуалното обжалване на присъдата, съобщава \"Трафикнюз\". \"Те искаха ефективна присъда и условната едва ли ще ги задоволи. Затова най-вероятно ще обжалваме\", каза юристката, но също така призна, че обвиненията, по които Родова бе оневинена действително не са били подкрепени с необходимите доказателства. Припомняме ви, че цяло Браниполе настръхна, когато миналата година Иванка бе обвинена, че е поръчала да затрият брат й, синът и дъщерята му, зетят и двете внучета. Тя бе арестувана на 23 март, след като бяха разкрити наследство от четири и половина милиона долара. Месец преди това е била получена информация от ДАНС за това, че жена на 66 години от пловдивско село иска смъртта на свои близки. В основата на престъплението е спор за имот. Тя искала да принудят брат й да подпише договор за прехвърляне на имот. За целта трябвало да бъдат убити и наследниците му - 6 души общо. Тя беше задържана, когато предала 3000 лв. капаро на служителя под прикритие от ДАНС, за да започне подготовка за изпълнение на плана й. ужасяващи детайли по готвено от нея покушение на цяло семейство заради", "date": "2017.09.19", "title": "Кървавата Иванка се измъкна, дадоха й само 3 години условно "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B5%D0%B4%D0%B8%D0%BD%D0%BE%D0%B4%D1%83%D1%88%D0%BD%D0%BE-%D0%B8%D0%B7%D0%B1%D1%80%D0%B0%D1%85%D0%B0-%D0%B8%D0%B2%D0%B0%D0%B9%D0%BB%D0%BE-%D0%B8%D0%B2%D0%B0%D0%BD%D0%BE%D0%B2-%D0%B7%D0%B0-%D1%88%D0%B5%D1%84-%D0%BD%D0%B0-%D0%BD%D0%BE%D0%B8---%D0%B3%D0%BB%D0%B5%D0%B4%D0%B0%D0%B9%D1%82%D0%B5-%D0%BD%D0%B0-%D0%B6%D0%B8%D0%B2-news691435.html", "text": "На извънредно заседание депутатите избраха с пълно мнозинство от 183 \"за\" и само един \"въздържал се\", без да има против, новия шеф на НОИ. От този момента поста се поема от единственият номиниран зам.-социалният министър Ивайло Иванов. Той е кандидатура на ГЕРБ и Обединени патриоти. Процедурата за избор на управител на НОИ беше обявена, след като Бисер Петков, който изпълняваше длъжността, стана министър на труда и социалната политика в кабинета „Борисов 3”. Ивайло Иванов е с икономическо образование, работил е в Агенцията за социално подпомагане. Депутатите продължават работата си с парламентарен контрол. Гледайте на живо по ПИК TV!", "date": "2017.09.19", "title": "ПЪРВО В ПИК TV! Депутатите единодушно избраха Ивайло Иванов за шеф на НОИ - гледайте НА ЖИВО"}
{"url": "http://pik.bg/%D0%BA%D0%B8%D1%80%D0%B8%D0%BB-%D0%B4%D0%BE%D0%B1%D1%80%D0%B5%D0%B2-%D1%81-%D0%BE%D1%81%D1%82%D1%80%D0%B8-%D0%B4%D1%83%D0%BC%D0%B8-%D0%BD%D1%8F%D0%BC%D0%B0-%D0%BA%D0%B0%D0%BA-%D0%B3%D0%BE%D0%BB%D0%BE-%D0%B8-%D0%B1%D0%BE%D1%81%D0%BE-%D0%BC%D0%B2%D1%80-%D0%B4%D0%B0-%D0%BD%D0%B8-%D0%BF%D0%B0%D0%B7%D0%B8-news691430.html", "text": "„Ние, от БСП, няма да подкрепим в Народното събрание доклада за сигурност. За нас приоритетите по тема „Сигурност” са други. За нас Русия е стратегическа възможност и партньор, а не заплаха.” Това заяви на пресконференция, зам. - председателят на БСП Кирил Добре. „Призоваваме вицепремиерите Красимир Каракачанов и Валери Симеонов да оттеглят подписите си от доклада. Много години, и особено в предизборната си кампания, те отстояваха съвсем различна позиция”, припомни  той. Добрев цитира пред медиите думи на Красимир Каракачанов, който по повод изявления на бившия президент на България Росен Плевнелиев заяви: „Решението на президента да дрънкат оръжия срещу Русия не е правилно. Така смята почти целият български народ. Ако това за него е европейска политика, то за мен не е.” Зам.-председателят на левицата заяви, че ако Красимир Каракачанов държи на думите си по време на предизборната кампания, трябва да оттегли подписа си. „Волен Сидеров, човекът, който води групата на патриотите в НС, всички сме свидетели на неговите изказвания и мнението, което има за Русия. Държим групата на патриотите да не подкрепи този доклад в парламента”, отсече Кирил Добрев. Той бе категоричен, че за БСП проблемите за сигурността са съвсем други. „Проблемът със сигурността, това е битката с бедността и борбата с корупцията. Защото няма как голо и босо МВР да се бори с престъпността и да защитава сигурността на страната. Защото се върнахме в мутренските години, в които отново се ширят отвличания. Отново бандитски групи рекетират по магистралите и битовите кражби са ежедневие. Това е основният проблем за сигурността в страната и БСП настоява това да е дневният ред на българския парламент”, заключи Кирил Добрев.", "date": "2017.09.19", "title": "Кирил Добрев с остри думи: Няма как голо и босо МВР да ни пази"}
{"url": "http://pik.bg/%D0%B3%D0%BD%D1%83%D1%81%D0%BD%D0%BE-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-%D0%BE%D1%82-%D0%BC%D0%BE%D0%B4%D0%B5%D1%80%D0%BD%D0%BE-%D0%BF%D1%80%D0%B5%D0%B4%D0%B3%D1%80%D0%B0%D0%B4%D0%B8%D0%B5-%D0%B6%D0%B8%D0%B2%D0%B5%D0%B5%D0%BB%D0%B8-%D0%B2-%D0%BC%D0%B8%D0%B7%D0%B5%D1%80%D0%B8%D1%8F-%D0%B8-%D0%B8%D0%B7%D0%BF%D1%80%D0%B0%D0%B6%D0%BD%D0%B5%D0%BD%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news691412.html", "text": "40 нелегални мигранти бяха открити при спецакция тази сутрин в столичния квартал \"Модерно предградие\". Те са са от Ирак и Сирия. Сред тях има 13 деца, включително пеленачета, 11 жени и 16 мъже. Съседите разказват, че в къщата не са се забелязвали признаци на живот, съобщава Би Ти Ви. Мигрантите бяха качени на специално изпратен за тях автобус, за да бъдат откарани до III РПУ, където има машина за пръстова идентификация. След като бъдат установени, те ще бъдат разпределени по бежанските центрове за мигранти. Според хора живеещи в квартала, по нищо не е личало да има мигранти в тази къща, но пък зявиха, че таксита постоянно идват и водят разни хора. \"Така се превозват, с такситата\", казва един от съседите. Собственикът на къщата се издирва. По непотвърдена информация на конкретния адрес и преди са намирани незаконно пребиваващи.", "date": "2017.09.19", "title": "ГНУСНО! Мигрантите от \"Модерно предградие\" живеели в мизерия и изпражнения (СНИМКИ)"}
{"url": "http://pik.bg/%D0%BD%D0%BE%D0%B2-%D0%B5%D0%BA%D1%88%D1%8A%D0%BD-%D0%B0%D0%BA%D1%82%D0%B8%D0%B2%D0%B8%D1%81%D1%82%D0%B8-%D1%81%D1%8A%D1%81-%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D1%86%D0%B0%D1%86%D0%B0%D1%80%D0%BE%D0%B2-%D0%B7%D0%B0-%D1%84%D0%B0%D0%BB%D1%88%D0%B8%D1%84%D0%B8%D1%86%D0%B8%D1%80%D0%B0%D0%BD%D0%B8-%D0%BC%D0%B5%D1%81%D1%82%D0%BE%D0%BE%D0%B1%D0%B8%D1%82%D0%B0%D0%BD%D0%B8%D1%8F-%D0%BF%D0%BE-%D0%BD%D0%B0%D1%82%D1%83%D1%80%D0%B0-2000-%D0%B2--news691443.html", "text": "Национална асоциация „Българско Черноморие“ (НАБЧ) изпраща сигнал до Главния прокурор на Република България Сотир Цацаров за нарушения по НАТУРА 2000. „Ръководството за определяне на местообитанията с европейска значимост в България”, който е официалният документ, служещ при полева работа за идентифициране на референтните (базисни) за България природни местообитания от Приложение 1 - Директива 92/43 ЕЕС, е подправено в процеса на обявяване на приоритетните хабитати и зони от мрежата НАТУРА 2000. Става въпрос за нашумелите покрай кризата в Каварна „Понто-сарматски степи“, чието съществуване се оказва не просто необяснимо и необосновано за държавните институции и местните общности, но и напълно незаконно. Проверка на експертите на НАБЧ повдига съмнения и въпроси, че появяването на Понто-сарматските степи в българския правен мир е резултат от документална измама, заради която срещу България е проведена наказателна процедура и има влязло в сила осъдително решение на съда в Страсбург. Хронологията е, както следва: През 2005 година с подпис на министър Долорес Арсенова е утвърдено ръководството, по което се определят местообитанията в страната, предвид присъединяването ни към ЕС. В това Ръководство под код 6290 фигурират Западнопонтийските божурови степи - като малко местообитание, неприоритетно и не от Европейска значимост, т.е. не е застрашено от изчезване. Определянето на този хабитат е въз основа на академични трудове на Бондев, Цонев и други. Имайки предвид този факт, към 2005 г. не е имало никакви индикации, че зоните с такива местообитания биха могли да станат обект на драстични рестрикции. Съответно, в период на икономически възход започват инвестиционни проекти в района на Калиакра. Постфактум, през 2009 година, неясно по чие разпореждане, Ръководството е променено и на мястото на „Западнопонтийските божурови степи“ с код 6290 изведнъж се появяват анонимно, без автор и без налична научна обосновка, Понто-сарматските степи с код 62C0 – вече приоритетно, „със звездичка“ местообитание. То обхваща почти 25 000 декара и създава предпоставки за драстични ограничения на човешките дейности в района на Приморска Добруджа. Основните съмнения за закононарушения идват от факта, че никъде в подмененото ръководство от 2009г. не е описано кой експерт и на базата на какви научни данни е включил Понто-сaрматските степи с код 62С0. По каква причина, от кого, как и защо, Понто-сарматските степи, които не са характерни за нашата държава, са определени като приоритетно местообитание 62C0? Друго, което се вижда е, че в преамбюла на подмененото ръководство от 2009г . продължава да присъства местообитание Западнопонтийски божурови степи 6920, което е описано и включено в ръководството от научния работник Веска Русакова. От съществена важност е и друг факт, че такова местообитание не фигурира в нито един текст, послужил за основа на ръководството. Въз основа на повдигнатите съмнения, Национална асоциация „Българско Черноморие“ подаде сигнал до Главния прокурор, целящ да се образува проверка по съмнения за подмяна, фалшификация и/или незаконни и необосновани промени в „Ръководството за определяне на местообитанията с европейска значимост“, заради които за България възникват следните негативни последици: - Плащания по наказателната процедура и осъдителното решение и санкции от Европейската Комисия - Вълна от съдебни искове срещу държавата по Закона за отговорността на държавата и общините за вреди, нанесени върху хилядите собственици на земи и предприемачи в района, претърпели пропуснати ползи и вреди за стотици милиони. - Общи щети за държавата вече се измерват с милиони евро, без да са отчетени загубите на собствениците на засегнати от измамата земи и проекти. Ние, от Национална асоциация „Българско Черноморие“, настояваме да се разкрие кой е подменил неправомерно местообитание Западнопонтийски божурови степи с код 6290 със приоритетното местообитание Понто-сарматски степи с код 62С0. За да се разбере истината е необходимо да се вземат обяснения от: министрите, които са били начело през този период на околната среда и водите, началниците на дирекции и експертите от МОСВ, научните работници, които са вписани като изработили местообитанията в двете ръководства от 2005г. и 2009г., а също така от управляващите тогава Зелени Балкани и WWF- Дунавско-карпатска програма, както и редакторите и коректорите на издадените ръководства. Публичното изнасяне на горните факти ще помогне на потърпевшите собственици на земи и инвеститори да разберат, освен към държавата, към кого още да насочат справедливите си материални искове за понесените загуби и пропуснати ползи, отделно от наказателната отговорност\", се казва в сигнала. От там прилагат и факсимиле от Ръководството за определяне на местообитанията с европейска значимост от 2005г. с подпис на министър Долорес Арсенова. В него не фигурират „Понто-сарматските степи“ с код 62СО като приоритетно местообитание, както и от подправеното „Ръководството за определяне на местообитанията с европейска значимост“ от 2009г., където на мястото на „Западнопонтийски божурови степи“ с код 6290 са включени анонимно „Понто-сарматски степи“ с код 62СО като приоритетно местообитание.", "date": "2017.09.19", "title": "НОВ ЕКШЪН! Активисти със сигнал до Цацаров за фалшифицирани местообитания по НАТУРА 2000 в Калиакра от Зелени Балкани и WWF"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%81%D0%B4%D0%B5%D0%BB%D0%BA%D0%B8%D1%82%D0%B5-%D1%81-%D0%B3%D1%80%D0%B8%D0%BF%D0%B5%D0%BD-%D0%B8%D1%82%D0%B5-%D0%BD%D0%B0-%D1%80%D0%B0%D0%B4%D0%B5%D0%B2-%D0%BE%D0%BF%D0%BB%D0%B5%D1%82%D0%B5%D0%BD%D0%B8-%D0%B2-%D0%BB%D0%BE%D0%B1%D0%B8%D0%B7%D1%8A%D0%BC-%D0%B8-%D0%BF%D0%BE%D0%B4%D0%BA%D1%83%D0%BF%D0%B8---%D1%81%D0%BA%D0%B0%D0%BD%D0%B4%D0%B0%D0%BB%D0%B8--news691400.html", "text": "Ужасяващи факти за плащане на подкупи от страна на шведската компания СААБ по света стават известни у нас, покрай скандала с разкритията, че Румен Радев е лобирал за техните самолети \"Грипен\". Оказа се, че екшъни подобни на този, който се развива в момента у нас с президента и бивш шеф на ВВС покрай избора на изтребители, е обичаен около сделките на компанията в куп други държави. Фирмата, която служебният кабинет, назначен от Радев, превърна във фаворит у нас за доставка на бойни самолети, е била разследвана за даване на подкуп в Южна Африка по същата сделка. За даване на „комисионни” под масата се заговори и при сделка с Чехия, но доказателства така и не се намерили. Според отлично информирани източници обаче, именно Чехия е била трамплина на „Грипен” да пробие на сцената на НАТО. Ето и малко факти за скандала с Южна Африка. Местното издание \" , че шведската компания СААБ признава, че са платени милиони евро, за да се подпише южноафриканския договор за изтребители. Това е заявил бившият британски партньор на компанията \"БАЕ Системс\", който е платил подкупите. СААБ от своя страна излизат с версията, че са платени 24 млн. от БАЕ под формата на бонуси и заплати в периода 2003 и 2005 година, докато е текла самата сделка за закупуване на „Грипен”.  Скандалът се развихря, след като шведския телевизионен канал TV4 заявява, че разполага с доказателства, за това че СААБ са обещали да платят милиони евро на  Фана Хлонуане, съветник на южноафриканския министър на отбраната, на южноафриканския министър на отбраната, ако сделката бъде сключена. СААБ потвърждват, че са платени 24 милиона на южноафриканското дъщерно дружество \"Санип\", което след това е било контролирано от \"Бае Системс\". Президентът и главен изпълнителен директор на СААБХакан Бушке отрича да носи някаква отговорност, като заявява, че всичко това е станало без знанието на СААБ, подписан е договор, който на тях не им бил известен. Малко след това обаче се оказва, че \"Бае Системс\" продават своя дял на СААБза 170 млн. евро. Южна Африка и СААБ все пак подписват договор за 28 бойни самолета на стойност 1,6 млрд. евро. Не по-различна информация може да бъде намерена и . Там е направено малко по-подробно разследване. В текста се казва, че Хлунгайн, съветникът на министъра на отбраната Джо Модис, е получил т.нар. „комисионни” плащания за милиони евро от Бае, закупени от СААБ, за да може да се осъществи сделката за „Грипени”-те. Шведските медии оповестяват и договор между Хлонуайн Консултинг и компанията „Санип”, за която стана ясно, че е дъщерна на СААБ за Южна Африка. \"Санип\" е контролирал цялата южноафриканска сделка заедно с Бае и СААБ. Договорът „Хлунгайн” има за цел да го възнагради за консултантски услуги при изпълнение на тези компенсаторни задължения. СААБ продължават да отричат, като казват, че нямат общо  въпросния договор „Хлунгайн”, въпре че с Бае са съвместно предприятие. Изпълнителния директор Хакан Бушке се защитава: „Лицето, наето от \"Бае системс\", без знанието на СААБ е сключило сделки и е подписал одитирания и очевидно неточен финансов отчет за 2003 година”. Компанията отрича да има основания да се твърди, че плащанията представляват подкуп, но признава, че банковата сметка на компанията е била ползвана като платежен инструмент. Скритото естество на договора обаче и плащанията карат прокорурът Мензи Симелан да спре разследването срещу Хлунгайн в ЮАР. Всички документи са предадени на шведския главен прокурор Гюнар Щутлер от Националното звено за борба с корупцията. По-късно през март 2010 година африканският прокурор Симеране разпорежда на звеното за отнемане на активи да замразят активите на Хлунгайн, най-вече тези в офшорни сметки. След проведено разследване прокурорът заявява, че съвтеникът многократно е надвишил констултанските споразумения по въпросните сделки. СААБ, която притежава 20 процента от активите на \"Бае Системс\", заявяват, че ще сътрудничат на прокуратурата, но няма да коментират случая. Проучването е част от по-широко разследване, проведено от Британската служба за сериозни измами в договор от 2001 г., възлизащ на 2,13 милиарда евро  за продажба на 24 бойни самолета \"Грипен\" на чешката армия - сделка, която по-късно бе отменена и заменена с лизингов договор. СААБ и \"Бае системс\" се обединиха в съвместно предприятие за сделката в Чешката република, което е изцяло собственост на СААБ. Службата за сериозни измами на Великобритания разследва сделките на \"Бае Системс\" в Чешката република и пет други страни - Румъния, Чили, Катар, Южна Африка и Танзания. Припомняме, че в свое интервю представител на СААБ у нас призна, че са отворили свои офис тук единствено, за сделката, която нашата страна евентуално би подписала за бойните самолети \"Грипен\".", "date": "2017.09.19", "title": "ШОКИРАЩИ РАЗКРИТИЯ! Сделките с \"Грипен\"-ите на Радев оплетени в лобизъм и подкупи - скандали с компанията СААБ в Чехия, Румъния и ЮАР"}
{"url": "http://pik.bg/%D1%82%D1%80%D1%83%D1%81%D0%BE%D0%B2%D0%B5-%D0%BF%D1%8A%D1%80%D0%B2%D0%B0%D0%BD-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B7%D0%B0-%D0%B0%D0%BC%D0%B1%D0%B8%D1%86%D0%B8%D0%B8%D1%82%D0%B5-%D0%BD%D0%B0-%D1%81%D0%BB%D0%B0%D0%B2%D0%B8-%D0%B2-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D0%BC%D0%BE%D0%B6%D0%B5-%D0%B4%D0%B0-%D1%81%D1%82%D0%B0%D0%BD%D0%B5-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D0%B2%D1%81%D0%B8%D1%87%D0%BA%D0%B8-news691377.html", "text": "Евентуален нов политически проект може да стане заплаха за всички, размествайки досегашната властова картина. Това каза пред радио \"Фокус\" политологът Първан Симеонов относно заявките от страна на шоумена Слави Трифонов за влизане в политиката. По думите му, въпреки че конкретни действия към момента няма, традиционното търсене на алтернативи остава, като проектът би имал успех, бидейки заплаха или подкрепа за една или друга сила. „Това са протестни настроения, които не припознават стопанин сред основните политически сили. Във връзка с това Трифонов е до някъде опасен за опозицията, защото тя ще види конкурент. Трудно ще ѝ е вече да мобилизира протестното електорално поведение. То ще види и един друг възможен отдушник. Подозренията, че Трифонов е донякъде във волна или неволна политическа симбиоза с ГЕРБ не са малки, защото видяхте как ГЕРБ някак си припозна каузата му и се опита да спечели ползи от нея, казвайки „Ето и ние сме за мажоритарния вот, но останалите не искат“. Възможно е някак си ГЕРБ и Слави Трифонов да си бъдат полезни. Това е едната възможност, другата възможност е не по-малко вероятна – шоуменът да се превърне в ясна политическа конкуренция на ГЕРБ, при това във времена, в които ГЕРБ някак си леко си внушиха, че е дошла безметежност и безалтернативност“, обясни той. Първан Симеонов коментира още, че времето е подходящо за евентуален нов политически проект, тъй като е достатъчно отдалечено от следващите избори и има възможност за разгръщането на кампания. \"Трудно ще се предложат нови послания, но съществуват и шансове за успешен проект\", добави политологът.", "date": "2017.09.19", "title": "ТРУСОВЕ! Първан Симеонов за амбициите на Слави в политиката: Може да стане заплаха за всички"}
{"url": "http://pik.bg/%D0%BA%D1%80%D1%83%D1%82%D0%B8-%D0%BC%D0%B5%D1%80%D0%BA%D0%B8-%D0%B2-%D1%82%D1%83%D1%80%D1%86%D0%B8%D1%8F-%D0%B2%D1%8A%D0%B2%D0%B5%D0%B6%D0%B4%D0%B0%D1%82-%D1%81%D0%B0%D0%BD%D0%BA%D1%86%D0%B8%D0%B8-%D0%B7%D0%B0-%D0%BD%D0%B5%D0%BF%D0%BE%D1%81%D0%BB%D1%83%D1%88%D0%BD%D0%B8-%D0%BE%D0%BF%D0%BE%D0%B7%D0%B8%D1%86%D0%B8%D0%BE%D0%BD%D0%BD%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8-news691408.html", "text": "Новият вътрешен правилник за работата на турския Меджлис предвижда въвеждането на огромни парични глоби за депутатите, информира електронното издание на вестник „Джумхуриет”, цитирани от \"Фокус\". Прилагането му ще започне на 1 октомври с откриването на новата парламентарна година. Обръщането на внимание под формата на „забележка” и „порицание” вече ще струва 5 751 турски лири (около 2 700 лева). За „временното отстраняване от пленарна зала” – тарифата скача на 11 502 турски лири (5 500 лева). Това означава при едно порицание и едно отстраняване от пленарна зала – цялата месечна заплата на турски депутат, която е около 17 000 турски лири(около 8 200 лева). Тарифите са уточнени, но все още не е ясно как точно те ще бъдат плащани. Основната опозиционна Народнорепубликанска партия (НРП) вече сезира Конституционния съд за анулиране на „скандалните” според нея поправки, посочва още „Джумхуриет”.", "date": "2017.09.19", "title": "Крути мерки в Турция! Въвеждат санкции за \"непослушни\" опозиционни депутати"}
{"url": "http://pik.bg/%D0%B1%D1%81%D0%BF-%D0%B7%D0%B0%D1%89%D0%B8%D1%82%D0%B8-%D1%80%D0%B0%D0%B4%D0%B5%D0%B2-%D0%B7%D0%B0-%D0%B3%D1%80%D0%B8%D0%BF%D0%B5%D0%BD-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%B8%D1%82%D0%B5-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D1%81%D0%B0-%D0%BF%D1%80%D0%BE%D1%81%D1%82%D0%BE-%D0%B5%D0%B4%D0%BD%D0%B0-%D1%81%D0%BF%D1%80%D0%B0%D0%B2%D0%BA%D0%B0-news691428.html", "text": "Атанас Зафиров: „Сензационните документи“ за „Грипен“ не представляват нищо повече от една най-обикновена справка „Тези т.нар. „сензационни документи“, не представляват нищо повече от една най- обикновена справка, която ръководителят на проектния екип е дал на министър-председателя, заради предстояща среща с представители на една от страните, проявили интерес за участие в този конкурс. Ако срещата беше за Ф-16, справката щеше да бъде в същия вид и не виждам лобизъм“, коментира Атанас Зафиров, член на Изпълнителното бюро на БСП. По неговите думи в публикуваните в интернет опорни точки за „Грипен“ няма нищо нередно. „В тях се изразява благодарност от проявения интерес – какво по-нормално от това. Обсъжда се възможността за доставка на тези самолети, какви са възможностите за разсрочено плащане, доставката да бъде колкото се може по-бърза и преди да дойдат новите самолети да има възможност да се ползват оперативно самолети от шведските военновъздушни сили, както и за ноу-хау, което „Грипен“ би предоставило на България, обясни Зафиров. Според него ген. Радев говори като експерт. \"Радвам се, че тези документи бяха извадени, за да се види още веднъж какъв великолепен специалист е. Жалко е, че военно-въздушните сили загубиха такъв достоен генерал, но за сметка на това България има достоен президент“, каза още Зафиров.", "date": "2017.09.19", "title": "БСП защити Радев за \"Грипен\": \"Сензационните документи\" са просто една справка"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B4%D0%BE-%D0%BC%D0%B8%D0%BD%D1%83%D1%82%D0%B8-%D0%BE%D0%B1%D1%8F%D0%B2%D1%8F%D0%B2%D0%B0%D1%82-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%B8-%D0%BE%D1%82%D0%BA%D1%80%D0%B8%D1%82%D0%B8%D1%8F-%D0%B2-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D0%BA%D0%BE%D0%B8%D1%82%D0%BE-%D0%BF%D1%80%D0%B5%D0%BE%D0%B1%D1%80%D1%8A%D1%89%D0%B0%D1%82-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-news691451.html", "text": "Кораб, открил уникални находки от най-голямата морска експедиция в света, акостира тази сутрин в Бургас. \"Находките, открити в Черно море при експедицията на Black sea MAP, са от световно значение\" Находките са без аналог и отключват тайни за хилядолетия назад. Детайли ще бъдат изнесени на извънредна пресконференция в 17 часа, в която ще участва и премиерът Бойко Борисов. В този момент със сензационните артефакти се запознава кметът на Бургас Димитър Николов и министърът на културата Боил Банов, съобщава Флагман.бг. , съобщи министърът на културата Боил Банов, който бе сред първите запознали се в детайли с откритието на изследователите. В мисията участваха водещи световни учени, а инвестицията е за 18 млн.евро. Проучено е цялото дъно на Черно море, открити са над 2500 кораба от различни епохи, много амфори и различни артефакти, допълни Банов.", "date": "2017.09.19", "title": "ИЗВЪНРЕДНО! До минути обявяват сензационни открития в Черно море, които преобръщат историята ни"}
{"url": "http://pik.bg/%D1%8E%D1%80%D0%B3%D0%B5%D0%BD-%D0%BA%D0%BB%D0%BE%D0%BF-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D1%81%D1%82%D0%B0%D0%B2%D0%B0%D0%BC%D0%B5-%D1%88%D0%B0%D0%BC%D0%BF%D0%B8%D0%BE%D0%BD%D0%B8-%D0%BE%D1%89%D0%B5-%D0%BF%D1%80%D0%B5%D0%B7-%D1%8F%D0%BD%D1%83%D0%B0%D1%80%D0%B8-%D0%BB%D0%B8%D0%B2%D1%8A%D1%80%D0%BF%D1%83%D0%BB-%D1%89%D0%B5-%D0%B5-%D0%BD%D0%B0-%D0%B2%D1%8A%D1%80%D1%85%D0%B0-news691453.html", "text": "Ливърпул ще бъде на върха в класирането през януари и ще се задържи там до края на сезона. Това се закани мениджърът на мърсисайдци Юрген Клоп в отговор на критиките след неубедителния старт на сезона. Спецът бе категоричен, че разполага с шампионски отбор. „Естествено, че съм доволен от качеството на отбора. Направихме няколко грешки, но нещата още през януари ще си дойдат на мястото и ще сме там, където феновете искат да бъдем“, сподели Клоп. Според английските медии пък германският мениджър е имал сериозен разговор с Даниел Стъридж. Нападателят е получил ултиматум максимално бързо да си върне добрата форма, като в противен случай ще бъде продаден още през зимната пауза. От началото на сезона той има само един гол, а през 2014 година подписа договор със заплата от 150 000 паунда на седмица. След подновяването на контракта обаче Стъридж има само 70 мача за 3 години и постоянно е измъчван от травми, като се появява предимно като резерва.", "date": "2017.09.19", "title": "Юрген Клоп се закани: Ставаме шампиони! Още през януари Ливърпул ще е на върха"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%81%D1%8A%D0%B4%D1%8A%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D1%80%D0%B5%D0%BA%D1%80%D0%B0%D1%82%D0%B8-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%B8%D0%B2%D0%B0%D0%BD-%D1%82%D0%BE%D1%82%D0%B5%D0%B2-%D0%B7%D0%B0-%D0%B7%D0%BE%D0%BE%D0%BF%D0%B0%D1%80%D0%BA%D0%B0-news691446.html", "text": "Окръжният съд в Пловдив прекрати делото срещу кмета на града Иван Тотев за зоопарка. Така съдебното производство се връща на Софийска градска прокуратура за отстраняване на допуснати съществени процесуални нарушения, предава Марица.бг. Делото е образувано по обвинителен акт на Софийска градска прокуратура, с който са предадени на съд обвиняемите Иван Тотев, Димитър Кацарски и Димитър Колев. Срещу всеки един от тримата са повдигнати обвинения за престъпление по служба, от което са настъпили значителни вреди и случаят е особено тежък – престъпление по чл. 282, ал.3, във вр. с ал.2, пр.1 и пр.2 във вр. с ал.1, пр.1, алт.1, във вр. с чл. 20, ал.2, във вр. с ал.1 от НК – срещу Иван Тотев, по ал.4 във вр. с ал.1 от НК – за Димитър Кацарски и Димитър Колев. Окръжен съд – Пловдив прие, че в хода на досъдебното производство са допуснати съществени нарушения на процесуалните правила, довели до ограничаване на правото на защита на обвиняемите и защитниците им, отстраними от органите на досъдебното производство. Констатирано е, че според обвинението тримата обвиняеми са извършили престъпление като съучастници, което им качество за всеки един от тях е описано с противоречия в обвинителния акт. Указано е, че към предявяване на материалите по делото следва да се пристъпи след извършване на всички действия по разследването. Съществените процесуални нарушения рефлектират и върху възможността на ощетеното юридическо лице – община Пловдив, да реализира правата си в съдебната фаза на процеса. Дадени са указания, ако прокурорът реши да упражни отново правомощието си да повдигне обвинение с обвинителен акт, да отстрани констатираните нарушения, като: посочи конкретно кои норми, какви права и задължения са създавали за всеки от обвиняемите; кои от тези права и задължения те не са изпълнили, превишили са или са нарушили и с какви действия всеки един от тях е реализирал поведение, изпълващо признаците на престъпление по чл. 282 от НК; настъпили ли са имуществени вреди и кои факти формират извод за това и за размера им; ако се твърди, че престъплението е извършено в съучастие, следва да бъде обосновано защо прокурорът приема, че е бил налице общ престъпен умисъл за извършването му и че у всеки от обвиняемите е била налице субективната представа за задружно осъществявана престъпна дейност. Разпореждането подлежи на протест и обжалване пред Пловдивския апелативен съд в 7-дневен срок от съобщаването му на страните.", "date": "2017.09.19", "title": "ОТ ПОСЛЕДНИТЕ МИНУТИ! Съдът в Пловдив прекрати делото срещу Иван Тотев за зоопарка"}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BB%D0%B5%D0%B2%D1%81%D0%BA%D0%B8-%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B1%D0%B8%D0%B2%D1%88-%D0%BA%D0%B0%D0%BF%D0%B8%D1%82%D0%B0%D0%BD-%D0%B8-%D1%81%D0%BF%D0%BE%D1%80%D1%82%D0%B5%D0%BD-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%B2-%D0%BA%D1%80%D0%B0%D0%B6%D0%B1%D0%B0-news691413.html", "text": "Невероятен скандал избухна на \"Герена\". Ръководството на Левски излезе с официална декларация, насочена срещу бившия капитан и доскорошен спортен директор на отбора Станислав Ангелов. На стадион \"Георги Аспарухов\" уличиха Пелето във финансови злоупотреби при управлението му на школата на 26-кратните шампиони на база \"Раковски\". Според босовете на \"сините\" Ангелов \"събира такси, които не отчита, възпрепятства работата на служителите на Левски и блокира дейността, като дори необходимата екипировка стои на склад и не може да бъде раздадена\" Скъпи деца и родители,", "date": "2017.09.19", "title": "Страшен скандал в Левски! Обвиниха бивш капитан и спортен директор в кражба"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D1%80%D1%83%D1%81%D0%BA%D0%B8%D1%82%D0%B5-%D1%81%D0%BB%D1%83%D0%B6%D0%B1%D0%B8-%D0%B7%D0%B0-%D1%82%D1%83%D1%80%D0%B8%D1%81%D1%82%D0%B8%D1%82%D0%B5-news691444.html", "text": "Руските служби имат заслуга за спокойния сезон на руските туристи у нас. Това става ясно от съобщение на Върховната касационна прокуратура (ВКП), в което се съобщава за срещата на премиера Бойко Борисов с генералния прокурор на Руската федерация Юрий Чайка. На срещата са присъствали главният прокурор Сотир Цацаров и руският посланик Анатолий Макаров. По време на разговора в Министерския съвет Борисов и Чайка са обсъдили \"актуални теми по линия на сигурността и борбата с тероризма\". \"Премиерът Борисов отбеляза, че имаме интерес руски туристи да посещават България и благодари на службите на двете страни, че са осигурили спокоен сезон за тях\", гласи съобщението на прокуратурата. Борисов обърнал внимание на Чайка, че България и Русия имат взаимна изгода от добри търговско-икономически отношения. Чайка се е срещнал с българския патриарх и софийски митрополит Неофит, става ясно отново от съобщение на прокуратурата. На срещата отново е присъствал Цацаров, придружен от заместничката си Ася Петрова. Там е бил и архимандрит Филип, настоятел на Патриаршеското представителство в София, представител на Московската патриаршия и на цяла Русия към Българския патриарх. „Вярата и православието са изключително важен спояващ елемент между хората в обществото и православните народи“, е азал Чайка, цитиран от пресцентъра на прокуратурата.", "date": "2017.09.19", "title": "Борисов благодари на руските служби за туристите"}
{"url": "http://pik.bg/%D0%B1%D0%BE%D0%B9-%D0%B7%D0%B0-%D0%B3%D1%80%D0%BE%D0%B7%D0%B4%D0%B5%D1%82%D0%BE-%D0%B2%D0%B8%D0%BD%D0%B0%D1%80%D0%BD%D0%B8-%D0%BD%D0%B0%D0%B4%D0%B4%D0%B0%D0%B2%D0%B0%D1%82-%D0%B7%D0%B0-%D1%85%D1%83%D0%B1%D0%B0%D0%B2%D0%B0%D1%82%D0%B0-%D1%80%D0%B5%D0%BA%D0%BE%D0%BB%D1%82%D0%B0-news691359.html", "text": "Битка за гроздето се развихри в разгара на кампанията по прибиране на винените сортове. За първи път от десетилетие някои винпроми плащат предварително, което кара другите да наддават, похвалиха се лозари. Така мерлото и кабернето вървят между 70 ст. и левче в различните краища на страната, Совиньон блан е 90 ст.- 1 лев, а ароматните сортове като мускат отонел достигат до 1,20 лв. за килограм. Причината за високите цени е, че заради жегите и градушките гроздето е с 20-25% по-малко от очакваното. То обаче е много добре узряло и с отлична захарност. Затова виното ще бъде с високо качество и много ароматно, прогнозират технолози. Голям проблем обаче е опазването на реколтата, пише още \"Стандарт\". Въоръжена охрана бди денонощно срещу апашите, но пък няма спасение от косове и оси, оплакаха се стопани.", "date": "2017.09.19", "title": "Бой за гроздето! Винарни наддават за хубавата реколта"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%B1%D1%83%D1%80%D0%B3%D0%B0%D1%81-news691391.html", "text": "Министерски десант се очаква днес в Бургас, съобщава \"Флагман\", като се позовава на свои източници. Визите все още не са официално обявени, но според информация в 13 часа на Морска гара ще пристигне министърът на културата Боил Банов, който ще се запознае със сензационните открития на изследователския кораб \"Havila Subsea“. В 17 часа в сградата на Общинска администрация Бургас ще се наградят участниците в експедицията, а на церемонията ще присъства и премиерът Бойко Борисов. Black Sea MAP е един от най-големите проекти за морска археология, организирани досега. Проектът има за цел да проучи промените от древността в Черно море. Разкрити са 60 останки от корабокрушения за период от 2500 години. Водещите археолози са от Университета в Саутхамптън. Екипът от световноизвестни морски и подводни учени ще се завърне от тригодишната си експедиция, за да отключи тайните на Черно море. Те ще донесат с тях колекция от амфори и други ценни артефакти.", "date": "2017.09.19", "title": "ОТ ПОСЛЕДНИТЕ МИНУТИ! Борисов на извънредно посещение в Бургас "}
{"url": "http://pik.bg/%D0%BD%D0%B0%D0%B3%D0%BB%D0%B0-%D0%BA%D1%80%D0%B0%D0%B6%D0%B1%D0%B0-%D0%BE%D1%82%D0%BC%D1%8A%D0%BA%D0%BD%D0%B0%D1%85%D0%B0-%D0%BA%D0%BE%D0%BB%D0%B5%D0%BB%D0%BE-%D0%B7%D0%B0-7-%D0%B1%D0%BE%D0%BD%D0%B0-%D0%BE%D1%82-%D0%B3%D0%B0%D1%80%D0%B0%D0%B6-news691376.html", "text": "Серията кражби на велосипеди продължава. За пореден случай на откраднато изключително скъпо колело алармира Станислава Илиева. Преди около месец тя се простила с велосипед за 7000 лева, предава Нова телевизия. Той бил откраднат от гаража й, който останал отворен за около 24 часа. В блока, от който е откраднато колелото, има пет охранителни камери, които са заснели извършителя. Станислава има подозрения за това кой е откраднал велосипеда й и ги е споделила с органите на реда. Полицаите разпитали заподозрените, но не открили никакви доказателства, че те са извършили кражбата, затова били освободени.", "date": "2017.09.19", "title": "НАГЛА КРАЖБА! Отмъкнаха колело за 7 бона от гараж"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BF%D0%B0%D1%80%D0%B0%D0%BF%D0%BB%D0%B0%D0%BD%D0%B5%D1%80%D0%B8%D1%81%D1%82%D1%8A%D1%82-%D0%BA%D0%BE%D0%B9%D1%82%D0%BE-%D0%BF%D0%B0%D0%B4%D0%BD%D0%B0-%D0%BA%D1%80%D0%B0%D0%B9-%D1%81%D0%BE%D0%BF%D0%BE%D1%82-%D0%B5-%D1%81%D1%82%D0%B0%D0%B1%D0%B8%D0%BB%D0%B8%D0%B7%D0%B8%D1%80%D0%B0%D0%BD-news691384.html", "text": "УМБАЛ \"Св. Анна\" - София АД Парапланеристът, който пострада при падане в района Сопот, е стабилизиран, но все още е с опасност за живота. Това съобщиха от пресцентъра на . Тази нощ руският парапланерист, който пострада тежко при падане близо до х. \"Незабравка\", е претърпял по спешност операция в Клиниката по ортопедия и травматология на УМБАЛ \"Св. Анна\". Фиксирани са тежките счупвания на двете подбедрици и глезена. Предстои му и операция на фрактурите на бедрена кост и гръбнака. Установени са фрактури на ребрата. \"Пациентът е стабилизиран, но все още е с опасност за живота\", заяви проф. Стефан Станчев, началник на Клиниката по ортопедия и травамтология на УМБАЛ \"Св. Анна\" - София АД.", "date": "2017.09.19", "title": "ДОБРА НОВИНА! Парапланеристът, който падна край Сопот, е стабилизиран"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%87%D0%B8%D1%81%D1%82%D0%BE-%D0%B3%D0%BE%D0%BB%D0%B0%D1%82%D0%B0-%D0%BC%D0%B0%D0%B9%D0%BB%D0%B8-%D1%81%D0%B0%D0%B9%D1%80%D1%8A%D1%81-%D0%B2%D0%B7%D1%80%D0%B8%D0%B2%D0%B8-%D0%BD%D0%B5%D1%82%D0%B0-%D1%81%D0%BD%D0%B8%D0%BC%D0%BA%D0%B8-18-news691375.html", "text": "Майли Сайръс напомни за предишните години, в които се разголваше без свян. Скандалната певица реши да свали всички дрехи от себе си и да участва във фотосесия на световноизвестния фотограф Дейвид Лашапел, но този път визията й се оказа доста по артистична и стилна отпреди, информира \"Дейли Мейл\". Еротичните снимки на Майли Сайръс ще бъдат част от предстоящата книга на Лашапел - \"Загубени - намерени\" като една от тях ще украси корицата. На фотографиите Майли Сайръс се разголва изцяло и не оставя нищо на въображението. На едната от тях певицата е представена като гола пеперуда, а на другата позира като отчаяна, самотна и тъжна затворничка. В Книгата на Лашапел - \"Загубени - намерени\" ще намерят място и други невиждани досега снимки от 30-годишната кариера на фотографа. В нея ще бъдат поместени фотографии на Бритни Спиърс, Майкъл Джексън, Уитни Хюстън, Дейвид Бауи и Кендал Дженър.", "date": "2017.09.19", "title": "ГОРЕЩО! Чисто голата Майли Сайръс взриви нета (СНИМКИ 18+)"}
{"url": "http://pik.bg/%D0%BF%D1%80%D0%B8%D1%8F%D1%82%D0%B5%D0%BB-%D0%BD%D0%B0-%D0%B1%D0%B5%D1%80%D0%B1%D0%BE-%D1%81%D0%BC%D0%B5%D0%BD%D1%8F-%D1%84%D1%83%D1%82%D0%B1%D0%BE%D0%BB%D0%B0-%D1%81-%D0%B1%D0%BE%D0%BA%D1%81%D0%B0-news691394.html", "text": "Бившият защитник на Манчестър Юнайтед и Англия Рио Фърдинанд сменя спортовете. Приятелят на Димитър Бербатов се подготвя за сензационна кариера в бокса. Проектът му ще бъде обявен днес на пресконференция, но според \"Дейли Мейл\" става въпрос по-скоро за участие в телевизионно шоу. Булевардното издание припомня за участието на ексапитан на Англия по крикет Андрю Флинтоф в подобна схема през 2012 година. Тогава той побеждава в четири рунда американеца Ричърд Доусън. Фърдинанд е голям почитател на бокса и личен приятел с машината Антъни Джошуа. Той публикува също често видеа от боксови тренировки. В една от публикациите си той дори се обръща към бившия шампион Тайсън Фюри с въпрос дали скоро ще му върнат лиценза. Бившият нападател на Шефилд Юнайтед Къртис Уудхаус подкрепи евентуални намерения на Фърдинанд да стане боксьор. Самият той го е правил и дори печели титла през 2012 година.", "date": "2017.09.19", "title": "Приятел на Бербо сменя футбола с бокса"}
{"url": "http://pik.bg/%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%BE-%D1%82%D0%BE%D0%B4%D0%BE%D1%80-%D0%B1%D0%B0%D1%82%D0%BA%D0%BE%D0%B2-%D0%BC%D0%BB%D0%B0%D0%B4%D1%88%D0%B8-%D1%82%D1%8A%D1%80%D1%81%D0%B8-%D0%B7%D0%BB%D0%B0%D1%82%D0%BE%D1%82%D1%8A%D1%80%D1%81%D0%B0%D1%87%D0%BA%D0%B8-%D0%B8%D1%81%D0%BA%D0%B0-%D0%B4%D0%B0-%D1%81%D0%B8-%D0%BA%D1%83%D0%BF%D0%B8-%D0%B6%D0%B5%D0%BD%D0%B0-news691423.html", "text": "Тодор Батков-младши най-често влиза в медийното полезрение с връзките си с известни жени. Остава на заден план фактът, че движи свой бизнеспроекти – автомивка, нощно заведение, фирма за професионално почистване, скоро ще навлезе и в модния сектор. И често е мишена на „златотърсачките“. За някои той е богат, за други – не. Но признава, че да бъдеш богат и успешен носи и негативи – напрежение, високи очаквания, фалшиви хора, приятели за маса и за услуги. Батков не се притеснява да говори за фалша в отношенията, които са базирани на сентенцията „красивите срещат богатите“. „Свързват ме с красиви жени, защото повечето красиви жени в България са известни. А жълтите медии много обичат да пишат за красиви жени. Само връзките ми с известни красиви жени са отразявани, но не и с неизвестни красиви жени. Красивите и евтините са готови на много повече компромиси със себе си. А заетият мъж не може да отделя толкова физическо време и емоционален ресурс, за да поддържа връзка с една умна и красива жена. Умната жена изисква нормално отношение. А глупавата жена можеш да купиш – буквално. Купуваш ѝ нещо скъпо и тя е твоя“, признава той пред сп. \"Стори\". И допълва, че е на такъв етап от живота, в който иска да развива бизнеса си. „Сега съм на етап в живота си, в който ми е важно да развивам себе си като човек и съм прекалено млад да инвестирам в сериозна връзка, която най-вероятно няма да доведе до нищо. Затова предпочитам „да си купя“ жена. За момента е така. Дори сега да започна връзка с прекрасна жена, това означава след две-три години да предприемем следваща крачка в отношенията си. Но не съм готов. Дори да инвестирам сега ресурс физически, емоционален, след няколко години, когато направя равносметка, ще си дам сметка, че съм имал хубави моменти, но не съм направил нищо повече от това, а съм могъл да използвам времето си за бизнесразвитието си“, допълва още Батков. „Жената винаги е вдъхновение. Но сега повечето са такива, че няма да оценят усилията ти да градиш, да правиш бизнес, да създаваш стойност, а ще търсят само онова, което не си направил за тях. Например реплики: „Не сме изкачили връх Вихрен“, „Нямаш време за мен, не ми обръщаш внимание“. Срещам много нормални, работещи, развиващи се и красиви момичета, но е невъзможно да имаме отношения. Защото една такава жена е разумна и си дава сметка с какъв човек си комуникира и няма как да не ревнува, такъв е бизнесът ми. Трябва да има много стабилна психика, за да спи спокойно. И няма как тази жена да избере мен. Би предпочела друг, който по-малко ѝ харесва, но няма да ѝ създава главоболия в личен план. За мен е важно една жена да работи, не толкова за да изкарва пари, а за да знае стойността на парите. За мен няма значение дали изкарва 500 или 5 000 лева, след като аз със сигурност ще се погрижа тя да се чувства добре и да не мисли за пари. Така съм възпитан и знам, че аз трябва да изкарвам парите в семейството“. Признава, че индиректно жени са го изнудвали за пари, но досега се е поддал само веднъж. В други ситуации им препоръчва банки и да ходят да изтеглят кредит. Той отрича да е „роден със сребърна лъжичка в устата“ „Не, не съм роден, получил съм я е в един момент от живота ми. Бях ученик, когато баща ми стана богат. Най-ценният съвет, който ми е дал, е да не се самозабравям, това на един 23-годишен младеж, колкото и да му го повтаряш, докато сам не се опари, няма как да го разбере“, категоричен е Тодор Батков.", "date": "2017.09.19", "title": "ОТКРОВЕНО! Тодор Батков-младши търси златотърсачки, иска да си \"купи\" жена"}
{"url": "http://pik.bg/%D0%B2%D1%81%D0%B5%D0%BA%D0%B8-%D0%B2%D1%82%D0%BE%D1%80%D0%B8-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D1%81%D1%82%D0%BE%D0%B8-%D0%BF%D1%80%D0%B0%D0%B7%D0%B5%D0%BD-news691383.html", "text": "Около 60 на сто от жилищата в централните райони на София стоят празни. Това коментира изпълнителният директор на консултантската компания „Имотека“Любомира Атанасова. Необитаемите жилища пречат на нормалното поддържане на сградите, защото се затруднява събирането на входни такси. Така реално живущите трябва да плащат дела на отсъстващите собственици, а мотивацията за подобни инвестиции е ниска. Същевременно центърът на столицата е все по-атрактивен от гледна точка интерес на инвеститори към краткосрочно отдаване на жилища под наем чрез платформи като Airbnb и Booking.com, пише \"Монитор\". Затова и „тъмните прозорци“ ще определят бъдещето на пазара в централните райони на столицата, категорични са брокерите. Често необитаемите жилища имат проблеми със собствеността или пък са собственост на много наследници, които не могат да се разберат помежду си за имотите. При някои жилища има проблеми с уреждането на правото на собственост – от липсващи или трудни за проверка нотариални актове до новопоявили се завещания, и това бави или прави невъзможни продажбите. Има и собственици, които задържат апартаментите си умишлено в очакване на по-подходящ момент за продажба. За тях обаче е важно да знаят, че дори и да се постигне значителен ръст на цените, което брокерите не очакват, стойността на един амортизиран имот в рушаща се сграда няма как да се покачва, коментира Атанасова пред Инвестор бг. „Ако едно жилище няма да се ползва или дава под наем, по-разумно е да се продаде. Ако един собственик няма възможност да полага грижи за многостаен апартамент, икономически и социално правилно решение е да го продаде“, допълва тя, като посочва, че със средствата може да се купи по-малък или нов апартамент, който би бил и по-ликвиден на пазара. Заради увеличаването на туристическия поток към София се засилва и интересът на инвеститорите към жилища, които краткосрочно се дават под наем чрез различни онлайн платформи. Най-атрактивните райони за краткосрочен наем са точно централните – бул. „Витоша“ и НДК, пл. „Св. Неделя“, пл. „Възраждане“, бул. „Христо Ботев“, ул. „Ген. Йосиф Гурко“, бул. „Дондуков“, пл. „Независимост“, Малките пет кьошета (в района на ул. „6-ти септември“) и т.н. Туристите внасят сериозно оживление в центъра на София, част от празните апартаменти вече имат нови обитатели, инвеститорите имат мотив да поддържат и входа и фасадата на имотите, което качествено променя средата, посочват от Имотека. Сред собствениците на необитаеми жилища са и българи, заминали в чужбина, които още нямат яснота дали ще се върнат в България или ще се устроят трайно извън страната. Същевременно обаче доста българи, които работят в чужбина, купуват жилища в България. Тези сделки чувствително се увеличават спрямо миналата година, отчитат от „Имотека“.. Купувачите са два типа - едните търсят по-добра доходност за спестяванията си спрямо банковите депозити, като възвръщаемостта на жилищата в София може да достигне и 5-7% при дългосрочен наем. Вторият тип купувачи обмислят връщане в родината и търсят жилище за лично ползване. Често този тип клиенти първо търсят апартамент под наем, в който да живеят за кратък срок от време и след това предприемат действия за покупка. Времето, в което живеят под наем, им дава възможност да се установят отново тук, за да бъдат сигурни при покупката.", "date": "2017.09.19", "title": "Всеки втори апартамент в центъра на София стои празен"}
{"url": "http://pik.bg/%D0%B7%D0%B0%D1%89%D0%B8%D1%82%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0%D1%82%D0%B0-%D1%81%D1%83%D0%B7%D0%B0%D0%BD%D0%B8%D1%82%D0%B0-%D1%82%D1%8F-%D0%B5-%D0%BF%D1%80%D0%BE%D0%B4%D1%83%D0%BA%D1%82-%D0%BD%D1%8F%D0%BC%D0%B0-%D0%BD%D0%B8%D0%BA%D0%B0%D0%BA%D1%8A%D0%B2-%D1%81%D0%B8%D0%BB%D0%B8%D0%BA%D0%BE%D0%BD-news691379.html", "text": "Сузанита няма никакъв силикон. Никъде. Лошото е, че хората тиражират тези лъжи и ги преекспонират. Господин Христо Монов говори пълни измислици. Естествено, че социалните не се занимават с нас, защото няма за какво. Това казаха в студиото на сутрешния блок на БиТиВи родителите на Сузанита - Орхан и Шени Мурад. \"Сузанита е продукт. Тя е продукт на последните години, в които се слуша по-лека музика. Не виждаме нищо скандално в клиповете й. В първия клип е по едно боди. Не показва абсолютно нищо. Във втория клип тя е гостенка. Този клип е продукт на Андреа. Притеснихме се малко от сцените там, но ние си гледаме Сузанита. За средния пръст го обяснихме няколко пъти. Тя показва среден пъст на Дявола, на лошото, на злобата. В семейството нямаме никакъв проблем с нея. Тя е много добра\", казаха още двамата. \"Жълтите журналисти трябва да спрат с измислиците. С някои от тях ще се срещнем в съда. Сузанита нито участва в реалити, нито има силикон. В момента е на училище, разбира се. Тя е много добре дете. Какви са тия джойнтове, какви са тия бири, които е пиела по участие? Пълни измислици. Сузанита ходи по участие, но ние винаги сме с нея. Така ще е докато навърши 18 години. Тя пуши пред нас. Всички деца пушат, но родителите им не знаят. Тя запали цигара преди година и ни каза. Едно дете не трябва да остава неразбрано. Ние сме плътно до нея и с нея. Възпитаваме я много добре\", категорични бяха двамата. \"Всички бъдещи нейни песни и текстове ще бъдат под наш контрол. Цяла България оплю детето ни. Медиите също много помогнаха и с много от тях ще се съдим. Сега ходим на психолог. Тя е много красиво и артистично дете. При нея няма първа и последна книга. Чете една книга на Елиф Шафак, но не я довърши. На всички е ясно, че днес децата не четат\", разкриха семейство Мурад. \"Никога не съм давала дрога на дъщеря си. В това интервю казах, че ако се наложи ще й дам аз дрога, за да не се учи на лошо от улицата\", поясни Шени Мурад.", "date": "2017.09.19", "title": "ЗАЩИТА! Родителите на скандалната Сузанита: Тя е продукт, няма никакъв силикон"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BD%D0%BE%D0%B2%D0%B8%D1%8F%D1%82-%D1%88%D0%B5%D1%84-%D0%BA%D0%BE%D0%BA%D0%BE-%D0%BA%D0%B0%D0%BC%D0%B5%D0%BD%D0%B0%D1%80%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B4%D1%8A%D0%BB%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%B1%D0%BD%D1%82-%D0%B7%D0%B0%D1%81%D1%82%D1%80%D0%B0%D1%88%D0%B5%D0%BD-news691390.html", "text": "Огромни финансови задължения тормозят Българската национална телевизия, алармираха източници на ПИК. Бюджетният дефицит дори застрашавал участието на страната ни в песенния конкурс Евровизия въпреки големите успехи от последните години. Бившият генерален директор на БНТ Вяра Анкова е оставила решението за участие в състезанието на новото ръководство. Именно заради липсата на средства - при избора на Кристиян Костов, БНТ покани музикалния бизнес да предложи готови проекти, които да се финансират от компаниите. Ангажимент за Държавната телевизия обаче е да заплати такса за участие, която възлиза на близо 200 хиляди лева. Проблем с бюджета на БНТ има откакто телевизията започна да излъчва програмите си на търговския мултиплекс НУРТС. Натрупаните огромни задължения дори притесняват служителите в държавната медия, че е възможно да има съкращения. Агенция ПИК се свърза с новия генерален директор на БНТ Константин Каменаров. Ето какво каза той за задълженията на телевизията, участието ни на Евровизия и страховете на служителите от съкращения. - Нито не сме потвърдили, нито проблемът е финансов. Разбира се, че ще участваме на Евровизия, защото това е хубав и утвърден формат. През последните години ние доказахме, че има смисъл да участваме. - Телевизията ще участва. В момента сме в разговори и преговори за избор на участник. Това е всичко. - Решението беше оставено на мен. - Надявам се от една страна да нямаме проблеми с плащането на таксата, а от друга да се представим почтено и приятно. - Има дефицит, който трябва да бъде оправен. Няма да говоря конкретно за цифри, защото искам да се направи това, което съм обещал на себе си и на всички - да се направи един одит, за да се разберат точните цифри. Тогава аз ще съм първият човек, който ще ги обяви публично. - Финансовият дефицит на БНТ по никакъв начин не е обвързан със съкращението на хора.", "date": "2017.09.19", "title": "ЕКСКЛУЗИВНО И САМО В ПИК! Новият шеф Коко Каменаров проговори за дълговете на БНТ! Застрашено ли е участието ни на Евровизия и ще има ли съкращения на журналисти"}
{"url": "http://pik.bg/%D0%B7%D0%B0%D1%81%D0%B5%D0%BA%D1%80%D0%B5%D1%82%D0%B8%D1%85%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%BA%D0%BC%D0%B5%D1%82%D0%B0-%D0%BD%D0%B0-%D0%BA%D0%B0%D1%80%D0%BB%D0%BE%D0%B2%D0%BE-news691382.html", "text": "Делото срещу кмета на Карлово Емил Кабаиванов, което тръгва отначало в Пловдивския районен съд, ще тече при закрити врати. Изненадващото решение затова е на съдия Николай Ингилизов, който обясни, че по процеса има секретни материали. Обвиненията срещу Кабаиванов бяха разглеждани в Карловския районен съд повече от година без от залата да бъдат извеждани медиите, заради наличие на СРС-та, пише \"Марица\". Кабаиванов е обвинен в длъжностни престъпления и злоупотреба с над 26 000 лева публични средства. Според прокуратурата,  той е назначил по проекта за изграждане на пречиствателна станция съпартийците си Никола Хаджийски и Милко Стрехин, които получавали заплати без да ходят на работа.", "date": "2017.09.19", "title": "Засекретиха делото срещу кмета на Карлово"}
{"url": "http://pik.bg/%D0%BD%D0%B0-%D0%B1%D1%83%D0%BD%D1%82-%D1%81%D0%B5%D0%BB%D0%BE-%D1%82%D1%80%D1%83%D0%B4-%D1%81-%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%B4%D0%B5%D0%B9%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B7%D0%B0%D0%B2%D0%BE%D0%B4%D0%B0-%D0%B7%D0%B0-%D0%BF%D1%80%D0%B5%D1%80%D0%B0%D0%B1%D0%BE%D1%82%D0%BA%D0%B0-%D0%BD%D0%B0-%D0%B1%D0%B8%D0%BE%D0%BC%D0%B0%D1%81%D0%B0-news691374.html", "text": "За пети път жителите на село Труд ще протестират срещу дейността на завода за преработка на биомаса. Това съобщиха пред радио \"Фокус\" от Инициативния комитет на протестиращите в населеното място. Поредното недоволство на хората ще се проведе днес от 18.00 часа. По същото време жителите на Нова Загора също ще протестират, тъй като имат идентичен проблем. Хората от пловдивското село смятат, че има реална опасност от увеличаване на заболяванията в населеното място заради централата, която по думите им трови въздуха, почвата и водата. От Инициативния комитет припомнят, че преди два месеца се очакваше становище на министъра на околната среда и водите във връзка с нова оценка за въздействие върху околната среда на дейността на инсталацията, но до този момент решение няма. „Желаем вникване и разбиране на проблемите, реални решения и воля за тях, а не тяхното неглижиране“, се посочва още в позицията на организаторите. Очаква се движението по главния път Пловдив – Карлово да бъде блокирано.", "date": "2017.09.19", "title": "НА БУНТ! Село Труд с пореден протест срещу дейността на завода за преработка на биомаса"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-%D1%81-%D1%80%D1%83%D1%81%D0%BA%D0%B8%D1%8F-%D0%B3%D0%BB%D0%B0%D0%B2%D0%B5%D0%BD-%D0%BF%D1%80%D0%BE%D0%BA%D1%83%D1%80%D0%BE%D1%80-%D1%8E%D1%80%D0%B8%D0%B9-%D1%87%D0%B0%D0%B9%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news691406.html", "text": "Министър-председателят Бойко Борисов се срещна с генералния прокурор на Руската федерация Юрий Чайка, който е на посещение в страната ни, съобщиха от пресцентъра на прокуратурата. На срещата присъстваха и главният прокурор Сотир Цацаров и Н.Пр. Анатолий Макаров, извънреден и пълномощен посланик на Руската федерация. По време на разговора в Министерския съвет двамата обсъдиха актуални теми по линия на сигурността и борбата с тероризма. Премиерът Борисов отбеляза, че имаме интерес руски туристи да посещават България и благодари на службите на двете страни,  че са осигурили спокоен сезон за тях. Министър-председателят Борисов обърна внимание на търговско-икономическите отношения между България и Русия, като изтъкна, че ще е от взаимна полза тяхното развитие да продължи.", "date": "2017.09.19", "title": "ПЪРВО В ПИК! Борисов на четири очи с руския главен прокурор Юрий Чайка (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%81-%D0%B2%D0%BD%D0%B5%D0%B7%D0%B0%D0%BF%D0%BD%D0%B0-%D0%B0%D0%BA%D1%86%D0%B8%D1%8F-%D0%B2-%D0%BC%D0%BE%D0%B4%D0%B5%D1%80%D0%BD%D0%BE-%D0%BF%D1%80%D0%B5%D0%B4%D0%B3%D1%80%D0%B0%D0%B4%D0%B8%D0%B5-%D1%81%D0%BF%D0%B8%D0%BF%D0%B0%D1%85%D0%B0-40-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-news691385.html", "text": "40 нелегални мигранти бяха открити рано тази сутрин в малка къща в столичния квартал „Модерно предградие“ при мащабна полицейска операция, потвърдиха от МВР, цитирани от Би Ти Ви. Мигрантите са от Ирак и Сирия. Сред тях има девет деца. Предстои да бъдат намерени преводачи, които да разговарят със задържаните. Собственикът на къщата се издирва. Според източници от МВР това е четвъртият или петият път, в който нелегални мигранти биват открити на конкретния адрес. ОЧАКВАЙТЕ ПОДРОБНОСТИ!", "date": "2017.09.19", "title": "ИЗВЪНРЕДНО! Полицията с внезапна акция в \"Модерно предградие\"! Спипаха 40 нелегални мигранти в къща"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B2%D1%80%D1%8A%D1%87%D0%B8-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%BD%D0%B0-14-%D0%BE%D0%B1%D1%89%D0%B8%D0%BD%D0%B8-%D0%BF%D0%BE-%D0%BF%D1%80%D0%BE%D0%B3%D1%80%D0%B0%D0%BC%D0%B0%D1%82%D0%B0-%D0%B7%D0%B0-%D1%80%D0%B0%D0%B7%D0%B2%D0%B8%D1%82%D0%B8%D0%B5-%D0%BD%D0%B0-%D1%81%D0%B5%D0%BB%D1%81%D0%BA%D0%B8%D1%82%D0%B5-%D1%80%D0%B0-news691403.html", "text": "14 общини получават договорите си по програмата за развитие на селските райони 2014-2020 година. Това заяви на брифинг в Министерски съвет премиерът Бойко Борисов. \"Всички тези средства отиват директно за хората. Колкото сте по-бързи и ефективни, толкова по-бързо ще се усетят тези проекти\", обърна се министър-председателят към кметовете на общините. \"Пожелавам ви успех. Сега вие ще носите отговорност за тези пари и хората ще видят какво сте направили. Бъдете внимателни\", каза още Борисов. \"Тук сте кметове от всички партии и мога да кажа, че по този начин се подготвяте за предстоящите местни избори\", заключи премиерът", "date": "2017.09.19", "title": "ПЪРВО В ПИК! Борисов връчи договорите на 14 общини по програмата за развитие на селските райони"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B2%D0%BC%D0%B0-%D1%81-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D0%BF%D1%80%D0%B5%D0%B3%D0%BB%D0%B5%D0%B4%D0%B8-%D0%B7%D0%B0-%D0%B3%D1%83%D1%88%D0%B0-news691386.html", "text": "Във Военномедицинска академия /ВМА/ се организира кампания за безплатни профилактични прегледи за гуша. Това съобщиха от лечебното заведение. Прегледите ще бъдат на 26 и 27 септември, от 13.00 до 16.00 ч., в Клиника по едноскопска, еднокринна хирургия и колопроктология. Необходимо е предварително записване, което може да бъде направено на тел.: 02/ 92 25 910, от 9.00 до 14.00 ч.", "date": "2017.09.19", "title": "ВАЖНО! ВМА с безплатни прегледи за гуша"}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%D0%BC%D0%BE%D0%B4%D0%B5%D0%BD-%D0%BF%D0%B8%D1%81%D1%8A%D0%BA-%D0%BF%D1%80%D0%B8-%D0%B4%D1%8A%D0%BD%D0%BA%D0%B8%D1%82%D0%B5---%D1%81%D0%BC%D0%B0%D1%85%D0%BD%D0%B0%D1%82%D0%B0-%D0%BF%D1%80%D0%B8%D1%83%D0%BC%D0%B8%D1%86%D0%B0-news691361.html", "text": "Последният писък на модата са двойните дънки, при които единият чифт се закрепва към талията и стига под пъпа, а другият е наставен за него и продължава до пода, съобщава \"Сън\". Не беше отдавна времето, когато дамските джинси бяха с невъобразимо ниска талия и под тях се подаваше бельото, отбелязва таблоидът. Но сега махалото на модата отива в противоположна посока. Новите двойни дънки на практика не оставят нищо открито - напротив - в една кройка има две талии и два колана. Смахнатата приумица е дело на дизайнерката Наташа Цинко.", "date": "2017.09.19", "title": "Новият моден писък при дънките - смахната приумица"}
{"url": "http://pik.bg/%D0%BD%D0%BE%D0%B2-%D0%BF%D0%BE%D0%B7%D0%BE%D1%80-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B2-%D1%82%D0%BE%D1%82%D0%B0%D0%BB%D0%BD%D0%B0-%D0%B8%D0%B7%D0%BE%D0%BB%D0%B0%D1%86%D0%B8%D1%8F-%D0%B8-%D0%B2-%D0%BE%D0%BE%D0%BD-%E2%80%93-%D0%BF%D1%80%D0%B8%D0%B5%D0%BC%D0%B0%D1%82-%D0%B3%D0%BE-%D1%81%D0%B0%D0%BC%D0%BE-%D0%BE%D1%82-%D0%B8%D1%80%D0%B0%D0%BD-%D0%B8-%D1%80%D1%83%D1%81%D0%B8%D1%8F-news691398.html", "text": "Пореден позорен конфуз преживява в САЩ президентът Румен Радев. Българският държавен глава от няколко дни не спира да се хвали, че е на важно посещение в САЩ за 72-ата сесия на Общото събрание на ООН, на която щял да проведе куп важни срещи. Действителността обаче се оказва доста по-прозаична и направо срамна, разкриват източници на ПИК от дипломацията ни отвъд Океана. „Двустранните срещи на Радев в рамките на сесията засега са с представители само на Иран и Русия и американците и партньорите ни от НАТО са меко казано озадачени. Легитимацията на Радев явно е под критичната точка, щом е успял да си уреди само тези двустранни разговори. Но това е много притеснително като цяло за България и е лош знак към партньорите ни. Добре, че външната министърка Захариева ще се види с колеги от НАТО и Западния свят, за да измие донякъде този позор”, разкриха дипломати пред ПИК. Сред тях дори тръгнала шега, че Радев щял да направи хеттрик, ако имало и представители на Северна Корея, с които да се срещне. Така щял съвсем да шокира американците, разговаряйки с всичките им външнополитически противници на куп, каквито освен Северна Корея са именно Иран и Русия. Припомняме, че това не е първият подобен конфуз за настоящия български президент. Преди няколко месеца той се завърна опозорен и от петдневното си странстване в Полша и Германия, където също остана с нулева легитимация в световната политика, въпреки напъните си да блесне сред световните лидери на срещата на високо равнище по инициативата „Три морета” тогава. Бившият пилот не успя да се срещне с нито един свой колега на четири очи, да не говорим пък да изпълни въжделенията си да разговаря лично с американския си колега Доналд Тръмп. Вместо това той беше единственият президент, който не бе приет дори за една кратка протоколна среща на четири очи от никой от присъстващите лидери. Още тогава дипломати и анализатори констатираха, че Радев няма да успее да се измъкне от международната си изолация заради разнопосочните сигнали, които дава в изявленията си. В България Радев говорел проруски, за да се хареса на електората на БСП, а навън се опитвал да се сближи със западните лидери и се държал проевропейски. Номерът му явно не минава обаче, защото и сега в САЩ за сесията на ООН не е успял да си уреди поне една среща на четири очи с лидер на някоя значима световна сила, а щял да се вижда само с чиновници, при това от Иран. „Единствената му надежда е да успее да се види с Генералния секретар на ООН Антониу Гутериш на 22 септември и то по повод Денят на независимостта, за да получи поздравления от португалеца”, коментират още родни дипломати в САЩ.", "date": "2017.09.19", "title": "НОВ ПОЗОР! Румен Радев в тотална изолация и в ООН – приемат го само от Иран и Русия"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D1%89%D0%BE-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B5-%D1%82%D0%BE%D0%BB%D0%BA%D0%BE%D0%B2%D0%B0-%D0%B2%D0%B0%D0%B6%D0%BD%D0%BE-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news691405.html", "text": "Това председателство дава сериозен шанс за България. Освен ангажиментите, които ще се поемат от българското правителство, шест са мероприятията, които ще се проведат по линия на българския парламент. Това заяви зам.-председателят на ГЕРБ Цветан Цветанов. Водещото мероприятие за вътрешната комисия ще бъде март месец. \"В Брюксел ще има обсъждане на вариантите за взимане на решение за начина, по който да се осъществява политически борд и националните парламентите да имат своите представители, за да има гаранция, че това което се извършва от Европол ще е в защита на гражданите. Дава се голяма значение, както на всички информационни системи, но и разследванията. България има представители в Хага и страната ни има много досиета, по които работи и се справя много добре“, коментира Цветанов. По думите му трябва да се търси допълнителната подкрепа за всички приоритети по темата вътрешна сигурност и правосъдие. „Увеличеното присъствие на Фронтекс в България е възможност да си защитаваме позицията. Ние сме може би най-надеждната граница на ЕС. Парламентът ще направи всичко възможно от гледна точка на законодателството, което трябва да се приема. Ще внесем или тази, или другата седмица на първо четене Закона за мерките срещу прането на пари“, добави Цветанов. \"България има сериозен напредък по охраната на границата, каза той и добави: \"Парламентът ще направи всичко възможно със законодателството, което трябва да се направи на първо четене да мине закона за прането на пари, за да можем да изпълним всички критерии да сме един надежден партньор.\" \"Трябва да имаме предвид, че на финалната права са изборите в Германия. В едни разговори, които могат да бъдат направени след изборите в Германия нещата ще изглеждат по друг начин. Но България и в момента изпълнява ангажиментите. Много от разкритите престъпления са станали именно благодарение на информационния обмен между България и Германия\", обясни председателят на парламентарната група на ГЕРБ. Ще имате подкрепата на всички парламентарно представени партии, заяви Цветанов към участниците във форума.", "date": "2017.09.19", "title": "Цветанов разкри защо европредседателството е толкова важно за България"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BC%D0%B8%D1%80%D0%B8%D1%88%D0%B5-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B3%D0%B5%D0%B9%D1%82-%D0%B5%D1%82%D0%BE-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D1%83%D0%BB%D0%B8%D1%87%D0%B0%D0%B2%D0%B0%D1%82-%D0%B3-%D0%BD-%D0%BB%D1%8A%D0%B6%D0%B0-%D0%B4%D0%BE%D0%BA%D1%83%D0%BC%D0%B5%D0%BD-news691368.html", "text": "Скандалът с бойните самолети се разства, като според думите на депутатът от ГЕРБ Антон Тодоров вече си имаме президент - гейт. Това е, защото документи уличават Румен Радев, тогава в качеството му на началник на ВВС да лобира за избора на \"Грипен\" пред правителството на Пламен Орешарски. \"КОЙ е лобистът!!! През юни 2014 г. ръководителят на Интегрирания проектен екип за нов боен самолет и командващ ВВС Румен Радев пише опорни точки за среща на Пламен Орешарски с производителите SAAB на изтребителя \"Gripen\". Прочетете внимателно тези документи и си направете сами изводите до какви \"зеещи висини\" може да достигне човешкото безсрамие. Надявам се журналистите, които четат и гледат тези документи да бъдат поне толкова активни в използването им и в задаването на въпроси на замесените лица, колкото когато питат Борисов и нас, народните представители от ГЕРБ, за глупостта \"Суджукгейт\". Това е истинският гейт, госпожици, госпожи и господа журналисти!\", пише във Фейсбук Тодоров, който потвърди думите си и показа документите и тази сутрин и нарече Радев Г-н Лъжа. Припомняме, че временната комисия наречена на кратко комисията \"Грипен\" излезе със становище, че се е прибързало при избора на боен самолет и, че трябва да се преразгледат всички предложения. Служебното правителство, което беше на подчинение на Румен Радев взе решение да отпаднат Ф-16, а \"Грипен\" се оказаха основни при избора ни самолети. Решението на комисията пък не се хареса и президентът заяви, че \"лобистите са победили\". Вчера премиерът Бойко Борисов пък го призова да каже имената на тези лобисти.", "date": "2017.09.19", "title": "ЕКСКЛУЗИВНО В ПИК! Мирише на \"Президент гейт\"! Ето документите, които уличават г-н Лъжа (ДОКУМЕНТИ)"}
{"url": "http://pik.bg/%D0%BF%D1%80%D0%BE%D0%B3%D0%BD%D0%BE%D0%B7%D0%B0%D1%82%D0%B0-%D0%BD%D0%B0-%D1%80%D0%B0%D1%87%D0%B5%D0%B2-%D1%86%D0%B8%D0%B3%D0%B0%D0%BD%D1%81%D0%BA%D0%BE%D1%82%D0%BE-%D0%BB%D1%8F%D1%82%D0%BE-%D0%BE%D1%82-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B4%D0%B5%D0%BD-%D0%B4%D0%BE-%D0%BD%D0%B8%D0%BA%D1%83%D0%BB%D0%B4%D0%B5%D0%BD-news691378.html", "text": "максимални температури. Но те са характерни за края на септември. Сутрин също ще бъдат ниски температурите. Валежи се очакват главно в сряда и четвъртък. Очаква ни малко по-мека зима, с 1 градус отгоре. Това заяви климатологът доц. Георги Рачев пред БНТ. Той опроверга твърденията на американски колеги, които прогнозират, че средната температура през предстоящата зима ще е с цели 3 градуса плюс. Рачев добави, че между Димитровден и Никулден ще има т.нар. \"циганско лято\", а октомври месец ще е топъл и сух. От петък се връщаме в руслото на нормална есен, по отношение на температурите. В петък ще бъде хладно - 18-19 градуса", "date": "2017.09.19", "title": "Прогнозата на Рачев: \"Циганското лято\" от Димитровден до Никулден"}
{"url": "http://pik.bg/%D0%BE%D1%82-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BF%D0%BE%D1%81%D1%8A%D0%B2%D0%B5%D1%82%D0%B2%D0%B0%D1%85%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%B4%D0%B0-%D0%BD%D0%B5-%D1%81%D0%B5-%D0%BD%D0%B0%D0%B4%D1%8F%D0%B2%D0%B0-%D0%BD%D0%B0-%D1%81%D0%BA%D0%BE%D1%80%D0%BE%D1%88%D0%BD%D0%BE-%D1%87%D0%BB%D0%B5%D0%BD%D1%81%D1%82%D0%B2%D0%BE-%D0%B2-%D0%BD%D0%B0%D1%82%D0%BE-news691333.html", "text": "Специалният представител на Държавния департамент на САЩ за Украйна Курт Уокър заяви, че Киев все още не е готов за влизане в НАТО, съобщава Правда, цитирана от Фокус. Уокър отбеляза, че Грузия има доста по-големи шансове да стане член на Алианса, но че не си струва грузинските власти да си мислят, че това ще се случи прекалено скоро. Той подчерта прозрачността на Тбилиси и приноса, който той е внесъл в „глобалната сигурност, реформите му в сферата на отбраната, борбата с корупцията и т.н.“. От изданието напомнят, че изказвайки се на 15 септември в Киев, на откриването на 14-ата ежегодна среща на Ялтинската европейска стратегия (YES), за пореден път украинският президент Петро Порошенко напомни на Европа, че Украйна я защитава от „руската агресия“. Той е уверен, че историческото призвание на неговата страна е да бъде източна граница на европейската цивилизация. Според Порошенко, Киев ще се стреми към пълноправно членство в Европейския съюз и НАТО. „Днес ние все така продължаваме да изпълняваме хилядолетната си мисия, да отбраняваме нашия общ европейски дом от заплахите, идващи от Изток“, заяви украинският президент.", "date": "2017.09.19", "title": "От Държавния департамент посъветваха Украйна да не се надява на скорошно членство в НАТО"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BB%D1%8F%D1%82%D0%BE%D1%82%D0%BE-%D1%81%D0%B8-%D0%BE%D1%82%D0%B8%D0%B2%D0%B0-%D0%BE%D1%89%D0%B5-%D0%BE%D1%82-%D1%87%D0%B5%D1%82%D0%B2%D1%8A%D1%80%D1%82%D1%8A%D0%BA-%D0%B7%D0%B0%D0%BF%D0%BE%D1%87%D0%B2%D0%B0-%D0%B4%D0%B0-%D0%B2%D0%B0%D0%BB%D0%B8-%D1%81%D0%BD%D1%8F%D0%B3-news691250.html", "text": "Постепенно вече лятото си отива и започва есента, това сочи средносрочната прогноза за времето. Днес времето ще е лятно, с много високи температури, на места дори 34-35 градуса. Дъжд и студ обаче ще ни връхлетят в края на седмицата, пише в. \"Телеграф\". В петък, когато празнуваме обявяването на независимостта на България, температурите ще паднат с 10 градуса. Още в сряда следобед обаче с нахлуване от север-северозапад на по-хладен въздух ще започне захлаждане. Ще има превалявания, а на много места и гръмотевични бури. Ще е ветровито, най-вече в Северна България. Този процес на захлаждане ще продължи в четвъртък и особено в петък, когато се очаква да е доста студено. Дневните максимални температури на запад, особено във високите полета, ще бъдат под 20 градуса. А сутрешните - дори под 10 градуса. На празничния ден ще бъде ветровито, като все още на места ще има превалявания. След това температурите постепенно ще се повишат, в събота и неделя ще достигнат 20-25 градуса, но не се очакват топли дни, като тези, на които сега се радваме. Следващата седмица температурите ще се запазят в тези граници и времето ще бъде типично есенно. Ще има повече облаци и възможности за валежи. “Тази година метеорологичната есен настъпва заедно с астрономическата, а обикновено я изпреварва с 5-10 дни. Този път обаче захлаждането се случва навреме”, обяснява пред \"Труд\" и синоптикът от ТВ-МЕТ Петър Янков. Той посочва, че период с нови валежи ще настъпи следващият понеделник и те ще продължат до края на месеца. Затопляне и стабилизиране на времето се очаква след 3 октомври. Според прогнозите от четвъртък времето ще се развали и по морето и вече няма да бъде подходящо за плаж. “Нахлуващият вятър ще откаже всички желаещи да почиват по нашето Черноморие”, казва синоптикът Петър Янков. Той предупреждава, че в четвъртък в планините над 2 200 метра надморска височина ще превали сняг. “Тогава вече няма да е подходящо за планински туризъм. Пътеките ще са мокри и хлъзгави, ще е доста ветровито. За любителите на походите времето ще е благоприятно след 3 октомври”, уточнява Янков.", "date": "2017.09.19", "title": "СТРАШНА ПРОГНОЗА! Лятото си отива! Още от четвъртък започва да вали сняг"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-%D0%B5-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D0%B8%D0%BB%D0%B0-%D0%BE%D0%BF%D0%B8%D1%82-%D0%B7%D0%B0-%D0%BF%D0%BE%D0%BA%D1%83%D1%88%D0%B5%D0%BD%D0%B8%D0%B5-%D1%81%D1%80%D0%B5%D1%89%D1%83-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news691334.html", "text": "Полицията в Индонезия и в провинция Западна Ява са задържали 31-годишен мъж, който е заподозрян в подготовката на покушение срещу президента на Индонезия Джоко Видодо, съобщава The Straits Times. Заподозреният е бил задържан след акция в района на летището на град Сиребон, където днес трябва да  пристигне президента на Индонезия. При направен обиск на мъжа са били открити пет бутилки със запалителна смес. Предварителното разследване е установило, че задържаният е член на местна екстремистка групировка, свързана с терористичното движение „Ислямска държава“. Спецслужбите смята за отговорни членовете на тази екстремистка групировка, за няколко терористични акта, които са станали на територията на Индонезия.", "date": "2017.09.19", "title": "Полицията в Индонезия е предотвратила опит за покушение срещу президента на страната"}
{"url": "http://pik.bg/%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82-%D0%BE%D0%BE%D0%BD-%D0%B4%D1%8A%D1%80%D0%B6%D0%B8-%D0%BD%D0%B0-%D0%B7%D0%B0%D0%BF%D0%B0%D0%B7%D0%B2%D0%B0%D0%BD%D0%B5-%D0%BD%D0%B0-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%BD%D0%B0-%D0%B8%D1%80%D0%B0%D0%BD-news691336.html", "text": "Говорителят на Генералния секретар на ООН Стефан Дюжарик заяви, че е необходимо да се запази споразумението по ядрената програма на Иран, съобщава Известия, цитирани от Фокус. „Разглеждаме споразумението, като ключовото дипломатическо постижение за последните няколко години, постигнато в този регион. И смятаме, че трябва да бъде направено всичко, то да бъде подкрепено и съхранено.“, заяви той. По-рано се появи информация, че Генералният секретар на ООН Антонио Гутериш, по време на срещата си с президента на Иран Хасан Роухани, е заявил, че всички страни трябва да изпълнят всички ангажименти, поети с подписването на Съвместния всеобхватен план за действие (СВПД). Американският президент Доналд Тръмп вчера за пореден път нарече СВПД „една от най-лошите сделки“, тъй като, според него, тя дава едностранно предимство на Техеран. След изказването на Тръмп, президентът на Иран отговори, че САЩ ще подрият основата за диалог със Северна Корея, ако излязат от СВПД. От изданието напомнят, че Иран и т.нар. „шесторка“ от международни посредници, на 14 юли 2015 година достигнаха до историческо споразумение за урегулирането на проблемната ядрена програма на Техеран. Тогава беше приет СВПД, чието изпълнение отмени въведените по-рано срещу Иран санкции, от страна на Съвета за сигурност на ООН, САЩ и Европейския съюз.", "date": "2017.09.19", "title": "Приоритет! ООН държи на запазване на споразумението за ядрената програма на Иран"}
{"url": "http://pik.bg/%D1%83%D0%B5%D0%B9%D0%BD-%D1%80%D1%83%D1%83%D0%BD%D0%B8-%D1%89%D0%B5-%D0%BE%D1%82%D0%BD%D0%B5%D1%81%D0%B5-%D0%B3%D0%BB%D0%BE%D0%B1%D0%B0-%D0%BE%D1%82-300-000-%D0%BF%D0%B0%D1%83%D0%BD%D0%B4%D0%B0-%D0%BE%D1%82-%D0%BA%D0%BB%D1%83%D0%B1%D0%B0-%D1%81%D0%B8-news691338.html", "text": "Нападател на Евертън Уейн Рууни ще бъде глобен от клуба си с две седмични заплати, което прави 300 000 паунда, след като бе осъден за управление на автомобил в нетрезво състояние, съобщава Дейли Мейл. Рууни беше хванат в нарушение на 1 септември, а вчера се призна за виновен. Той беше лишен от шофьорска книжка за две години и ще трябва да положи 100 часа общественополезен труд. Нападателят пусна декларация, в която се разкайва за постъпката си. \"Допусна ужасна грешка и го осъзнава. Опозори не само себе си, а и семейството си. Все пак има жена и три малки деца. Разбира се, постъпката му не е окуражителна и е лош пример за младите хора, които му се възхищават\", коментира адвокатът на Рууни Майкъл Рейнфорд.", "date": "2017.09.19", "title": "Уейн Рууни ще отнесе глоба от 300 000 паунда от клуба си"}
{"url": "http://pik.bg/%D1%87%D1%83%D0%B4%D0%BE-%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%BA%D0%B0%D0%BA%D0%B2%D0%BE%D1%82%D0%BE-%D0%BF%D1%80%D0%BE%D0%B8%D0%B7%D0%BD%D0%B5%D1%81%D0%B5%D1%82%D0%B5-%D0%B4%D0%BD%D0%B5%D1%81-%D1%89%D0%B5-%D1%81%D0%B5-%D1%81%D0%B1%D1%8A%D0%B4%D0%BD%D0%B5-news691345.html", "text": "Енергията на този ден е родствена с тази от предния ден. Силата на словото достига своя пик. Това е най-мощният по отношение на думите ден. Всичко, което произнесете на глас, може да се сбъдне, дори най-незначителната фраза, пише в хороскопа си за bulgaria.utre.bg астрологът Ивелина Пенчева. Всеки път, когато чуем звуци, думи, музика, малка информация, получаваме енергия, добавя тя. „Нашата психика изпитва всички акустични вибрации даже, които ушите не долавят. Те се проявяват в нас като емоции. Звуците могат да доведат човек до екстаз или до депресия. Днес е най-добрият ден за молитви (особено в началото на деня), за четене на мантри, за посещение на храм, за занимания с домашните дела и семейството. Добър е за начало на съдебни дела. Може да се започват големи дела, свързани с благосъстоянието“, уточнява астрологът. „Приветстват се всички творчески начинания. Денят е добър за музика, пеене и четене на книги. Благоприятно е за съпружески отношения. Да не се правят необмислени разходи. Обезателно съблюдавайте култура на общуване, не ругайте никого. Противопоказно е да се пролива кръв, както и всички операции на тялото. Прекаленото веселие и радост са вредни в този ден. Загубите са нежелателни днес“, предупреждава Ивелина Пенчева. „Лошо е да забравите нещо в къщи поради разсеяност. Не трябва да се пие вино. Мъжете да не избягват съпругите си в този ден и да не им изневеряват“, съветва астрологът. „Пригответе храната със своите ръце, особено печените работи – баница, хляб, козунак. Месната храна е противопоказна“, добавя тя. „В облеклото се придържайте към тъмно-сини, тъмно-червени и вишневи цветове. Да се избягва жълто-зеленото“, съветва Ивелина Пенчева.", "date": "2017.09.19", "title": "ЧУДО! Астролог: Каквото произнесете днес ще се сбъдне"}
{"url": "http://pik.bg/%D1%81%D1%82%D1%80%D1%8F%D1%81%D0%BA%D0%B0%D1%89%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2%D1%8A%D0%BB%D1%87%D0%B5%D0%B2-%D0%BD%D0%B0%D0%B4-200-%D1%85%D0%B8%D0%BB%D1%8F%D0%B4%D0%B8-%D0%B4%D0%B5%D1%86%D0%B0-%D1%81%D0%B0-%D0%B8%D0%B7%D0%B2%D1%8A%D0%BD-%D1%83%D1%87%D0%B8%D0%BB%D0%B8%D1%89%D0%B5-news691351.html", "text": "\"Има много деца, които са преждевременно отпаднали, такива които не са включени в предучилищна подготовка. Все още не можем да кажем колко деца са обхванати, но като обща информация е, че малко над 200 хиляди деца липсват, но една част от тях са трайно извън страната. Само вчера са обходени над 50 хиляди адреса, една част не са в страната, други са със сменен адрес.\" Това заяви министърът на образованието Красимир Вълчев пред Би Ти Ви по повод програмата на правителството всички деца да се върнат в училище. Министърът заяви, че до края на октомври ще има информация за всяко едно от тези 200 хиляди деца. По бързи сметки на водещия Антон Хекимян се оказва, че България ще има две армии неграмотни хора. Вълчев заяви, че това наистина е огромно предизвикателство и за това целия ресурс на държавата е мобилизиран да решаване на този проблем. Екипите, които обикалят в момента са с педагози, социални работници, представител от детска педагогическа стая, като се провеждат разговори с родителите. \"Има предвидени санкции, да се обвържат социални плащания с това дедето да ходи на училище\", заяви Вълчев. Според образователния министър разковничето е децата да посещават детска градина. Относно нарастващата агресия, Вълчев е категоричен, че тя е обвързана със спорта и цитира думите на Борисов, че се дават 600 млн. лв. за спорт в училищата. \"Много е важно да се работи с децата\", допълни още Вълчев.", "date": "2017.09.19", "title": "Стряскащо! Министър Вълчев: Над 200 хиляди деца са извън училище"}
{"url": "http://pik.bg/%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%89%D0%B5-%D1%80%D0%B0%D0%B7%D0%BA%D1%80%D0%B8%D1%8F%D1%82-%D0%B4%D0%B5%D1%82%D0%B0%D0%B9%D0%BB%D0%B8-%D0%BE%D0%BA%D0%BE%D0%BB%D0%BE-%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F%D1%82%D0%B0-%D0%BF%D1%80%D0%B5%D0%B7-%D1%83%D0%B8%D0%BA%D0%B5%D0%BD%D0%B4%D0%B0-news691342.html", "text": "От МВР ще съобщят днес  подробности около спецакцията, която се проведе в събота вечерта, съобщи Нова телевизия. Тогава на магистрала „Тракия\", на изхода на София, бяха задържани петима души. Белезници щракнаха на ръцете на още трима при действия на полицията в други градове на страната. Акцията бе срещу банда за наркоразпространие, рекет, побоища и изнудване. Заради скорошното отвличането на Адриан Златков се появи информация, че операцията на баретите е за залавяне на похитителите на младия мъж. От полицията обаче отрекоха тази информация.", "date": "2017.09.19", "title": "От полицията ще разкрият детайли около спецакцията през уикенда"}
{"url": "http://pik.bg/%D1%81%D1%82%D0%B8%D1%85%D0%B8%D1%8F-%D1%83%D1%80%D0%B0%D0%B3%D0%B0%D0%BD%D1%8A%D1%82-%E2%80%9E%D0%BC%D0%B0%D1%80%D0%B8%D1%8F%E2%80%9C-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%BD%D0%B0%D0%B1%D0%B8%D1%80%D0%B0-%D0%BC%D0%BE%D1%89-%D0%BF%D0%BE-%D0%BF%D1%8A%D1%82%D1%8F-%D1%81%D0%B8-news691341.html", "text": "Ураганът  „Мария“ достигна до най-опасната пета степен, за малко повече от 24 часа, докато се приближаваше към Пуерто Рико и другите карибски острови, които още не могат да възстановят щетите от преминаването на урагана „Ирма“, предава американския новинарски канал NBC News, цитиран от Фокус. „Мария“ достигна до Доминиканската република, остров с население от 72 хиляди души, част от веригата Малки Антили, около 04:15 часа българско време (11,15 местно), съобщиха от Националния център за ураганите. Докато максималната скорост на ветровете достига до 257 км/ч, на остров Пуерто Рико и сателитните островчета Кулебра и Виекес, както и на Американските Вирджински острови, беше обявена тревога за урагани, съобщиха от Центъра за ураганите. Очакваше се „Мария“ да достигне Американските Вирджински острови във вторник (19.09) следобед, а до Пуерто Рико в късните часове на вторник или ранните на сряда (19-20.09), предупредиха американските метеоролози. Силните ветрове, предизвикани от урагана, най-вероятно ще продължат през целия ден в сряда, за споменатите острови. От агенцията предупредиха, че „тези ветрове ще нанесат катастрофални щети“. Президентът на САЩ Доналд Тръмп обяви в понеделник състояние на извънредна ситуация в Пуерто Рико и в Американските Вирджински острови, където губернатора Кенет Марп прекрати всички усилия за възстановяване на щетите, нанесени от „Ирма“,насочвайки вниманието си към подготовката за „Мария“. От бреговата охрана съобщиха, че местят персонал, апаратура и самолети в Американски Вирджински острови и Пуерто Рико, за да ги предпазят от „Мария“ и да се позиционират за бързото провеждане на мисии за търсене и спасяване. Френското правителство обяви в понеделник код червено за опасност от циклони за остров Мартиника, като посъветва жителите да потърсят убежище и да останат там докато отмине бурята. Всички полети на летището на Пойнт-а-Питре бяха отменени най-рано до вторник след обяд. Междувременно, британското правителство посъветва да не се пътува до Британските Вирджински острови, като заяви, че ще разположи повече от 1 300 военнослужещи, които вече са в региона, за да помогнат за възстановяването от Ирма.", "date": "2017.09.19", "title": "Стихия! Ураганът „Мария“ продължава да набира мощ по пътя си  "}
{"url": "http://pik.bg/%D1%81%D0%BB%D0%B5%D0%B4-%E2%80%9E%D0%B8%D1%80%D0%BC%D0%B0%E2%80%9C-%D0%BE%D1%82%D0%BB%D0%BE%D0%B6%D0%B8%D1%85%D0%B0-%D1%81-%D0%BC%D0%B5%D1%81%D0%B5%D1%86-%D0%BF%D1%8A%D1%80%D0%B2%D0%B8%D1%8F-%D1%82%D1%83%D1%80-%D0%BD%D0%B0-%D0%BE%D0%B1%D1%89%D0%BE%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D0%BA%D1%83%D0%B1%D0%B0-news691339.html", "text": "Властите в Куба решиха да отложат с месец първия тур от общонационалните избори за депутати в местните органи на властта, съобщават регионалните издания, цитирани от ТАСС. „Във връзка с това, че в резултат на преминаването на урагана „Ирма“ през територията на Куба сериозно пострада голяма част от територията на страната – държавни учреждения, обществени огранизации и населението, сме принудени да се съсредоточим върху ликвидирането на последствията от стихията“, се посочва в официалното съобщение. По решение на кубинските власти първият тур от общонационалните избори ще се проведе на 26 ноември, вместо както предварително трябваше да стане – на 22 октомври. Вторият тур трябва да се проведе на 3 декември. Депутатите в местните ограни на властта се избират с мандат от две години и половина.", "date": "2017.09.19", "title": "След „Ирма“: Отложиха с месец първия тур на общонационалните избори в Куба"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%B2%D1%8A%D1%80%D0%BD%D0%B0%D0%BB%D0%B0-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%BE%D1%89%D0%B5-9-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%B1%D0%B5%D0%B3%D1%8A%D0%BB%D1%86%D0%B8-news691343.html", "text": "От началото на годината до края на август 12 граждани на Турция са поискали закрила в България. Девет от тях са получили отказ за бежански или хуманитарен статут, останалите трима очевидно са избягали от страната, защото производствата им са прекратени. Според справка на Държавната агенция за бежанците става дума само за мъже на възраст между 18 и 64 г. В справките за предоставен бежански и хуманитарен статут не фигурира нито един турчин. Припомняме, че миналата есен МВР предаде седем турски граждани, които искаха убежище у нас. За случая се разбра от турските медии, припомня в. \"Сега\".", "date": "2017.09.19", "title": "България е върнала на Турция още 9 политически бегълци"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D0%B2%D0%B5%D1%82%D0%BB%D0%BE%D0%B7%D0%B0%D1%80-%D0%BB%D0%B0%D0%B7%D0%B0%D1%80%D0%BE%D0%B2-%D0%B8%D0%B7%D0%B1%D1%83%D1%85%D0%BD%D0%B0-%D0%B1%D1%81%D0%BF-%D0%BE%D0%B1%D1%8A%D1%80%D0%BD%D0%B0%D1%85%D0%B0-%D1%80%D0%B0%D0%BA%D0%B5%D1%82%D0%B8%D1%82%D0%B5-%D0%BD%D0%B0-%D1%80%D1%83%D1%81%D0%B8%D1%8F-%D1%81%D1%80%D0%B5%D1%89%D1%83-%D0%BD%D0%B0%D1%81-news691354.html", "text": "Борисов като лидер на ГЕРБ има последователна евроатлантическа позиция. В България политическата система е свободна, това че определени партии са партньори, не означава, че не може да имаме различни мнение. Това заяви националния координатор на партия \"Атака\" Светлозар Лазаров. Той припомни, че не бива да се забравя, кой вкара България в НАТО, президент и министър на БСП. \"Не бива да забравяме, че външен министър отиде в Украйна и застана на страната на метежниците, те започнаха преговори за АЕЦ \"Козлодуй\", те спряха Южен поток, а сега сме зависими от Турция\", заяви Лазаров. Според него в този доклад трябва да се види бюджета на службите, енергийната зависимост от Русия, която е постфактом от социалистите. \"Това е доктрина на НАТО и никой не бива да се изненадва\", допълни Лазаров. Лазаров не пожела да коментира, какво е трябвало да се запише. \"Още преди няколко дни казах, че това звучи като форум на НАТО, г-н Борисов казва същото. Атака има много последователна политика, ние сме преди всичко за българския национален интерес и трябва да се разгледа през призмата на нашите цели, ресурси и възможности. След като Борисов казва, че руските ракети са обърнати натам, Тръмп говори за мощта на тези ракети и питам кой ни изпрати там - БСП\", заяви още Лазаров, като бе категоричен, че санкциите срещу Русия трябва да отпаднат, защото нямат никакъв реален ефект. За действията на МВР Лазаров похвали своите колеги, че не е изтекла никаква информация. \"Трябва да оставим МВР да работят, оказа се банална практика в България да се излива кофа с помия, а след това никой да не се интересува какво е станало\", допълни още Лазаров в качеството си на бивш главен секретар. За това дали виждаме почерка на \"Наглите\" в този случай, той заяви, че групата той е наблюдавал генезиса на престъпността в България. \"Ако се направи един задълбочен анализ ще се види, че те са едни от пионерите на магистралните грабежи, като е убит украински гражданин, в последствие пикът на тази група са отвличанията. Трудно ми е да си представя, че такова сложно престъпление ще бъде първото престъпление на някой, тук има подготовка, престъпно мислене, това нещо е тествано в криминално дейния назад в годините\", коментира още Лазаров за отвличането на Адриан Златков.", "date": "2017.09.19", "title": "ЕКСКЛУЗИВНО! Светлозар Лазаров избухна: БСП обърнаха ракетите на Русия срещу нас "}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%BE%D1%82-%D0%B3%D0%B5%D1%80%D0%B1-%D0%B8%D0%B7%D0%B1%D1%83%D1%85%D0%BD%D0%B0-%D0%B8%D0%BC%D0%B0%D0%BC%D0%B5-%D1%81%D0%B8-%D0%B3-%D0%BD-%D0%BB%D1%8A%D0%B6%D0%B0-%D1%80%D0%B0%D0%B4%D0%B5%D0%B2-%D0%BB%D0%B5%D0%BF%D0%B8-%D0%B5%D1%82%D0%B8%D0%BA%D0%B5%D1%82%D0%B8-%D0%BA%D0%B0%D1%82%D0%BE-%D0%BA%D0%BB%D1%8E%D0%BA%D0%B0-news691356.html", "text": "\"Това е човек, който говори празни приказки и лепи етикети, като клюкарка на женския пазар\". Това заяви Антон Тодоров по повод нападките на президента Румен Радев по повод бойните самолети. Депутатът от ГЕРБ цитира документ, в който се пише, че Орешарски има среща с представител на СААБ, в който ясно е написано да се подготвят опорни точки и Радев задължително да участва в срещата. Тодоров представи и документ с опорните точки, които той е написал и дори лично подписал. \"Румен Радев не е приятел на истината. Освен г-жа Лъжа в момента си имаме и г-н Лъжа. Този човек има ли личен интерес и кръга около него да назначават шефът на антикорупционното звено\", заяви Тодоров. \"Вчера той отрече да е давал становище за \"Грипен\", а ето ги документите. Той избирателно пише опорни точки на тогавашния министър-председател за определена фирма. Нека да си припомним какво стана и по време на служебното пратилество, само за месец като кукувуци снесоха яйцата в гнездото на новото правителство. Единствено служебният министър на отбраната Ананиев не се яви на изслушване във временната комисия\", допълни още Тодоров, като подчерта, че от тези документи ще излезе \"Президент гейт\".", "date": "2017.09.19", "title": "БОМБА В ЕФИР! Антон Тодоров от ГЕРБ избухна: Имаме си г-н Лъжа! Радев лепи етикети, като клюкарка на женския пазар (СНИМКА)"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B8%D0%B7%D0%B1%D0%B8%D1%80%D0%B0%D1%82-%D0%BD%D0%BE%D0%B2-%D1%88%D0%B5%D1%84-%D0%BD%D0%B0-%D0%BD%D0%BE%D0%B8-news691349.html", "text": "На извънредно заседание депутатите ще гласуват нов управител на Националния осигурителен институт. Единствената номинация за поста е на зам.-социалния министър Ивайло Иванов. Той е кандидатура на ГЕРБ и Обединени патриоти. Ивайло Иванов е с икономическо образование, работил е в Агенцията за социално подпомагане. Процедурата за избор на управител на НОИ беше обявена, след като Бисер Петков, който изпълняваше длъжността, стана министър на труда и социаланата политика в кабинета „Борисов 3”.", "date": "2017.09.19", "title": "Депутатите избират нов шеф на НОИ"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D0%B1%D1%81%D0%BF-%D0%BE%D0%B1%D1%89%D0%B8%D0%BD%D1%81%D0%BA%D0%B8%D1%8F%D1%82-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D1%81-%D1%80%D0%BE%D0%BB%D1%81-%D1%80%D0%BE%D0%B9%D1%81-%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-news691357.html", "text": "Реших да си взема Ролс Ройс, защото ми омръзна да карам комбайни. Имам три комбайна, които струват повече от Ролс Ройс-а, но тях никой не ги снима. Това заяви пред Нова телевизия общинският съветник от БСП Бенчо Бенчев. Припомняме, че снимка на Ролс Ройс-а му разгневи обществото, а лидерът на социалистите Корнелия Нинова се разграничи от него. \"Смятам, че съм дал много повече на БСП, отколкото партията на мен\", коментира той и добави: \"Платил съм над 10 млн. лв. данъци и не виждам нищо лошо в това да карам такава кола.\" \"Аз съм последователен в политиката си, помагам на пенсионерите, давал съм лични средства\", обясни Бенчо Бенчев. \"Обиден съм на Корнелия Нинова. Щом тя се разграничава от мен, значи и аз се разграничавам от тях. Очаквам извинение от нея. Тя трябва да е подготвена, когато говори с някого. Не съм се срещал с нея\", каза още общинският съветник на БСП.", "date": "2017.09.19", "title": "НАПРЕЖЕНИЕ В БСП! Общинският съветник с Ролс Ройс-а скочи на Корнелия Нинова"}
{"url": "http://pik.bg/%D1%81%D0%B5%D0%BD%D0%B0%D1%82%D1%8A%D1%82-%D0%BD%D0%B0-%D1%81%D0%B0%D1%89-%D0%B5-%D0%BE%D0%B4%D0%BE%D0%B1%D1%80%D0%B8%D0%BB-%D0%BF%D1%80%D0%B5%D0%B4%D0%BE%D1%81%D1%82%D0%B0%D0%B2%D1%8F%D0%BD%D0%B5%D1%82%D0%BE-%D0%BD%D0%B0-500-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%B7%D0%B0-%D0%BE%D1%82%D0%B1%D1%80%D0%B0%D0%BD%D0%B0-news691337.html", "text": "В гласувания от Сената на Съединените щати отбранителен бюджет за 2018 финансова година, е включена и точка за отпускането на Украйна, на 500 милиона долара за отбрана. Това обяви президентът на Украйна Петро Порошенко в личния си профил във „Фейсбук“, съобщава електронното издание RT. Държавният глава на Украйна отбелязва, че според проекта, Съединените щати ще осигурят на Киев летателно въоръжение с отбранителен характер. Освен това украинскип военнослужещи ще могат да преминават курсове на лечение в американски медицински учреждения.", "date": "2017.09.19", "title": "Сенатът на САЩ е одобрил  предоставянето на 500 милиона долара на Украйна, за отбрана"}
{"url": "http://pik.bg/%D1%83%D0%BB%D0%B5%D1%81%D0%BD%D1%8F%D0%B2%D0%B0%D1%82-%D0%B4%D0%BE%D1%81%D1%82%D1%8A%D0%BF%D0%B0-%D0%BD%D0%B0-%D1%85%D0%BE%D1%80%D0%B0-%D1%81-%D1%83%D0%B2%D1%80%D0%B5%D0%B4%D0%B5%D0%BD-%D1%81%D0%BB%D1%83%D1%85-%D0%B4%D0%BE-%D1%83%D1%81%D0%BB%D1%83%D0%B3%D0%B8%D1%82%D0%B5-%D0%BD%D0%B0-%D0%B1%D0%B4%D0%B6-news691352.html", "text": "По-добър достъп до услугите на БДЖ ще получат хората с увреден слух. От вторник на две билетни гишета на столичната Централна жп гара ще се предлага видео жестомимичен превод. Това ще става с помощта на таблет, чрез който може да се направи връзка с жестов преводач, предава Нова телевизия. За работа с новите устройства вече са обучени служителите на гарата. С таблети съвсем скоро ще разполагат и гарите във Варна и Бургас.", "date": "2017.09.19", "title": "Улесняват достъпа на хора с увреден слух до услугите на БДЖ"}
{"url": "http://pik.bg/%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%B8-%D1%81%D0%B5%D1%83%D0%BB-%D1%81%D0%B0-%D0%BE%D0%B1%D1%81%D1%8A%D0%B4%D0%B8%D0%BB%D0%B8-%D1%80%D0%B0%D0%B7%D0%BF%D0%BE%D0%BB%D0%B0%D0%B3%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D0%B0%D0%BA%D1%82%D0%B8%D1%87%D0%B5%D1%81%D0%BA%D0%BE%D1%82%D0%BE-%D1%8F%D0%B4%D1%80%D0%B5%D0%BD%D0%BE-%D0%BE%D1%80%D1%8A%D0%B6%D0%B8%D0%B5-%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news691340.html", "text": "Министърът на отбраната на Съединените щати Джеймс Матис и военният министър на Южна Корея Сон Йен Му са обсъдили възможността за връщането на тактическо ядрено оръжие в Южна Корея на срещата си на 30 август, съобщава Washington Post. Матис е потвърдил за това. Главата на Пентагона обаче не е съобщил, дали лично той подкрепя идеята за разполагане на ядрено оръжие. Сон Йен Му е нарекъл идеята „алтернатива, която трябва да бъде внимателно и детайлно разгледана“.", "date": "2017.09.19", "title": "Вашингтон и Сеул са обсъдили  разполагането на тактическото ядрено оръжие в Южна Корея"}
{"url": "http://pik.bg/%D1%81%D0%BB%D0%BE%D0%B2%D0%B5%D1%81%D0%BD%D0%B0-%D0%BF%D1%80%D0%B5%D1%81%D1%82%D1%80%D0%B5%D0%BB%D0%BA%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BD%D0%B0%D0%BF%D0%B0%D0%B4%D0%BD%D0%B0-%D0%B3%D0%B5%D1%80%D0%B1-%D0%B8-%D1%81%D1%8A%D0%B2%D0%B5%D1%82%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D0%B4%D0%B2%D0%B5%D0%B6%D0%B4%D0%B0%D0%BB%D0%B8-%D0%B3%D0%BE-%D0%B7%D0%B0-%D0%B3%D1%80%D0%B8-news691350.html", "text": "Президентът Румен Радев смята, че премиерът Бойко Борисов е подведен от своите съветници по въпроса за избора на боен изтребител за армията. В Ню Йорк, където е на посещение за сесията на общото събрание на ООН, Радев определи избора на Грипен като напълно прозрачна процедура. Той отрече да е давал становище за този тип самолет. \"Мога да посъветвам г-н Борисов да е наясно, че ресурсите са в него, но и отговорността е в него. Национална сигурност не се гради с ежедневна смяна на позицията. Това е стратегическа сфера за сигурността и бъдещето на страната\", заяви Радев. \"Мога да помоля министър-председателя да си организира добре всички съветници, които работят за него, и своята парламентарна група да четат. Не може да си прочел един хвърчащ документ, а има още сто такива, да излизаш и да казваш най-странни и нелепи твърдения. Нека тези хора да четат и да не го заблуждават с глупави становища\", коментира държавният глава. Той отрече бившият премиер Орешарски да е искал от него мнение за самолетите \"Грипен\".", "date": "2017.09.19", "title": "СЛОВЕСНА ПРЕСТРЕЛКА! Румен Радев нападна ГЕРБ и съветниците на Борисов, подвеждали го за \"Грипените\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%BF%D0%B0%D1%81%D0%BD%D0%BE-%D1%83%D1%80%D0%B0%D0%B3%D0%B0%D0%BD%D1%8A%D1%82-%E2%80%9E%D0%BC%D0%B0%D1%80%D0%B8%D1%8F%E2%80%9C-%D0%B4%D0%BE%D1%81%D1%82%D0%B8%D0%B3%D0%BD%D0%B0-%D0%B4%D0%BE-%D0%BC%D0%B0%D0%BA%D1%81%D0%B8%D0%BC%D0%B0%D0%BB%D0%BD%D0%B0%D1%82%D0%B0-%D0%BF%D0%B5%D1%82%D0%B0-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%8F-news691320.html", "text": "Ураганът „Мария“, който приближава застрашително към островите от Карибския басейн, продължава да набира мощ, достигайки до максималната пета категория на опасност, съобщават от Националния център за урагани в Съединените щати. От Центъра отбелязват, че  скоростта на вятъра вече достига до 260 километра в час. Президентът на САЩ Доналд Тръмп вече въведе извънредно положение на Вирджинските острови и в Пуерто Рико.", "date": "2017.09.19", "title": "Извънредно опасно! Ураганът „Мария“ достигна до максималната пета категория"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D0%B2%D1%81%D0%B5%D0%BA%D0%B8-%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B2%D1%81%D1%81-%D0%B8-%D0%B3%D1%80%D0%B8%D0%BF%D0%B5%D0%BD-%D0%B0%D0%B7-%D0%BD%D1%8F%D0%BC%D0%B0-%D0%B4%D0%B0-%D1%83%D1%87%D0%B0%D1%81%D1%82%D0%B2%D0%B0%D0%BC-news691360.html", "text": "Минути след острите думи на депутата от ГЕРБ Антон Тодоров пред Би Ти Ви по адрес на Румен Радев, вицето на президента Илияна Йотова го контрира. \"Аз не разбрах защо г-н Тодоров е в това студио. В един момент казва, че има лобизъм, после казва, че няма\", заяви Йотова по повод думите на Тодоров, че самият Румен Радев е писал опорни точки за избора на бойните самолети \"Грипен\". \"Има решение на Народното събрание от април 2016 за процедурата, има и краен срок, приемам аргумета, че имаше избори, единствената грешка на служебното правителство, че спази сроковете. Прекалено много хора говорят за избора на ВСС, за бойните самолети, аз не искам да пея в този хор\", отсече Илияна Йотова. На въпрос дали има война между институциите, Йотова заяви, че те война не водят, като тя самата работи добре с част от министрите, с които има допирни точки. \"атака която идва от парламентарната група и квалификациите, които се отправят към президента не правят чест на нито един политик\", заяви Йотова. По повод докладът за националната сигурност, тя заяви, че най-голямата грешка е била анонимността му. \"Това е буквално преписан и преведен текст, който присъства във всички европейски документи.", "date": "2017.09.19", "title": "ЕКСКЛУЗИВНО! Вицепрезидентът Илияна Йотова: Всеки говори за ВСС и \"Грипен\", аз няма да участвам в този хор"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%80%D1%83%D1%81%D0%B8%D1%8F-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%8F-%D0%BF%D0%BE%D0%BB%D1%83%D0%BE%D1%81%D1%82%D1%80%D0%BE%D0%B2-%D0%B5-%D0%BA%D1%80%D0%B8%D1%82%D0%B8%D1%87%D0%BD%D0%B0-news691314.html", "text": "Външният министър на Русия Сергей Лавров определи ситуацията на Корейския полуостров като критична, съобщава РИА Новости. „Постоянният диалог между Русия и Япония по въпросите около сигурността на Североизточна Азия става все по-необхходим в светлината на критичната ситуация, в която в момента е Корейският полуостров“, заяви Лавров по време на срещата си с външния министър на Япония Таро Коно. От руското външно министрество отбелязват още, че по време на срещата „особенно внимание е било отделено на ситуацията на Корейския полуостров и важността за урегулиране на всички съществуващи проблеми на основата на диалога между всички заинтересовани страни“.", "date": "2017.09.19", "title": "Външният министър на Русия: Ситуацията на Корейския полуостров е критична"}
{"url": "http://pik.bg/%D0%BF%D0%BE%D0%B7%D0%B8%D1%86%D0%B8%D1%8F-18-%D0%B3%D0%BE%D0%B4%D0%B8%D1%88%D0%BD%D0%B0-%D0%B0%D0%BA%D1%82%D0%B8%D0%B2%D0%B8%D1%81%D1%82%D0%BA%D0%B0-%D0%BD%D0%B0-%D0%BB%D0%B5%D0%B9%D0%B1%D1%8A%D1%80%D0%B8%D1%81%D1%82%D0%B8%D1%82%D0%B5-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8%D0%B7%D1%80%D0%B0%D0%B7%D0%B8-%D1%81%D0%BE%D0%BB%D0%B8%D0%B4%D0%B0%D1%80%D0%BD%D0%BE%D1%81%D1%82-%D1%81%D1%8A%D1%81-%D1%81%D0%B5-news691324.html", "text": "18-годишна активистка на Лейбъристката партия във Великобритания си навлече гнева на съмишленици и обикновени граждани, след като открито изрази солидарността си със Северна Корея, съобщава The Times, цитирани от Фокус. Сара Кънди описва себе си като антиимпериалист и е сложила севернокорейски флаг на профила си в социалната мрежа „Туитър“, на който са показани също и флаговете на Венецуела, Куба и Палестина. След като журналист привлече вниманието върху този факт, Кънди заяви, че „флаговете на профила ми са на страни, с които се солидаризирам. Солидарна съм с държави, които се съпротивляват на империализма.“ Тя добави, че не подкрепя изстрелването на ракети над Япония, от страна на Северна Корея, но по скоро „би се солидаризирала с КНДР, отколкото със САЩ“, според позиция, изказана от нея чрез публикации в социалната мрежа.", "date": "2017.09.19", "title": "Позиция! 18-годишна активистка на Лейбъристите във Великобритания изрази солидарност със Северна Корея"}
{"url": "http://pik.bg/%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BF%D1%80%D0%B8%D0%B2%D1%8A%D1%80%D0%B6%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%BB%D0%B5%D0%B9%D0%B1%D1%8A%D1%80%D0%B8%D1%81%D1%82%D0%BA%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B0%D1%84%D0%B8%D1%88%D0%B8%D1%80%D0%B0%D1%82-%D0%B4%D0%BE%D0%B2%D0%B5%D1%80%D0%B8%D0%B5-%D0%BA%D1%8A%D0%BC-%D0%B4%D0%B6-news691316.html", "text": "Мнозинството от делегатите, които ще присъстват на конференцията на Лейбъристката партия на Великобритания, която ще се проведе в курортния град Брайтън, подкрепят Джереми Корбин и го поддържат в намеренията му да демократизира партията, съобщава The Guardian, позовавайки се на данни от изследване на общественото мнение, извършено от организация „Моментум“(Momentum), пише Фокус. Групата, подкрепяща Корбин, вярва, че от 1 155 делегати, избрани от избирателните колегии, да присъстват на конференцията, 844 подкрепят реформите, предложени от „Моментум“, докато 236 са против, а гледната точка на 75 делегата е неизвестна. „Моментум“ са запитали делегатите по телефона или по електронната поща, дали подкрепят реформите, предложени от организацията и най-вече дали те подкрепят намаляването на броя на депутатските гласове, необходими за номиниране на кандидат за лидер на партията. Делегатите бяха попитани, дали подкрепят идеята за намаляване на броя на гласовете, нужни за номинирането на кандидат за лидерския пост в партията, до 5% от депутатите в парламента. В момента кандидатлидерът се нуждае от 15% от депутатските гласове, число, което Корбин много трудно достигна през 2015 година.", "date": "2017.09.19", "title": "Подкрепа! Привържениците на Лейбъристката партия във Великобритания афишират доверие към Джереми Корбин"}
{"url": "http://pik.bg/%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%B6%D0%B5%D0%BD%D0%B0-%D0%BF%D0%BE%D0%B5-%D0%BF%D0%BE%D1%81%D1%82%D0%B0-%D0%BD%D0%B0-%D0%B3%D0%B5%D0%BD%D0%B5%D1%80%D0%B0%D0%BB%D0%B5%D0%BD-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BD%D0%B0-%D0%B1%D1%80%D0%B0%D0%B7%D0%B8%D0%BB%D0%B8%D1%8F-news691317.html", "text": "Ракел Додж стана първата жена в историята на Бразилия, която пое поста на генерален прокурор на страната, съобщава електронното издание Folha de Sao Paulo. Церемонията по встъпването в длъжност на Додж се проведе в сградата на генералната прокуратура на Бразилия в присъствието на президента на страната Мишел Темер. Додж обеща да положи всички усилия за осигуряването на „хармония между всички елементи на властта в Бразилия“. Тя добави, че смята да продължи разследването на корупционния скандал около нефтената компания Petrobras, който вече доведе до много оставки на ръководители в страната. Мишел Темер реши още през юни да назначи нов генерален прокурор, като повода бе именно корупционния скандал. Предшественикът на Додж Родриго Жанот официално повдигна обвинения срещу Темер в „пасивна корупция“, но в началото на август Националният конгрес блокира даването на ход на процес срещу Темер във Върховния съд. По бразилските закони държавният глава избира кандидатурата за генерален прокурор от предложения на професионалната правова общност в страната. Този път, за първи път от 2003 година насам, президентът наруши традицията, гласувайки доверие на второто от предложените му имена. Според медиите в Бразилия решението на Темер е свързано с това, че фаворитът на правистите в Бразилия Николау Дину е известен с близките си отношения с досегашния генерален прокурор Родриго Жанот.", "date": "2017.09.19", "title": "За първи път! Жена пое поста на генерален прокурор на Бразилия"}
{"url": "http://pik.bg/%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%BE%D0%B4%D1%83%D0%BA%D1%82%D0%B8-%D0%BD%D0%B0-%E2%80%9E%D0%BB%D0%B0%D0%B1%D0%BE%D1%80%D0%B0%D1%82%D0%BE%D1%80%D0%B8%D1%8F-%D0%BA%D0%B0%D1%81%D0%BF%D0%B5%D1%80%D1%81%D0%BA%D0%B8%E2%80%9C-%D0%B2-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%82%D0%B5-%D1%83%D1%87%D1%80%D0%B5%D0%B6%D0%B4%D0%B5%D0%BD%D0%B8%D1%8F-%D0%B2-%D1%81%D0%B0-news691319.html", "text": "Министерството на вътрешните работи на САЩ забрани на федералните агенции да използват продукти на „Лабораторията Касперски“ , съобщава издание Los Angeles Times, цитирани от Фокус. Причината за това са подозренията за възможни връзки между служители на компанията и руски разузнавателни служби, както и притеснения, че според руските закони, собственикът може да бъде принуден да съдейства на своето правителство в шпионажа. Собственик на компанията е Евгений Касперски и той отрече да има неетични връзки с руското, или друго правителство. Освен това, от компанията заявиха, че ще продължат да снабдяват с антивирусни продукти клиентите си „чрез своята интернет страница и други изтъкнати търговски мрежи“. Софтуерът на „Лабораторията Касперски“ се използва от потребителите, както в безплатни, така и в платени версии, достъпни онлайн и в магазини.", "date": "2017.09.19", "title": "Забраниха използването на продукти на „Лаборатория Касперски“ в държавните учреждения в САЩ"}
{"url": "http://pik.bg/%D1%81%D1%82%D0%B8%D1%85%D0%B8%D1%8F-%D1%83%D1%80%D0%B0%D0%B3%D0%B0%D0%BD%D1%8A%D1%82-%E2%80%9E%D0%BC%D0%B0%D1%80%D0%B8%D1%8F%E2%80%9C-%D1%83%D0%B4%D0%B0%D1%80%D0%B8-%D0%BA%D1%80%D0%B0%D0%B9%D0%B1%D1%80%D0%B5%D0%B6%D0%BD%D0%B8%D1%82%D0%B5-%D1%80%D0%B0%D0%B9%D0%BE%D0%BD%D0%B8-%D0%BD%D0%B0-%D0%B4%D0%BE%D0%BC%D0%B8%D0%BD%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0-news691328.html", "text": "Ураганът „Мария“ в Атлантическия океан, който достигна максималната пета степен на опасност, достигна крайбрежните райони на Доминиканската република, съобщи Известия, позовавайки се на Националния център за урагани на Съединените щати. Отбелязва се, че максималната скорост на вятъра се очаква да достигне 260 километра в час.", "date": "2017.09.19", "title": "Стихия! Ураганът „Мария“ удари крайбрежните райони на Доминиканската република"}
{"url": "http://pik.bg/%D1%81%D0%B5%D0%BD%D0%B0%D1%82%D1%8A%D1%82-%D0%BD%D0%B0-%D1%81%D0%B0%D1%89-%D0%BF%D1%80%D0%B8%D0%B5-%D0%B1%D1%8E%D0%B4%D0%B6%D0%B5%D1%82%D0%B0-%D0%B7%D0%B0-%D0%BE%D1%82%D0%B1%D1%80%D0%B0%D0%BD%D0%B0-%D0%B7%D0%B0-2018-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-news691313.html", "text": "Американският сенат утвърди проектобюджета за отбрана за финансовата 2018 година, съобщава ТАСС. Според информацията, той ще е 692 милиарда долара. Документът бе приет с преобладаващо мнозинство от 100 сенатора. Финансовата 2018 година в САЩ стартира на 1 октомври 2017 година. По-рано от Белия дом поискаха за военни нужди през 2018 година 603 милиарда долара и 65 милиарда за провеждането на военни операции в чужбина. За сравднение бюджетът за отбрана за финансовата 2017 година бе 619 милиарда долара.", "date": "2017.09.19", "title": "Сенатът на САЩ прие бюджета за отбрана за 2018 финансова година"}
{"url": "http://pik.bg/%D0%B0%D0%BD%D0%BE%D1%80%D1%82%D0%BE%D0%B7%D0%B8%D1%81-%D1%83%D0%B4%D0%B0%D1%80%D0%B8-%D1%88%D0%B0%D0%BC%D0%BF%D0%B8%D0%BE%D0%BD%D0%B0-%D0%B0%D0%BF%D0%BE%D0%B5%D0%BB-%D1%81-10-%D0%B2-%D0%BC%D0%B0%D1%87-%D0%BE%D1%82-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D0%B8%D0%BF%D1%8A%D1%80-news691307.html", "text": "Отборът на Анортозис, чийто футболисти са Владимир Гаджев и Иван Бандаловски, победи като гост шампиона Апоел, където играе Живко Миланов, с 1:0 в мач от четвъртия кръг на футболния шампионат на Кипър. Тримата българи пропуснаха двубоя заради контузии. Единственият гол в двубоя вкара Жао Виктор. Апоел завърши мача с десет души. С успеха Анортозис събра 10 точки и е лидер. Апоел е на девето място.", "date": "2017.09.19", "title": "Анортозис удари шампиона Апоел с 1:0 в мач от първенството на Кипър"}
{"url": "http://pik.bg/%D0%BE%D1%82-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BE%D0%B1%D0%B5%D1%89%D0%B0%D1%85%D0%B0-%E2%80%9E%D0%BD%D0%B8%D0%BA%D0%BE%D0%B3%D0%B0-%D0%B4%D0%B0-%D0%BD%D0%B5-%D1%81%D0%B5-%D0%BE%D0%B3%D1%8A%D0%BD%D0%B0%D1%82-%D0%BF%D1%80%D0%B5%D0%B4-%D0%B7%D0%B0%D0%BF%D0%BB%D0%B0%D1%85%D0%B8%D1%82%D0%B5-%D0%BD%D0%B0-%D0%B8%D0%BC%D0%BF%D0%B5%D1%80%D0%B8%D0%B0%D0%BB%D0%B8-news691315.html", "text": "Представители на правителството на Венецуела заявиха, че страната им няма да се огъне пред заплахите на, както те ги наричат, империалистите, пише британското издание Morning Star, в материала си отразяващ конференция за международната солидарност с Венецуела, проведена в столицата на южноамериканската страна – Каракас, съобщава Фокус. Министърът на външните работи на Венецуела Хорхе Ареаза заяви: „Имаме само едно желание: искаме мир.“ Повече от 200 делегата от 60 страни се събраха на конференцията „Всички сме Венецуела“ (Todos Somos Venezuela), а още стотици представители на национални организации, включително профсъюзи и от Комунистическата партия на Венецуела, се събраха пред театъра „Тереза Кареньо“ и скандираха слогани за южноамериканско единство, съпротива срещу американския империализъм и в подкрепа на президента Николас Мадуро. Външният министър Ареаза направи паралел между подкрепата, оказана от бившия президент на САЩ Роналд Рейгън за „Контрите“, контра-революционни наказателни отряди в Никарагуа през 1981 година и текущата подкрепа на Вашингтон за венецуелската опозиция. Според изданието, коалицията „Демократичен съюз на кръглата маса“ е организирала четиримесечна кампания на насилие, целяща сменянето на режима, която е струвала живота на 124 души, включително служители на органите на реда и случайни минувачи, които са били нападани заради подозрения, че са привърженици на правителството. „Днес е Венецуела, но вчера беше Никарагуа, освен това погледнете Сирия и Палестина - каза венецуелският външен министър. – „Петролната война“ срещу Каракас беше насърчена от Вашингтон, Богота, а също и от вътрешни фактори тук, във Венецуела. Ние видяхме неща, които си мислехме, че никога няма да видим във Венецуела. Хора бяха изгаряни живи заради това, че са Чависти, или заподозрени, че са такива. 29 души станаха жертва, девет от тях загинаха.“", "date": "2017.09.19", "title": "От правителството на Венецуела обещаха  „никога да не се огънат пред заплахите на империалистите“"}
{"url": "http://pik.bg/%D1%85%D0%B0%D0%BA%D0%B5%D1%80%D0%B8-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%85%D0%B0-%D0%B4%D0%B0%D0%BD%D0%BD%D0%B8-%D0%BD%D0%B0-%D0%BE%D0%BA%D0%BE%D0%BB%D0%BE-23-%D0%BC%D0%B8%D0%BB%D0%B8%D0%BE%D0%BD%D0%B0-%D0%BF%D0%BE%D0%BB%D0%B7%D0%B2%D0%B0%D1%82%D0%B5%D0%BB%D0%B8-%D0%BD%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0%D1%82%D0%B0-ccleaner-news691309.html", "text": "Хакери успяха да се сдобият с данни на около 2,3 милиона ползвателина програмата за оптимизация на работата на компютри  CСleaner, съобщава сайтът на компанията-разработчик на програмата Piriform, цитирани от електронното издание RT. Отбелязва се, че хакерите са се възползвали от уязвимости на 32-битовите версии на CCleaner v5.33.6162 и CCleaner Cloud v1.07.3191. Те са вкарали в програмите вирусен код, който е прехвърлил на сървър в Съединените щати имена на компютри, IP-адреси, както и списъци с характеристики на мрежови адаптери. Веднага след като са открили слабите места в програмите, разработчиците са пуснали обновления, в които е било осигурено запазването на данните на ползвателите.", "date": "2017.09.19", "title": "Хакери откраднаха данни на около 2,3 милиона ползватели на програмата CCleaner"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE%D0%B8%D1%81%D0%BA%D0%B0-%D0%B2%D0%BE%D0%B5%D0%BD%D0%B5%D0%BD-%D0%BF%D0%B0%D1%80%D0%B0%D0%B4-%D0%BF%D0%BE-%D1%83%D0%BB%D0%B8%D1%86%D0%B8%D1%82%D0%B5-%D0%BD%D0%B0-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%B7%D0%B0-4-%D1%8E%D0%BB%D0%B8-news691310.html", "text": "Президентът на САЩ Доналд Тръмп обяви желанието си за провеждането на военен парад по улиците на Вашингтон за националния празник на Съединените щати на 4 юли, предава Talking Points Memo, позовавайки се на изявление на американския президент пред френския му колега Еманюел Макрон в Ню Йорк. Доналд Тръмп разкри идеята си, докато сядаше за разговорите си с френския президент Еманюел Макрон в кулоарите на Генералната Асамблея на ООН в Ню Йорк. Той заяви, че е бил впечатлен от военния парад в центъра на Париж, проведен през юли, когато той беше на посещение във френската столица. Според него, това е било „страхотно нещо за Франция и за нейния дух“ и заяви, че иска да проведе подобен парад за американския народ. В своеобразния си дух, американският президент каза, че иска неговия парад да е по-голям и по-добър от този, който е видял във Франция. „Това беше един от най-добрите паради, които някога съм виждал – коментира  Тръмп.  - Това бяха два невероятни часа, в които видяхме военна мощ и мисля, че това беше страхотно за Франция и за нейния дух. Най-вече заради това, на което станах свидетел, обмислям да направим нещо подобно на 4 юли във Вашингтон, по булевард Пенсилвания. Ще се опитаме да надминем французите“. Доналд Тръмп отбеляза, че парадът във Франция е включвал представители на различни войници, от различни войни и въоръжени сили, носещи различни униформи. \"Беше наистина добре направено\", подчерта той. „Така че ние обмисляме да проведем наистина голям парад на 4 юли, по булевард Пенсилвания, който да покаже военната ни мощ“, заяви Доналд Тръмп. Фокус", "date": "2017.09.19", "title": "Доналд Тръмп поиска военен парад по улиците на Вашингтон за 4 юли"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BA%D0%BD%D0%B8%D0%B6%D0%BA%D0%B0-%D1%81-%D0%BA%D0%BE%D0%BC%D0%B8%D0%BA%D1%81%D0%B8-%D0%B0%D0%B4%D0%B0%D0%BF%D1%82%D0%B8%D1%80%D0%B0%D0%BD%D0%B0-%D0%BF%D0%BE-%D0%B4%D0%BD%D0%B5%D0%B2%D0%BD%D0%B8%D0%BA%D1%8A%D1%82-%D0%BD%D0%B0-%D0%B0%D0%BD%D0%B5-%D1%84%D1%80%D0%B0%D0%BD%D0%BA-%D1%89%D0%B5-%D1%81%D0%B5-%D0%BF%D0%BE%D1%8F%D0%B2%D0%B8-%D0%B2-50-%D1%81%D1%82%D1%80%D0%B0%D0%BD%D0%B8-news691318.html", "text": "За пръв път книжка с комикси, адаптирана по \"Дневникът на Ане Франк\", ще се появи в около 50 страни. Това е в съответствие с договор с Фонда на Ане Франк в Базел, оповести френското издателство \"Калман Леви\", цитирано от \"Франс прес\" и БТА. Дневникът на еврейката тийнейджърка с германски произход, която потърсила убежище в Амстердам и умряла от тиф през февруари 1945 г. в концентрационния лагер Берген-Белзен, бе публикуван през 1947 г. Автор на текста в книгата, която ще излезе на френски език на 4 октомври, е израелецът Ари Фолман, а комиксите са дело на сънародника му Давид Полонски, който е работил над анимационния филм \"Валс с Башир\", отличен с награда \"Сезар\" за най-добър чуждестранен филм през 2009 г. \"Когато от Фонда на Ане Франк ни предложиха да създадем адаптирана по дневника книжка с комикси, отговорът ни бе \"Не\", увериха двамата автори на неотдавнашна среща в Париж, организирана от \"Калман Леви\". \"Опасявам се обаче, че навлизаме в епоха, в която няма да има оцелели от Холокоста на планетата, няма да има нито жив свидетел, който да разкаже тази история. Книжката не обхваща всичко, което е описано в дневника. Ако си бяхме поставили такава цел, книжката трябваше да е с над 3 500 страници. В нея обаче се споменава за редица писма, адресирани от Ане Франк до въображаемата й приятелка Кити\", поясни Фолман.", "date": "2017.09.19", "title": "Премиера! Книжка с комикси, адаптирана по \"Дневникът на Ане Франк\", ще се появи в 50 страни"}
{"url": "http://pik.bg/%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%B0-%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F-%D0%B2-%D1%80%D0%B8%D1%81%D0%BA%D0%BE%D0%B2%D0%B8-%D1%80%D0%B0%D0%B9%D0%BE%D0%BD%D0%B8-%D0%BD%D0%B0-%D0%B3%D0%B2%D0%B0%D0%B4%D0%B5%D0%BB%D1%83%D0%BF%D0%B0-%D0%B7%D0%B0%D1%80%D0%B0%D0%B4%D0%B8-%D1%83%D1%80%D0%B0%D0%B3%D0%B0%D0%BD%D0%B0-%E2%80%9E%D0%BC%D0%B0%D1%80%D0%B8%D1%8F%E2%80%9C-news691306.html", "text": "Префекта на френския карибски остров Гваделупа е наредил задължителната евакуация на райони, поставени под риск от приближаващия ураган „Мария“, който достигна до изклбючително опасната четвърта категория, съобщава Франс Прес, цитирани от Фокус. Заповедта е влязла в сила вчера в 16:00 местно време (б.р 23:00 часа българско време) и засяга райони, за които се смята, че са уязвими за „наводнения, пропадания и свлачища“, се посочва в съобщението, разпространено от префекта на острова.", "date": "2017.09.19", "title": "Задължителна евакуация в рискови райони на Гваделупа заради урагана „Мария“"}
{"url": "http://pik.bg/%D0%B5%D1%81%D0%BF%D0%B0%D0%BD%D1%8C%D0%BE%D0%BB-%D0%BF%D0%BE%D0%B1%D0%B5%D0%B4%D0%B8-%D1%81%D0%B5%D0%BB%D1%82%D0%B0-%D1%81-21-%D0%B7%D0%B0-%D0%BF%D1%8A%D1%80%D0%B2%D0%B8%D1%8F-%D1%81%D0%B8-%D1%83%D1%81%D0%BF%D0%B5%D1%85-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D0%B0%D1%82%D0%B0-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-%D0%B7%D0%B0-%D1%81%D0%B5%D0%B7%D0%BE%D0%BD%D0%B0-news691302.html", "text": "Еспаньолстигна до първи успех за сезона в Примера дивисион от началото на кампанията, след като победи у дома с 2:1 Селта в двубой от 4-ия кръг на шамипоната. С успеха Еспаньол събра 4 точки и вече заема 16-о място в класирането, докато Селта е една позиция по-надолу с 3 точки. С гол на Жерард Морено Еспаньол поведе в 10-ата минута на мача. В средата на първото полувреме аржентинецът Пабло Пиати удвои аванса на домакините. Гостите от Виго успяха да върнат интригата в 69-ата минута, когато защитникът Андреу Фонтас намали, но за повече нямаха сили.", "date": "2017.09.19", "title": "Еспаньол победи Селта с 2:1 за първия си успех в шампионата на Испания за сезона"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%81%D0%B0%D1%89-%D0%B5%D0%B2%D0%B5%D0%BD%D1%82%D1%83%D0%B0%D0%BB%D0%BD%D0%B0-%D0%B2%D0%BE%D0%B5%D0%BD%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D1%81%D1%80%D0%B5%D1%89%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D1%81%D1%82-news691303.html", "text": "Министърът на отбраната на САЩ Джеймс Матис заяви, че евентуална военна операция на Съединените щати спрямо Северна Корея няма да постави под риск столицата на Южна Корея Сеул, съобщава The Hill, цитирайки Матис, който проведе среща с представителши на медиите в Пентагона. Военният министър на САЩ не даде повече детайли относно военните планове на ведомството си, но потвърди, че е обсъждал с южнокорейския си колега идеята за разполагане на ядрени оръжия на Корейския полуостров. Матис не потвърди дали това е една от възможностите, които се обмислят. Освен това, военният министър каза, че дипломацията и санкциите имат ефект за притискането на Пхенян.", "date": "2017.09.19", "title": "Министърът на отбраната на САЩ: Евентуална военна операция срещу Северна Корея няма да постави под натиск Сеул"}
{"url": "http://pik.bg/%D0%B5%D0%BA%D1%88%D1%8A%D0%BD-%D1%82%D1%80%D0%B8%D0%BC%D0%B0-%D0%B3%D1%80%D1%8A%D1%86%D0%BA%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D1%81%D0%BB%D0%B5%D0%B4-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B2-%D0%B0%D1%82%D0%B8%D0%BD%D0%B0-news691305.html", "text": "Трима журналисти на гръцкия телевизионен канал ΑΝΤ1 са били приети в болница с наранявания, след като са пострадали при сблъсъци между анархисти и полиция в Атина по време на протест, съобщава РИА Новости, като се позовава на сайта на ΑΝΤ1. При сблъсъците се е стигнало и до нападение на телевизионния екип на ΑΝΤ1, при което са пострадали тримата журналисти. С антифашистка демонстрация в столицата на Гърция е била отбелязана годишнина от убийството на музиканта-антифашист Павлос Фисас в Атина. Фисас бе убит през септември 2013 година в района Керацини от членове на гръцката ултрадясна партия „Златна заря“. Убийството е било по политически причини. Съдебният процес все още не е приключил, а обществеността в Гърция настоява „Златна заря“ да бъде призната за престъпна организация.", "date": "2017.09.19", "title": "Екшън! Трима гръцки журналисти са пострадали след сблъсъци по време на протест в Атина"}
{"url": "http://pik.bg/%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8%D1%82%D0%B5-%D1%81%D0%B8%D0%BB%D0%B8-%D0%BD%D0%B0-%D0%B8%D1%80%D0%B0%D0%BA-%D0%BD%D0%B0%D0%BF%D1%80%D0%B5%D0%B4%D0%B2%D0%B0%D1%82-%D0%BA%D1%8A%D0%BC-%D0%B3%D1%80%D0%B0%D0%B4-%D0%B0%D0%BD%D0%BD%D0%B0-news691297.html", "text": "Въоръжените сили на Ирак, подкрепени от паравоенни милиции, завършват подготовката си за провеждането на настъпателна операция срещу последния бастион на терористичната организация „Ислямска държава“ в пустинния западен район, граничещ със Сирия, съобщи Франс Прес, цитирани от Фокус. Бронирани машини напредват по пътя през камениста равнина, а пехотинците се движат след тях на камиони, въоръжени с картечници. Колоната напредва към град Анна, един от трите населени пункта, които продължават да са в ръцете на джихадистите, намиращ се на около 100 километра от сирийската граница, в провинция Анбар. След като освободят град Анна, последван от град Рава, Въоръжените сили на Ирак ще се насочат към Ал Каим, последният град преди границата със сирийската провинция Дейр-ез-Зор. Джихадистите от „Ислямска държава“ са под натиск и от силите на сирийското правителство, получаващи въздушна поддръжка от Военно-космическите сили на Русия, както и от подкрепяните от САЩ „Сирийски демократични сили“. „Целта е да бъде върната обратно цялата провинция Анбар“, заяви пред Френс Прес генерал-лейтенант Рашид Флаих, ръководител на паравоенните милиции в Анбар. Операциите вече са започнали и \"много джихадисти вече са убити\", заяви генерал Абед Джабур Матлум, заместник-командир за района. Битката за градовете, където се смята, че са се окопали повече от 1 500 терористи, се случват, докато Ирак се подготвя да започне атака срещу Хавия, друга крепост, която се намира на около 300 километра северно от Багдад.", "date": "2017.09.19", "title": "Операция! Въоръжените сили на Ирак напредват към град Анна"}
{"url": "http://pik.bg/%D0%B7%D0%B0%D0%B4%D0%B0%D0%B2%D0%B0%D1%82-%D1%81%D0%B5-%D0%B2%D0%B0%D0%BA%D0%B0%D0%BD%D1%86%D0%B8%D0%B8-%D0%B5%D1%82%D0%BE-%D0%B2-%D0%BA%D0%BE%D0%B8-%D0%B4%D0%BD%D0%B8-%D1%89%D0%B5-%D0%BF%D0%BE%D1%87%D0%B8%D0%B2%D0%B0%D0%BC%D0%B5-%D0%BF%D1%80%D0%B5%D0%B7-2018-%D0%B3%D0%BE%D0%B4%D0%B8%D0%BD%D0%B0-news691226.html", "text": "През 2017 г. нямаше много дълги почивки, а една от тях предстои тази седмица - от 22 до 24 септември, за Деня на независимостта. Тази година има 248 работни дни. Догодина те ще са с 1 повече - 249 дни. През 2018 г. обаче ни чакат няколко дълги почивки от по 4 или 3 дни. Първата от тях е от 6 до 9 април - от Разпети петък до втория ден на Великден. Три дни се събират от 3 до 5 март - за Освобождението, по Гергьовден (5-7 май), за Деня на независимостта (22-24 септември) и по Коледа - от 24 до 26 декември. Ето и всички официални почивни дни през 2018 г.: 1 януари - понеделник - Нова година; 3-5 март вкл.- от събота до понеделник - Освобождението (поради новото правило, че когато празникът е в събота или неделя, понеделникът след това също е почивен); 6-9 април вкл. - от Разпети петък до Велики понеделник - Великден; 1 май - вторник - Ден на труда; 6-7 май - неделя и понеделник - Гергьовден, Ден на храбростта - (отново заради правилото за почивния понеделник). Дните стават общо 3 с почивната събота 5 май. 24 май - четвъртък - Ден на българската просвета и култура; 6 септември - четвъртък - Ден на Съединението; 22-24 септември - събота-понеделник - Ден на независимостта (правилото за почивния понеделник); 24-26 декември - понеделник-сряда - Коледа.", "date": "2017.09.19", "title": "Задават се ваканции! Ето в кои дни ще почиваме през 2018 година "}
{"url": "http://pik.bg/%D0%B5%D0%BA%D0%BE%D0%B0%D0%BA%D1%82%D0%B8%D0%B2%D0%B8%D1%81%D1%82%D0%B8-%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%BF%D0%B0%D0%BB%D0%B0%D1%82%D0%BA%D0%BE%D0%B2-%D0%BB%D0%B0%D0%B3%D0%B5%D1%80-%D0%BF%D1%80%D0%B5%D0%B4-%D0%BE%D0%B1%D1%89%D0%B8%D0%BD%D0%B0-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-news691296.html", "text": "Екоактивисти вдигнаха палатков лагер пред Община Стара Загора, съобщава Нова телевизия. Те ще останат там тази нощ с искане да няма нови строежи в местността „Бедечка”. Природозащитниците са против новия устройствен план, който старозагорските общинари се очаква да приемат в края на месеца. Той дава зелена светлина за строежи в нови зелени площи от парка. След референдум през юни кметът на Стара Загора заяви, че „Бедечка” ще бъде запазена и собствениците ще бъдат обезщетени.", "date": "2017.09.19", "title": "Екоактивисти вдигнаха палатков лагер пред Община Стара Загора"}
{"url": "http://pik.bg/%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D1%80%D1%83%D1%81%D0%B8%D1%8F-%D0%B8-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%85%D0%B0-%D0%B2-%D0%BD%D1%8E-%D0%B9%D0%BE%D1%80%D0%BA-news691299.html", "text": "Външните министри на Русия и Швейцария Сергей Лавров и Дидие Буркхалтер са провели среща в Ню Йорк, където се провежда 72-ата генерална асамблея на ООН, съобщава РИА Новости. Запитан от швейцарски журналист какво би пожелал на колегата си, Лавров заяви, че може да му пожелае това, което самият Буркхалер би си пожелал, тъй като най-важното е не това, което ние искаме за другите, а какво самите те искат за себе си.", "date": "2017.09.19", "title": "На четири очи! Външните министри на Русия и Швейцария се срещнаха в Ню Йорк"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B8%D1%80%D0%B0%D0%BD-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%B5%D0%BB%D0%B8%D1%82%D0%B0-%D0%BD%D0%B0-%D0%B8%D1%80%D0%B0%D0%BD%D1%86%D0%B8%D1%82%D0%B5-%D0%B6%D0%B8%D0%B2%D0%B5%D0%B5%D1%89%D0%B8-%D0%B2-%D1%81%D0%B0%D1%89-news691298.html", "text": "Президентът на Иран Хасан Роухани проведе среща с елита на иранците, живеещи в САЩ, по време на която заяви, че Ислямската република „никога няма да наруши първа международното споразумение (ядрената сделка между Техеран и групата „Голямата шесторка“), но ако друга страна се стреми да наруши правата на иранския народ, без съмнение, Иран ще отговори достойно на това“, предава иранската информационна агенция IRNA, цитирана от Фокус. Освен това, иранският президент е казал, че „Съвместният всеобхватен план за действие (СВПД) е многостранно съглашение, одобрено чрез резолюция на Съвета за сигурност на ООН“. Според неговите думи, СВПД е показал на света, че е възможно да бъдат урегулирани, чрез преговори, сложни международни въпроси. „Народът на Иран доказа на международната общност, че никога не е лъгал, няма да лъже и ще продължи да изпълнява своите задължения по сделката“, добави Роухани. Той призова представителите на иранския елит, живеещи на територията на САЩ, да внесат своя принос за по-голямото уважение към Иран на международната арена. „Вие подкрепихте СВПД в САЩ и днес можете да положите нови усилия за защитата на правата на Иран и иранския народ. Главното лоби на страната ни в Съединените щати – това сте вие, образованите и честни иранци“, каза иранският президент, обръщайки се към иранския елит, живеещ в САЩ.", "date": "2017.09.19", "title": "Президентът на Иран се срещна с елита на иранците, живеещи в САЩ"}
{"url": "http://pik.bg/%D0%BB%D1%8A%D0%B6%D0%BB%D0%B8%D0%B2-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-%D0%B1%D0%BE%D0%BC%D0%B1%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-%D0%B4%D0%BE%D0%B2%D0%B5%D0%B4%D0%B5-%D0%B4%D0%BE-%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F-%D0%BD%D0%B0-%D1%82%D1%80%D0%B8-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D1%86%D0%B5%D0%BD%D1%82%D1%8A%D1%80%D0%B0-news691308.html", "text": "Фалшив сигнал за бомба доведе до евакуацията на над 1 000 души от три административни сгради в Москва, съобщава Известия. Силите за сигурност се принудиха на това, след получени телефонни сигнали за поставени бомби. „Към момента работата на екипите, които проверяват за взривни вещества е приключила. Няма открити подозрителни предмети“, посочва представител на специалните служби, цитиран от ТАСС. Уточнява се, че в късните часове на понеделник, след телефонни обаждания, са били евакуирани търговските центрове „Европейский“, „Метрополис“ и „Атриум“, както и няколко други обекта.", "date": "2017.09.19", "title": "Лъжлив сигнал за бомба в Москва доведе до евакуация на три търговски центъра"}
{"url": "http://pik.bg/%D0%BD%D0%B0%D0%B4-100-%D0%BE%D0%B3%D0%BD%D0%B5%D0%B1%D0%BE%D1%80%D1%86%D0%B8-%D0%B3%D0%B0%D1%81%D1%8F%D1%82-%D0%B3%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%B2-%D1%81%D0%BA%D0%BB%D0%B0%D0%B4%D0%BE%D0%B2%D0%B5-%D0%B2-%D1%81%D0%B5%D0%B2%D0%B5%D1%80%D0%B5%D0%BD-%D0%BB%D0%BE%D0%BD%D0%B4%D0%BE%D0%BD-%D0%B2%D0%B8%D0%B4%D0%B5%D0%BE-news691311.html", "text": "Над 100 огнеборци са се включили в гасенето на огромен пожар в Северен Лондон, съобщава електронното издание Лайф. Огънят е в близост доскорошнятп стадион на Тотнъм „Уайт Харт Лейн“.", "date": "2017.09.19", "title": "Над 100 огнеборци гасят голям пожар в складове в Северен Лондон (ВИДЕО)"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%80%D1%83%D1%81%D0%B8%D1%8F-%D0%BE%D0%B1%D0%B5%D1%89%D0%B0-%D0%B3%D0%BE%D1%80%D0%B5%D1%89-%D0%BF%D1%80%D0%B8%D0%B5%D0%BC-%D0%B2-%D0%BC%D0%BE%D1%81%D0%BA%D0%B2%D0%B0-%D0%BD%D0%B0-%D0%BA%D0%BE%D0%BB%D0%B5%D0%B3%D0%B0%D1%82%D0%B0-%D1%81%D0%B8-%D0%BE%D1%82-%D1%8F%D0%BF%D0%BE%D0%BD%D0%B8%D1%8F-%D0%B2-%D0%BA%D1%80%D0%B0%D1%8F-%D0%BD%D0%B0-%D0%BD-news691300.html", "text": "Външният министър на Русия Сергей Лавров е отправил официална покана към колегата си от Япония Таро Коно да посети Москва в края на ноември, съобщава РИА Новости. „Разбира се, очакваме Ви в Русия в края на ноември за преговори и за участие в междуправителствените комисии на Япония и Русия по икономическото сътрудничество“, заяви Лавров по време на срещата си с Коно в рамките на Генералната асамблея на ООН, която продължава в Ню Йорк. Лавров добави, че „времето в Москва по това време на годината е прохладно, но приемът ще бъде горещ“.", "date": "2017.09.19", "title": "Външният министър на Русия обеща горещ прием в Москва на колегата си от Япония в края на ноември"}
{"url": "http://pik.bg/%D1%81%D1%82%D0%B8%D1%85%D0%B8%D1%8F-%D1%83%D1%80%D0%B0%D0%B3%D0%B0%D0%BD%D1%8A%D1%82-%E2%80%9E%D0%BC%D0%B0%D1%80%D0%B8%D1%8F%E2%80%9C-%D0%B4%D0%BE%D1%81%D1%82%D0%B8%D0%B3%D0%BD%D0%B0-%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D0%BE%D0%BF%D0%B0%D1%81%D0%BD%D0%B0%D1%82%D0%B0-%D1%87%D0%B5%D1%82%D0%B2%D1%8A%D1%80%D1%82%D0%B0-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%8F-news691301.html", "text": "Ураганът „Мария“ край Карибите продължава да набира мощ, като е достигнал до „изключително опасната“ четвърта категоиря по петстепенната скала на опасност, съобщава Франс Прес, като се позовава на позовава информация от Националния център по ураганите на САЩ. Стихията приближава карибския остров Доминика. „Очаква се окото на бурята и интензивното вътрешно ядро да преминат близко до Доминика през следващите няколко часа“, заявиха от метеорологичната служба. Фокус", "date": "2017.09.19", "title": "Стихия! Ураганът „Мария“ достигна изключително опасната четвърта категория"}
{"url": "http://pik.bg/%D0%B7%D0%B0%D1%80%D0%B0%D0%B4%D0%B8-%D1%83%D1%80%D0%B0%D0%B3%D0%B0%D0%BD%D0%B0-%E2%80%9E%D0%BC%D0%B0%D1%80%D0%B8%D1%8F%E2%80%9C-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B1%D1%8F%D0%B2%D0%B8-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%BD%D0%B0-%D0%B2%D0%B8%D1%80%D0%B4%D0%B6%D0%B8%D0%BD%D1%81%D0%BA%D0%B8%D1%82%D0%B5-%D0%BE%D1%81%D1%82%D1%80%D0%BE%D0%B2%D0%B8-news691304.html", "text": "Американският президент Доналд Тръмп обяви извънредно положение на Вирджинските острови, съобщава РИА Новости, като се позовава на съобщение от Белия дом. Причината е приближаващият ураган „Мария“. Стихията продължава да набира мощ.", "date": "2017.09.19", "title": "Заради урагана „Мария“: Доналд Тръмп обяви извънредно положение на Вирджинските острови"}
{"url": "http://pik.bg/%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D0%B1%D0%B5-%D0%BE%D0%B1%D1%8F%D0%B2%D0%B5%D0%BD-%D0%B7%D0%B0-%D0%BF%D0%B5%D1%80%D1%81%D0%BE%D0%BD%D0%B0-%D0%BD%D0%BE%D0%BD-%D0%B3%D1%80%D0%B0%D1%82%D0%B0-news691293.html", "text": "Испанските власти са помолили посланика на Северна Корея да напусне страната до 30 септември, съобщава ТАСС, цитирани от Фокус. Официално това е поискано вчера от Министерството на външните работи на Испания. От там потвърдиха за това чрез съобщение, публикувано в официалния му профил в „Туитър“. „Днес бе призован посланикът на КНДР и му бе съобщено, че е обявен за персона нон грата и трябва да напусне страната до 30 септември“, се посочва в съобщението.", "date": "2017.09.19", "title": "Посланикът на Северна Корея в Испания бе обявен за персона нон грата"}
{"url": "http://pik.bg/%D0%B2-%D1%82%D1%83%D0%BD%D0%B8%D1%81-%D0%BE%D1%82%D0%BB%D0%BE%D0%B6%D0%B8%D1%85%D0%B0-%D0%BF%D1%8A%D1%80%D0%B2%D0%B8%D1%82%D0%B5-%D0%BC%D0%B5%D1%81%D1%82%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D1%81%D0%BB%D0%B5%D0%B4-%D0%BF%D1%80%D0%B5%D0%B2%D1%80%D0%B0%D1%82%D0%B0-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news691294.html", "text": "Първите общински избори в Тунис след преврата от 2011 година насам бяха отложени за неопределено време, съобщава Франс Прес, като се позовава на съобщение от изборната комисия на страната. След среща с партийните лидери, ръководителят на временната комисията Ануар бен Хасен заяви, че „мнозинството от участниците в срещата са подкрепили отлагането на общинските избори“. Фокус", "date": "2017.09.19", "title": "В Тунис отложиха първите местни избори след преврата в страната"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%B1%D0%B5-%D0%B7%D0%B0%D1%81%D0%B8%D0%BF%D0%B0%D0%BD-%D1%81-%D0%B5%D1%81%D0%B5%D0%BC%D0%B5%D1%81%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BD%D0%B5%D0%B3%D0%BE%D0%B2-%D0%BB%D0%B8%D1%87%D0%B5%D0%BD-%D0%BD%D0%BE%D0%BC%D0%B5%D1%80-%D0%B8%D0%B7%D1%82%D0%B5%D1%87%D0%B5-%D0%BE%D0%BD%D0%BB%D0%B0%D0%B9%D0%BD-news691295.html", "text": "Френският президент Еманюел Макрон беше засипан от есемеси и среднощни обаждания, след като един от неговите лични телефонни номера изтече онлайн, съобщава „Телеграф“, цитирани от Би Ти Ви. Номерът се появил в публичното пространство преди около 12 дни след кражбата на телефон на репортер. В неговия указател фигурирал и един от телефоните на Макрон, който той имал от времето, когато е бил икономически министър в правителството на Франсоа Оланд. Изтеклият в интернет номер бързо бил спрян и Макрон вече се е сдобил с нов. Сътрудниците на президента са категорични, че няма пробив в сигурността. „Публикуваният номер е на един от двата лични мобилни телефона на Еманюел Макрон, а не такъв, който той ползва за президентските си дела”, коментира пред изданието неназован сътрудник на Макрон. По думите му въпросният номер е ползван от президента само за лични разговори. Третият телефон на Макрон е криптиран и сигурен, и му е даден през май, когато встъпи в длъжност като държавен глава.", "date": "2017.09.19", "title": "Президентът на Франция бе засипан с есемеси, след като негов личен номер изтече онлайн"}
{"url": "http://pik.bg/%D0%BF%D1%80%D0%B8%D0%BD%D1%86%D0%B5%D1%81%D0%B8-%D0%BD%D0%B0-%D1%8A%D0%BD%D0%B4%D1%8A%D1%80%D0%B3%D1%80%D0%B0%D1%83%D0%BD%D0%B4%D0%B0-%D0%B2%D0%B8%D0%BB%D0%BD%D0%B5%D1%8F%D1%82-%D0%BF%D0%BE-%D0%BA%D1%80%D1%8A%D1%87%D0%BC%D0%B8-%D1%85%D1%83%D0%B1%D0%B0%D0%B2%D0%B8%D1%86%D0%B8%D1%82%D0%B5-%D0%BD%D0%B0-%D0%BA%D1%83%D0%BA%D0%B0%D1%82%D0%B0-%D1%81%D1%82%D0%B5%D0%BB%D0%B0-%D0%B8-%D0%B5%D1%81%D1%82%D0%B5%D0%BB%D0%B0-%D0%B2%D0%BB%D0%B8%D0%B7%D0%B0%D1%82-%D0%BE%D1%82-%D0%BF-news691240.html", "text": "Купони, сватби, воаяжи по култови заведения из цялата страна и неспирни партита са завладели ежедневието на принцесите на ъндърграунд героя Камен Балбузанов-Куката. Красивата съпруга Стела и прелестната й дъщеря Естела събират очите на стотици мъже, докато главата на фамилията кисне и подивява зад решетките в столицата. Камен Куката е сочен за главатар на страховитата плевенска групировка, за която се твърди, че от години рекетирала, заграбвала хиляди декари земи и имоти, пребивала хора и извършвала палежи, пише столичен всекидневник. Според слухове от кауша Куката бил обхваната от безумна ревност по двете си перли и търсел всякакви начини да излезе на свобода. Преди седмица той дори изпадна в хипертонична криза и аритмия и се примоли на магистратите да го пуснат под домашен арест, за да запази сърцето и верността на красавиците. Съдът обаче подходи скептично и назначи пълни изследвания. Медиците бяха категорични, че Куката няма сериозни здравословни проблеми, а високото му кръвно се дължало на напрежение и притеснение. Това стана причина той отново да се върне зад решетките. Мълвите в ъндърграунда говорят, че за да умилостивят буйния и мнителен нрав на мъжа в семейството на Стела и Естела, веднага се отправили към София и посетили Куката в кауша. Обяснили му, че няма за какво да се притеснява, че го обичат и просто от време на време трябва да се забавляват. Макар и поуспокоен след визитата, Балбузанов веднага наредил на мутрите не само да пазят, но и да следят всяка стъпка на двете хубавици и да му докладват абсолютно всичко. Веднага след мярката му на 12 септември той получил информация, че дамите се отправили към тузарския столичен хотел \"Маринела\", където разпуснали с по питие. Докато беше на свобода Балбузанов бе напълно спокоен за жените в живота си, тъй като те не се отделяха от него. Той дори бе арестуван след организирано от него пищно парти по случай рождения ден на дъщеря му Естела. Куката бе арестуван след спецакция в Плевен на 24 април т.г. Той опита да избяга през лабиринт от тайници в собстения си дом, но не успя. Според събраните по делото доказателства силовата групировка е действала повече от година. С бой и заплахи главорезите заставяли собственици на магазини и кафенета в Плевен да предоставят обектите си за охрана на фирма \"Хард Секюрити 2001\", чийто собственик формално е близка до Балбузанов млада дама - Владислава Георгиева. Отделно хората на Камен Куката успели да заграбят хиляди декари земи от дребни собственици. Заедно с Куката падна главата и на окръжния прокурор в Плевен Димитър Захариев. Той протектирал мафиота и му бил ортак в престъпната дейност, твърди обвинението. Според слухове от кауша Куката бил обхваната от безумна ревност по двете си перли и търсел всякакви начини да излезе на свобода. Преди седмица той дори изпадна в хипертонична криза и аритмия и се примоли на магистратите да го пуснат под домашен арест, за да запази сърцето и верността на красавиците. Съдът обаче подходи скептично и назначи пълни изследвания. Медиците бяха категорични, че Куката няма сериозни здравословни проблеми, а високото му кръвно се дължало на напрежение и притеснение. Това стана причина той отново да се върне зад решетките. Мълвите в ъндърграунда говорят, че за да умилостивят буйния и мнителен нрав на мъжа в семейството на Стела и Естела, веднага се отправили към София и посетили Куката в кауша. Обяснили му, че няма за какво да се притеснява, че го обичат и просто от време на време трябва да се забавляват. Макар и поуспокоен след визитата, Балбузанов веднага наредил на мутрите не само да пазят, но и да следят всяка стъпка на двете хубавици и да му докладват абсолютно всичко. Веднага след мярката му на 12 септември той получил информация, че дамите се отправили към тузарския столичен хотел \"Маринела\", където разпуснали с по питие. Докато беше на свобода Балбузанов бе напълно спокоен за жените в живота си, тъй като те не се отделяха от него. Той дори бе арестуван след организирано от него пищно парти по случай рождения ден на дъщеря му Естела. Куката бе арестуван след спецакция в Плевен на 24 април т.г. Той опита да избяга през лабиринт от тайници в собстения си дом, но не успя. Според събраните по делото доказателства силовата групировка е действала повече от година. С бой и заплахи главорезите заставяли собственици на магазини и кафенета в Плевен да предоставят обектите си за охрана на фирма \"Хард Секюрити 2001\", чийто собственик формално е близка до Балбузанов млада дама - Владислава Георгиева. Отделно хората на Камен Куката успели да заграбят хиляди декари земи от дребни собственици. Заедно с Куката падна главата и на окръжния прокурор в Плевен Димитър Захариев. Той протектирал мафиота и му бил ортак в престъпната дейност, твърди обвинението.", "date": "2017.09.19", "title": "Принцеси на ъндърграунда вилнеят по кръчми! Хубавиците на Куката Стела и Естела влизат от парти в парти, а той гние в затвора"}
{"url": "http://pik.bg/%D0%B8-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D1%81%D0%B5-%D0%BD%D0%B0%D0%BC%D0%B5%D1%81%D0%B8-%D0%B2-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%BE%D0%BA%D0%BE%D0%BB%D0%BE-%E2%80%9E%D1%80%D0%B0%D0%B9%D1%8A%D0%BD%D0%B5%D1%8A%D1%80%E2%80%9C-news691312.html", "text": "Европейската Комисия призова „Райънеър“ да спазва правилата на общността Европейската комисия е призовала нискобюджетния авиопревозвач „Райънеър“ да се съобразява с правата на пътниците от Европейския съюз, във връзка с шокиращото решение на компанията да отмени близо 2 100 полета, съобщава The Daily Express, цитирани от Фокус. Авиокомпанията разгневи много пътници, след като обяви плановете си да отменя по 40-50 полета дневно до края на октомври, оправдавайки се, че трябва да изчисти отпуските на персонала си до края на годината. Плановете за почивка и пътуване на повече от 400 хиляди души са провалени заради действията на „Райънеър“ и вчера  Европеийската комисия  призова компанията да се съобразява с правата на пътниците, включително да изплаща обезщетения. Говорител на комисиятазаяви на пресконференция в Брюксел, че „Авиопревозвачите, опериращи на територията на Европейския съюз, трябва да уважават правилата на общността“. Според регулациите на Брюксел, пасажерите могат да поискат до 600 евро компенсация, ако техния полет бъде отменен и те не са получили предупреждение за това две седмици предварително. „Пътниците, чиито полети са отменени, имат пълен набор от права. Трябва да проверим дали всички те са спазени от „Райънеър“. „Например, имате право на възстановяване на средствата, ако не сте предупредени две седмици предварително“", "date": "2017.09.19", "title": "И Европейската комисия се намеси в скандала около „Райънеър“"}
{"url": "http://pik.bg/%D0%BD%D0%B0-%D1%82%D1%8A%D0%BC%D0%BD%D0%BE-%D0%BF%D1%80%D0%BE%D0%B1%D0%BB%D0%B5%D0%BC-%D1%81-%D0%B5%D0%BB%D0%B5%D0%BA%D1%82%D1%80%D0%BE%D0%B7%D0%B0%D1%85%D1%80%D0%B0%D0%BD%D0%B2%D0%B0%D0%BD%D0%B5%D1%82%D0%BE-%D0%B4%D0%BE%D0%B2%D0%B5%D0%B4%D0%B5-%D0%B4%D0%BE-%D0%BE%D1%82%D0%BC%D1%8F%D0%BD%D0%B0-%D0%BD%D0%B0-%D0%B1%D0%BB%D0%B8%D0%B7%D0%BE-140-%D0%BF%D0%BE%D0%BB%D0%B5%D1%82%D0%B0-%D0%B2-%D0%BF%D0%B0%D0%BD%D0%B0%D0%BC%D0%B0-news691322.html", "text": "Проблем с електрозахранването на международното летище „Токумен“ в столицата на Панама доведе до отменянето на 140 полета през вчерашния ден, съобщават от авиокомпанията Copa Airlines, цитирани от Русийская газета. Летището се смята за един от най-сериозните транзитни центрове в Америка, като през него прелитат рейсове от 90 градове в Северна и Южна Америка, както и от Европа. След извръшването на спешни ремонтни работи полетите са подновени. „Съобщаваме на пътниците ни, че подновихме работа, след извънредната ситуация на летище „Токумен“, съобщават от авиокомпанията Copa Airlines в профила си в „Туитър“. .", "date": "2017.09.19", "title": "На тъмно! Проблем с електрозахранването доведе до отмяна на близо 140 полета в Панама"}
{"url": "http://pik.bg/%D1%81%D1%82%D0%B0%D0%BD%D0%B8%D0%BC%D0%B8%D1%80-%D1%81%D1%82%D0%BE%D0%B8%D0%BB%D0%BE%D0%B2-%D0%B2%D0%B5%D1%87%D0%B5-%D0%BC%D0%B8%D1%81%D0%BB%D0%B8-%D0%B7%D0%B0-%D0%BD%D0%BE%D0%B2-%D0%B4%D0%BE%D0%B3%D0%BE%D0%B2%D0%BE%D1%80-%D1%81-%D0%B0%D1%81%D1%82%D0%B0%D0%BD%D0%B0-news691321.html", "text": "Треньорът на шампиона на Казахстан Астана Станимир Стоилов вече мисли за продъжаване на договора си, съобщава Спортал. Насотящят договор на спецалиста с клуба е до декември. Мъри даде да се разбере, че не изключва възможността да подпише нов договор на пресконференцията си след победата на тима му с 4:1 като гост над Кайсар, където старши треньор е Стойчо Младенов. Победата е девета поредна за Астана и тимът е лидер в класирането с 63 точки. Кайсар пък няма победа в последните три мача и е седми в таблицата с 29 точки. \"Има още много време до декември. Щом постъпи предложение от клуба, ще седнем  ище го обсъдим. Сега имаме по-важни задачи. Предстоят трудни мачове в групите на Лига Европа. Ще се опитаме да излезем от тях и да зарадваме Казахстан\", заяви Стоилов.", "date": "2017.09.19", "title": "Станимир Стоилов вече мисли за нов договор с Астана"}
{"url": "http://pik.bg/%D0%BF%D0%BE-%D0%BF%D0%BE%D0%B3%D1%80%D0%B5%D1%88%D0%BA%D0%B0-%D1%81%D0%BE%D1%86%D0%B8%D0%B0%D0%BB%D0%BD%D0%B0-%D0%BC%D1%80%D0%B5%D0%B6%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%BF%D1%80%D0%BE%D1%84%D0%B8%D0%BB%D0%B0-%D0%BD%D0%B0-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D1%80%D0%B0%D1%83%D0%BB-%D0%BA%D0%B0%D1%81%D1%82%D1%80%D0%BE-news691329.html", "text": "Администраторите на социалната мрежа „Фейсбук“ блокираха временно профила на Мариела Кастро – дъщерята на председателя на Държавня съвет на Куба Раул Кастро, съобщава електронното издание Cubadebate. Профилът на Мариела е станал недостъпен, след като тя публикувала номера на банкова сметка за помощ на пострадалите от урагана „Ирма“, който предизвика мащабни разрушения в Куба в началото на септември. След блокирането Мариела Кастро се принудила да махне номера на сметката. От администрацията на „Фейсбук“ все пак реагираха и активираха отново профила на Мариела Кастро, като поднесоха и извиненията си за допусната грешка. „От екипа ни по погрешка са блокирали материал, публикуван от Вас във „Фейсбук“. Поднасяме извиненията си за недоразумението“, се посочва в съобщението от администрацията на „Фейсбук“.", "date": "2017.09.19", "title": "По погрешка! Социална мрежа блокира временно профила на дъщерята на Раул Кастро"}
{"url": "http://pik.bg/%D0%B1%D0%BE%D0%B9-%D0%B2-%D1%81%D1%8A%D0%B1%D0%BB%D0%B5%D0%BA%D0%B0%D0%BB%D0%BD%D1%8F%D1%82%D0%B0-%D0%BD%D0%B0-%D0%BF%D0%B0%D1%80%D0%B8-%D1%81%D0%B5%D0%BD-%D0%B6%D0%B5%D1%80%D0%BC%D0%B5%D0%BD-%D0%BD%D0%B5%D0%B9%D0%BC%D0%B0%D1%80-%D0%B8-%D0%B5%D0%B4%D0%B8%D0%BD%D1%81%D0%BE%D0%BD-%D0%BA%D0%B0%D0%B2%D0%B0%D0%BD%D0%B8-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B7%D0%B0-%D0%B3%D1%83%D1%88%D0%B8%D1%82%D0%B5-news691323.html", "text": "Южноамериканските нападатели на Пари Сен Жермен Неймар и Единсон Кавани са се сбили в съблекалнята след мача от шестия кръг на шампоната на Франция срещу Лион (2:0), съобщава  L`Equipe. Напрежението между бразилецът и уругваецът достигнало критичната си точка, след като двамата не успели да се разберат кой да изпълнява дузпите. Кавани пропусна дузпа в мача срещу Лион. След бързата намеса на бранителя на отбора Тиаго Силва ситуацията била овладяна. По-рано стана ясно, че Неймар се е отписал от страницата на Кавани в „Инстаграм“.", "date": "2017.09.19", "title": "Бой в съблекалнята на Пари Сен Жермен: Неймар и Единсон Кавани се хванаха за гушите"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B5-%D0%B8%D0%B7%D0%BA%D0%BB%D1%8E%D1%87%D0%B8-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8-%D0%BC%D0%B5%D1%80%D0%BA%D0%B8-%D0%B7%D0%B0-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D0%BD%D0%B5-%D0%BD%D0%B0-%D0%BD%D0%B0%D1%82%D0%B8%D1%81%D0%BA%D0%B0-%D1%81%D1%80%D0%B5%D1%89%D1%83-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news691325.html", "text": "Доналд Тръмп е заявил, че демокрацията във Венецуела трябва да бъде възстановена скоро Президентът на САЩ Доналд Тръмп заяви, че иска демокрацията във Венецуела да бъде възстановена скоро и предупреди, че Съединените щати може да предприемат допълнителни мерки, за да увеличат натиска срещу богатата на петрол държава, съобщава Reuters, цитирани от Фокус. Американският президент направи коментара си, по време на вечеря с лидери на Латиноамерикански страни, проведена в кулоарите на Генералната Асамблея на ООН. Тръмп заяви, че народа на Венецуела гладува, а страната им се руши. САЩ, които наложиха финансови санкции срещу Венецуела, са готови да предприемат допълнителни стъпки, ако социалистическото правителство на Николас Мадуро продължи да провежда авторитарно управление, предупреди американският държавен глава. Американският лидер определи ситуацията в южноамериканската страна, като „напълно неприемлива“ и призова за пълното възстановяване на демокрацията и политическите свободи на гражданите, подчертавайки, че иска „това да се случи много скоро“. На вечерята бяха поканени президентите на Бразилия – Мишел Темер, на Колумбия – Хуан Мануел Сантос, на Панама – Хуан Карлос Варела и вицепрезидентът на Аржентина – Габриела Мичети.", "date": "2017.09.19", "title": "Доналд Тръмп не изключи допълнителни мерки за увеличаване на натиска срещу Венецуела"}
{"url": "http://pik.bg/%D1%83%D1%80%D0%B0%D0%B3%D0%B0%D0%BD%D1%8A%D1%82-%E2%80%9E%D0%BC%D0%B0%D1%80%D0%B8%D1%8F%E2%80%9C-%D0%BE%D1%82%D0%BD%D0%B5%D1%81%D0%B5-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D0%B4%D0%BE%D0%BC%D0%B8%D0%BD%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0-news691332.html", "text": "Ураганът „Мария“, който атакува с максималната си мощ от пета категория Доминиканската република, е разрушил домът на премиера на островната страна Рузвелт Скерит. Това съобщи самият Скерит в профила си във „Фейсбук“. „Къщата ми отлетя. Изляцо съм под властта на урагана. Добът се пълни с вода“, написа Скерит. В следващото съобщение той отбелязва, че е бил спасен.", "date": "2017.09.19", "title": "Ураганът „Мария“ отнесе къщата на премиера на Доминиканската република"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D1%81-%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4-%D0%B7%D0%B0-79-%D0%B4%D0%BD%D0%B8-%D0%BE%D0%BA%D0%BE%D0%BB%D0%BE-%D1%81%D0%B2%D0%B5%D1%82%D0%B0-news691335.html", "text": "Шотландецът Марк Бомонт постави нов световен рекорд, правейки околосветско пътешествие с велосипед за 79 дни, съобщава Би Би Си. 34-годишният Бомонт приключи обиколката си на 18 септември пред Триумфалната арка в Париж. „Това бяха най-дългите два и половина месеца в живота ми – коментира след финала щастливият Бомонт. – Най-изтощителното изпитание, на което съм подлагал тялото и мозъка си досега в живота си. Всеки ден, сам по себе си, бе невероятно изпитание за физическите и умствените ми възможности“. Шотландецът стартира предизвикателството си на 2 юли в Париж. За 79 дни той преодоля 29 000 километра, преминавайки през териториите на 16 страни. Средно на ден Бомонт е преодолявал по 370 километра. Марк Бомонт успя да подобри досегашният рекорд за околосветско пътешествие с велосипед, който принадлежеше на новозенландеца Андрю Никълсън, с 44 дни. Шотландецът заяви, че за обиколката си е бил вдъхновен от романа на Жул Верн „Около света за 80 дни“. През 2008 година Бомонт обиколи света с велосипед за 195 дни.", "date": "2017.09.19", "title": "Рекорд! С велосипед за 79 дни около света"}
{"url": "http://pik.bg/%D0%BE%D1%82-%D1%84%D0%B1%D1%80-%D0%BF%D0%BE%D1%81%D0%B4%D1%81%D0%BB%D1%83%D1%88%D0%B2%D0%B0%D0%BB%D0%B8-%D0%B1%D0%B8%D0%B2%D1%88%D0%B8%D1%8F%D1%82-%D1%80%D1%8A%D0%BA%D0%BE%D0%B2%D0%BE%D0%B4%D0%B8%D1%82%D0%B5%D0%BB-%D0%BD%D0%B0-%D0%B8%D0%B7%D0%B1%D0%BE%D1%80%D0%BD%D0%B8%D1%8F-%D1%89%D0%B0%D0%B1-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news691326.html", "text": "От Федералното бюро за разследване (ФБР) са подслушвали преди и след президентските избори в САЩ бившият ръководител на изборния щаб на Доналд Тръмп – Пол Манафорт, съобщава  CNN, позовавайки се на свои източници. Подслушването на срещите и телефонните разговори на Манафорт е било основано на санкцията на съда и правото на прослушване в интерес на външното разузнаване (FISA). Подслушването на Манафорт е свързано с разследване на ФБР от 2014 година на дейността на консултантска фирма, оказваща услуги на украинска политическа партия. Части от подслушаните разговори на Манафорт са били предадени през 2017 година на екипа на спецпрокурора на САЩ Робърт Мюлер, който води разследването за предполагаемите опити за намеса на Русия в американските избори. Отбелязва се, че Манафорт е бил подслушван до момента, в който президента Доналд Тръмп  не е престанал да общува с бившия ръководител на изборния си щаб. Както е известно в края на юли агенти на ФБР обискираха дома на Манафорд в Александрия. По неофициални данни тогава те са търсили документи, свързани с Русия.", "date": "2017.09.19", "title": "От ФБР посдслушвали бившият ръководител на изборния щаб на Доналд Тръмп"}
{"url": "http://pik.bg/%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D0%B8-%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%80%D1%83%D1%81%D0%B8%D1%8F-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%82-%D0%BE%D1%82%D0%BD%D0%BE%D0%B2%D0%BE-news691327.html", "text": "Държавният секретар на САЩ Рекс Тилърсън и министърът на външните работи на Русия ще проведат нова среща по време на сесията на Генералната асамблея на ООН, която продължава в Ню Йорк, съобщава електронното издание на RT, като се позовава на програмата на ръководителя на Държавния департамент. Според информацията срещата трябва да се проведе днес в хотел „Палас“ в Ню Йорк, като ще започне в 17:00 часа местно време, (б.р 0:00 часа българско време на 20 септември). Предишната среща между Лавров и Тилърсън бе на 17 септември, отново в Ню Йорк.", "date": "2017.09.19", "title": "На четири очи! Държавният секретар на САЩ и външният министър на Русия ще се срещнат отново в Ню Йорк"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81-%E2%80%9E%D0%B4%D1%8A%D0%BB%D0%B1%D0%BE%D0%BA%D0%BE-%D1%84%D0%B8%D0%BB%D0%BE%D1%81%D0%BE%D1%84%D1%81%D0%BA%D0%B0%E2%80%9C-%D1%80%D0%B5%D1%87-%D0%BF%D1%80%D0%B5%D0%B4-%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B0%D1%82%D0%B0-%D0%B0%D1%81%D0%B0%D0%BC%D0%B1%D0%BB%D0%B5%D1%8F-%D0%BD%D0%B0-%D0%BE%D0%BE%D0%BD-news691330.html", "text": "Президентът на Съединените щати Доналд Тръмп ще изнесе „дълбоко философска“ реч пред Генералната асамблея на ООН, чийто заседания продължават в Ню Йорк, съобщи високопоставен представител на Белия дом, цитиран от РИА Новости. „Тази реч представлява концепция и декларация от страна на президента към всички страни по света за това, как Америка вижда себе си в света, как Америка действа, какви са ценностите й и как това се отнася към останалите страни. Става дума за дълбоко философско обръщение“, заявява източникът. Според информацията, Тръмп е отделил много време „създавайки, развивайки, и настройвайки се за тази своя реч във всеки един аспект“. Източникът допълва, че при изготвянето на тази реч на Тръмп са помагали ключовите му съветници, но като цяло това е реч на самия президент, която отразява неговите лични приоритети. Освен това в изявлението си Доналд Тръмп ще отправи ключови послания към всички страни по света, като ще бъде отбелязана и „настоящата най-сериозна опасност“ Иран и Северна Корея.", "date": "2017.09.19", "title": "Доналд Тръмп с „дълбоко философска“ реч пред Генералната асамблея на ООН"}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B0%D1%82%D0%B0-%D0%B8%D0%B4%D0%B5%D1%8F-%D0%B7%D0%B0-%D0%B7%D0%B0-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-%D0%BD%D0%BE%D0%B2%D0%B0-%E2%80%9E%D0%BA%D0%BE%D0%BD%D1%82%D0%B0%D0%BA%D1%82%D0%BD%D0%B0-%D0%B3%D1%80%D1%83%D0%BF%D0%B0%E2%80%9C-%D0%B7%D0%B0-%D1%81%D0%B8%D1%80%D0%B8%D1%8F-%D0%BD%D0%B5-%D1%81%D1%82%D0%B8%D0%B3%D0%BD%D0%B0-%D0%B4%D0%BE-%D0%BE%D0%B1%D1%81%D1%8A%D0%B6%D0%B4%D0%B0%D0%BD%D0%B5-%D0%B2-news691331.html", "text": "Съединените щати събраха министри от ключови съюзници, за да настояват за политическо разрешение на кризата в Сирия, но се отказаха от френски призив за създаване на нова контактна група, която да търси разрешение на конфликта, предава Франс Прес, цитирани от Фокус. Среща, проведена в Ню Йорк, от група на поканените от държавния секретар на САЩ Рекс Тилърсън, т.нар. „съмишленици“ от НАТО и арабските съюзници, стигна до съгласие да призове воюващите страни да влязат в преговори и да се споразумеят за политически преход в региона. Групата предупреди, че, нито сирийският президент Башар Асад, нито неговите съюзници Русия и Иран, могат да очакват, че света ще признае режима за легитимен и ще отпусне финанси за възстановяването на страната, без да бъде постигнато споразумение. Призивът на Франция за създаването на нова \"контактна група\", която да привлече ключовите играчи  за да контролира мирния процес, обаче не срещна одобрение от Вашингтон заради нежеланието му да седне на една маса с Техеран. \"Нямаше дискусия за създаването на други форуми в тази сесия\", заяви пред репортерите американският помощник-държавен секретар Дейвид Сатърфийлд, след срещата. Министърът на външните работи на Холандия Берт Кундерс потвърди, че френската идея „не е обсъждана“. \"Щеше да е трудно за нас, ако Иран присъстваше в контактната група“, разясни позицията на САЩ, високопоставен служител на американската администрация, пожелал анонимност. По-рано френският външен министър Жан-Ив льо Дриан заяви, че Франция ще свика заседание на петте постоянни членове на Съвета за сигурност на ООН в четвъртък, за да бъде обсъдено разработването на група \"обединяваща основните участници в конфликта\". \"Сега трябва да започнем политически процес и затова трябва да излезем от пътищата, които не ни доведоха до решение от 2011 г. насам\", каза той на пресконференция. От американска страна, Сатърфийлд призна, че няма голям напредък в търсенето на политическо решение, откакто Женевската конференция за Сирия през юли 2012 г. се съгласи на принципа за създаване на преходно правителство в Дамаск.", "date": "2017.09.19", "title": "Френската идея за за създаване на нова „контактна група“ за Сирия не стигна до обсъждане в Ню Йорк"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2%D0%BE-%D0%BC%D0%B5%D0%BB%D0%B5-%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BF%D1%8A%D1%82%D1%8F-%D0%B4%D0%BE%D0%B1%D1%80%D0%B8%D1%87-%D0%B2%D0%B0%D1%80%D0%BD%D0%B0-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news691367.html", "text": "МВР Двама души са загинали при катастрофа между два тежкотоварни автомобила на пътя Добрич - Варна, в района на разклона за село Стефаново. Това съобщиха от пресцентъра на . Инцидентът е станал в 6.25 часа тази сутрин. Движението в района е ограничено. По първоначални данни двамата шофьори на тежкотоварните автомобили са загинали при челен удар. Организиран е обход през село Бранище.", "date": "2017.09.19", "title": "КЪРВАВО МЕЛЕ! Жестока катастрофа на пътя Добрич-Варна, има загинали"}
{"url": "http://pik.bg/%D0%B4%D0%B2%D0%BE%D0%B5%D0%BD-%D1%81%D1%82%D0%B0%D0%BD%D0%B4%D0%B0%D1%80%D1%82-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BA%D1%83%D0%BF%D1%83%D0%B2%D0%B0-%D0%BF%D0%B0%D0%BC%D0%BF%D0%B5%D1%80%D1%81%D0%B8-%D0%BE%D1%82-%D1%87%D1%83%D0%B6%D0%B1%D0%B8%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%B1%D0%B8%D0%BB%D0%B8-%D0%BF%D0%BE-%D0%BF%D1%80%D0%BE-news691370.html", "text": "Внучето ми е добре. Има баба омбудсман, така че правата му са защитени. Това заяви пред Нова телевизия омбудсманът във връзка с двойния стандарт на храните у нас и изнесената информация за 147% по-скъп детски сок в София, отколкото в Берлин. \"Моята дъщеря купува едни точно определени памперси от чужбина, защото смята, че същите, които се продават у нас, са по-пропускливи. Не мога да кажа дали това е така, но ето, че младите търсят продукти и стоки от чужбина\", обясни омбудсманът. \"Всеки един от нас от емпиричния си опит знае, че шоколадът във Виена е различен от този в България. Качеството и на перилните препарати продължава да е различно\", смята Манолова. \"Направих едно елементарно потребителско проучва на български майки, които живеят в Берлин Виена и София - установихме че едно пюренце в България има по-голям процент рапично олио, което не е по-полезно, а и цената е 26% по-висока. Със 150% цените на храните в България са по-високи от тези в други европейски страни. Изключително активен е словашкият премиер по темата за двойния стандарт\", заяви Манолова. \"Имам много съюзници, моето настояване е да бъде променено предлагането на стоки от една и съща мярка с различно качество за различните страни. Това е дискриминация - защо ще ни продават по-малко качествени храни, по-скъпо, заяви Манолова. Трябва да има единна позиция на българските институции поне по тази тема\", посочи тя.", "date": "2017.09.19", "title": "ДВОЕН СТАНДАРТ! Дъщерята на Мая Манолова купува памперси от чужбина, българските били по-пропускливи"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D0%B8%D1%82%D0%B5-%D0%BD%D0%B0-%D1%86%D1%81%D0%BA%D0%B0-%D0%BD%D0%B0-%D0%BF%D0%BB%D0%B0%D0%B6-%D0%BF%D1%80%D0%B5%D0%B4%D0%B8-%D0%BC%D0%B0%D1%87%D0%B0-%D0%B7%D0%B0-%D0%BA%D1%83%D0%BF%D0%B0%D1%82%D0%B0-news691381.html", "text": "Футболистите на ЦСКА се възползваха от топлото време по Черноморието и посетиха плажа в курорта Албена, където бяха на лагер преди днешния си мач 1/16-финален мач за Купата на България срещу Несебър. Португалците Тиаго и Пинто бяха най-активни на плажа, като не пропуснаха да се повозят и с туристическо влакче в Албена, пише „Тема Спорт“. Вчера „червените“ се преместиха в курорта Равда, откъдето пътуваха за Несебър, за да проверят състоянието на терена на местния стадион и да проведат една тренировка преди днешния мач. Заниманието беше изгледано от 20 привърженици на ЦСКА, които надъхаха футболисти с песни.", "date": "2017.09.19", "title": "Футболистите на ЦСКА на плаж преди мача за купата"}
{"url": "http://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%BE%D0%B1%D1%8F%D0%B2%D0%B8-%D0%BF%D0%BE%D1%80%D1%8A%D1%87%D0%BA%D0%B0-%D0%B7%D0%B0-%D1%87%D0%B5%D1%82%D0%B2%D1%8A%D1%80%D1%82-%D0%BC%D0%B8%D0%BB%D0%B8%D0%BE%D0%BD-%D0%BB%D0%B5%D0%B2%D0%B0-%D0%B7%D0%B0-%D0%B4%D0%BE%D1%81%D1%82%D0%B0%D0%B2%D0%BA%D0%B0-%D0%BD%D0%B0-%D0%BA%D0%BE%D0%BC%D0%BF%D1%8E%D1%82%D1%80%D0%B8-%D0%B8-%D0%BE%D1%84%D0%B8%D1%81-%D1%82%D0%B5%D1%85%D0%BD%D0%B8%D0%BA%D0%B0-news691362.html", "text": "Продължава усилената работа на Министерството на българското председателство на Съвета на Европейския съюз по осигуряването на логистиката на събитията, които ще се проведат в първата половина на 2018-та година у нас. В тази връзка ведомството на Лиляна Павлова обяви обществена поръчка на стойност четвърт милион лева за доставка на компютри и офис техника, съобщава БГНЕС. Самата поръчка е разделена на пет обособени позиции. За 71 500 лв. без ДДС Министерството на българското председателство на Съвета на ЕС 2018 г. ще закупи 34 лаптопа, 8 настолни компютри, оборудване за сървър, твърди дискове и др. За 88 000 лв. без ДДС ще бъдат закупени и общо 23 мултифункционални устройства – принтери, скенери, копирни машини. Близо 10 000 лв. без ДДС ще струва и закупуването на 29 бр. операционни системи. Още 54 500 лв. без ДДС ще отидат за купуването и оригинални консумативи за копирни и печатащи устройства за нуждите на председателството. Други близо 30 000 лв. без ДДС ще бъдат платени за офис техника, която е включена в обществената поръчка за доставка на мебели. Срокът за подаване на оферти е 10 октомври. Това е втора поръчка за доставка на компютърна техника за нуждите на председателството. През ноември миналата година Центърът за подготовка на председателството пусна обществена поръчка за доставка на общо 33 компютъра – 31 лаптопа и 2 настолни на обща стойност малко над 40 000 лв. без ДДС. Поръчката бе прекратена.", "date": "2017.09.19", "title": "Лиляна Павлова обяви поръчка за четвърт милион лева за доставка на компютри и офис техника"}
{"url": "http://pik.bg/it-%D1%84%D0%B8%D1%80%D0%BC%D0%B0-%D0%BE%D1%82%D0%BA%D1%80%D0%B8-%D0%BE%D1%84%D0%B8%D1%81-%D0%B7%D0%B0-400-%D1%81%D0%BF%D0%B5%D1%86%D0%B8%D0%B0%D0%BB%D0%B8%D1%81%D1%82%D0%B8-news691372.html", "text": "Международната компания за IT услуги Endava откри новия си офис в София, в който към края на 2020 година се планира да работят 400 топспециалисти. Това е свързано със стратегията за сериозно разширяване на дейността и екипа у нас - от малко над 70 души днес до 180 през юни 2018 г. и 380-400 в тригодишен период. Endava стъпи на българския пазар в края на 2016 г. след сливането с компанията за разработка на софтуер - ISDC, като това беше стъпка в посока увеличаване на капацитета й в Централна и Източна Европа. Оттогава инженерният екип в София работи по проекти за световни лидери в областта на новите технологии, телекомуникациите, застрахователното и банково дело. Новият офис на компанията е в центъра на града, разположен на два етажа в бизнес сграда \"Милениум Център\" и има обща площ от 2200 кв. м.", "date": "2017.09.19", "title": "IT фирма откри офис за 400 специалисти"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B2%D1%80-%D0%B8-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B0%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0%D0%BD%D0%B0%D1%82%D0%B0-%D0%BF-news691401.html", "text": "\"Събрахме информация за организирана престъпна група, занимаваща се с широк спектър от дейности. Задържахме 5 лица, привлечени като обвиняеми за организиране на престъпна група, държане на наркотични вещества и контрабанда. Случаят е свързан и с убит човек, за когото се смята, че е бил част от тази група. Това е таксиметровият шофьор Борислав, който беше прострелян през февруари тази година и по-късно почина в болница\", коментира шефът на спецпрокуратурата Иван Гешев. \"Иззехме огромно количество контрабандни цигари, на стойност близо 1,5 млн. лв. Това е един тир с цигари. Задържахме неголямо количество амфетамин, марихуана, кокаин. Открихме много сим карти и пистолет със заличени номера\". обясни той. \"Групата беше много добре организирана. Убийството на Борислав показва, че те нямат спирка, когато е възможно да изтече информация\", сподели главният секретар на МВР Младен Маринов. \"Убитият, Борислав, е бил в състава на такава група. Най-вероятно е преценен, че е слабо звено и затова е пристъпено към това действие. Убитият е бил част от групата, която е заловена за притежание на 14,5 тона хашиш край Мировяне\", обясни Младен Маринов. \"Работата беше много труда, защото организаторите на групата бяха много предпазливи и спазваха всички принципи на конспиративност\", добави той. \"Не може да коментираме нищо към момента по случая с отвличането на Адриан Златков. Води се разследване и трябва да запазим конфиденциалност, както при случаите с разбитите групи\", обясни Младен Маринов. \"Вчера задържахме извършители на грабеж, извършен същия ден в района на складова база \"Илиянци\". Няколко часа след грабежа лицата са задържани. Арестувани са четирима души, взели около 80 000 лева от чужд гражданин\", коментира прокурор Емилия Русинова на въпрос за вчерашната акция на полицията. Нови разкрития за ударните акции на МВР, баретите и прокуратурата срещу организираната престъпност правят от вътрешното ведомство. Какви са разследвания на Софийската градска прокуратура (СГП), Специализираната прокуратура (СпП) и Министерство на вътрешните работи (МВР) проведени на територията на София ще коментират шефовете в прокуратурата Емилия Русинова, Иван Гешев, главсекът Младен Маринов, директорът на ГДБОП – главен комисар Ивайло Спиридонов, директорът на ГДНП – главен комисар Христо Терзийски и директорът на СДВР – старши комисар Ивайло Иванов.", "date": "2017.09.19", "title": "ИЗВЪНРЕДНО В ПИК TV! МВР и прокуратурата с нови разкрития за акциите срещу организираната престъпност (ОБНОВЕНА)"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B6%D0%B5%D0%BD%D0%B8-%D0%BA%D0%B0%D0%BA-%D0%B4%D0%B0-%D0%BD%D0%B5-%D1%81%D0%B5-%D0%B2%D0%BB%D1%8E%D0%B1%D0%B8%D1%82%D0%B5-%D1%81%D0%BB%D0%B5%D0%B4-%D1%81%D0%B5%D0%BA%D1%81-news691347.html", "text": "Отнеси се към това, което чувстваш, като към защитна реакция на психиката. Наложено ни е да вярваме, че добрите момичета не правят секс без любов, затова ти подсъзнателно, най-вероятно, се опитваш да оправдаеш нощната си авантюра с по-дълбока причина. Спомни си какво си мислеше за този мъж преди секса. Дали ти се струваше толкова невероятен и тогава? А занапред е добре да знаеш, че „само секс” не съществува, пише cosmopolitan.bg. В това е убедена Хелън Фишер, антрополог и изследовател. За чувството любов в мозъка ни отговарят три взаимосвързани системи – на сексуалното желание, на романтичното привличане и привързаността. И въздействието върху една не остава незабелязано от другите две. Ето защо понякога силното приятелство преминава в отношения, а случайната връзка може да се превърне в зависимост. „Сексуалната стимулация провокира производството на тестостерон и ако ти харесва това, което се случва, се задейства и хормонът допамин, - обяснява професор Фишер, - той директно влияе на романтичните преживявания. Освен това по време на оргазма се отделят вазопресин и окситоцин. Тяхната зона на влияние е чувството на привързаност и пълното фиксиране в партньора”. Така или иначе, без емоционални последици няма да се разминеш. Но пък тях можеш бързо да елиминираш. Пази контрола си върху своите мисли и чувства, а и… Имай предвид, че галенето на гърдите и оргазмът предизвикват бурен прилив на окситоцин при жените. Както пише Робин Данбар в книгата си „Наука за любовта и изневярата”, това вещество е активирано в момента на раждането и кърменето и жените са особено податливи на неговото влияние. Веднага можеш да познаеш ефекта на „хормона на верността” по усещането за спокойствие и доверие към партньор, който виждаш за пръв път. Най-логично ще е да решиш да симулираш оргазъм и да не даваш на мъжете да те пипат по гърдите, но тогава какъв ще е смисълът на секса? Има и друг вариант. Според учените действието на окситоцина минава след няколко часа, но отделянето му може да бъде предизвикано лесно, само с разговор по телефона, например. Изводът? Сведи всякакви такива опасни контакти до минимум. Не се интересувай от мъжа, не оставай при него за преспиване, не му взимай телефона и не го търси в социалните мрежи. С прегръдките на сбогуване също внимавай. Те провокират отделяне на ендорфин, друг хормон, виновен за влюбването ни. Не си мисли за героя на предишната нощ, колкото и да е била незабравима. Колкото по-често мислено се връщаме към някой обект, толкова по-голяма и здрава става мрежата от неврони в мозъка ни, свързана с него. И при най-малкото напомняне съзнанието ни само се „спуска” по стръмния път. И точно така се формира навикът. Не превръщай мъжа в такъв навик! Да си кажеш „Аз няма да мисля за него” е все едно да се опитваш да не си спомняш за бялата маймуна. Това е ефектът на ироничния бумеранг – колкото повече се опитваш да не мислиш за нещо, толкова по-често го правиш. Какво да правиш? Позволи на мислите ти да се реят, но не им придавай значение. Използвай техниката на „пълзенето” – вслушвай се в това как отеква чувството или желанието в тялото ти. Наблюдавай за минута оттенъците на усещането, дишай дълбоко и спокойно. Не драматизирай, ако ефектът не е мигновен, ще го забележиш по-късно. Намери други начини да усещаш прилив на щастие. Да се влюбиш лесно и приятно става благодарение на хормона допамин, той задейства „центъра на удоволствието” в мозъка и предизвиква чувство на предусещане. Непрекъснато се стремим към центъра на нашите желания, но никога не сме удовлетворени: за щастието отговарят други сектори! Избягвай нервните ситуации. Медитирай, спортувай, чети, виждай се с приятели. Светът е толкова голям и пълен с удоволствия! Какво да правиш, ако все пак се влюбиш? Довери се на лявото полукълбо на мозъка си. Помисли си защо обектът на твоята страст не е подходящ за теб и си спомняй това, когато емоциите те затрупат. Не действа? Активирай хипоталамуса. Той отговаря за производството на хормони и реагира на физически неприятните усещания. Асоциирай мъжа с нещо гнусно.", "date": "2017.09.19", "title": "САМО ЗА ЖЕНИ! Как да не се влюбите след секс"}
{"url": "http://pik.bg/%D0%B3%D1%80%D0%B8%D1%88%D0%BE-%D0%B8%D0%B7%D1%80%D0%B0%D0%B2%D0%BD%D1%8F%D0%B2%D0%B0-%D1%80%D0%B5%D0%BA%D0%BE%D1%80%D0%B4-%D0%B1%D0%B5%D0%B7-%D0%B4%D0%B0-%D0%BF%D1%80%D0%B0%D0%B2%D0%B8-%D0%BD%D0%B8%D1%89%D0%BE-news691392.html", "text": "Най-добрият български тенисист Григор Димитров ще изравни личното си най-предно класиране в световната ранглиста през следващата седмица и то без да играе на корта. Това обяви популярният тенис анализатор и блогър Крис Голдсмит на профила си в Туитър. Димитров в момента не играе турнири и не прави нищо, за да прогресира напред. Следващата надпревара с участието на българския тенисист е в Пекин и започва на 2 октомври. Според Голдсмит след седмица Гришо ще бъде номер 8 в света и ще измести от тази позиция Стан Вавринка, който няма да играе до края на сезона заради контузия. Осмото място в ранглистата на АТР е най-предната позиция в класацията през кариерата на хасковлията. 26-годишният българин беше осми в света преди три години. Той стана №8 на АТР на 4 август 2015 година. В момента разликата между Григор Димитров и Вавринка е 115 точки. Българинът има 3575 точки, а швейцарецът е с 3690. През тази седмица Вавринка загуби 150 точки от актива си и тази тенденция ще продължи и при следващото актуализиране на ранглистата. Седми е Доминик Тийм (Австрия) с 4030, който също загуби 150 точки от актива си през тази седмица.", "date": "2017.09.19", "title": "Гришо изравнява рекорд без да прави нищо"}
{"url": "http://pik.bg/%D0%BD%D0%B0-%D1%84%D0%B8%D0%BD%D0%B0%D0%BB%D0%BD%D0%B0%D1%82%D0%B0-%D0%BF%D1%80%D0%B0%D0%B2%D0%B0-%D0%B4%D0%BE-20-%D0%B4%D0%B5%D0%BA%D0%B5%D0%BC%D0%B2%D1%80%D0%B8-%D0%BF%D1%80%D0%B8%D0%B5%D0%BC%D0%B0%D0%BC%D0%B5-%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%B0%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news691393.html", "text": "През месец декември правителството ще приеме окончателната програма на европредседателството. Това каза министърът за Българското председателство на Съвета на Европейския съюз (ЕС) Лиляна Павлова на обсъждане на приоритетите на страната ни за предстоящото европредседателство. „Това ще бъде най-късно до 20 декември. Търсим икономическо развитие, единен дигитален пазар. Стратегията за сближаването и бъдещето на ЕС. Това, което предстои е провеждането на тематични дебати и обществени обсъждане в секторните приоритети. Те са обединени в 5 направления. Първият е сигурност и правосъдие. Един от основните приоритети са Западните Балкани – не само като европейска перспектива, но и сигурността и миграцията, както и по свързаността. Именно затова на 26-27 октомври в София ще бъде и първата такава среща. Официалното откриване на председателството ще бъде на 4 януари. На 5 януари ще направим редица срещи както с българското правителство, така и с българския парламент. Календарът със събитията е утвърден и вече е факт“, заяви Павлова. По думите й в България ще се проведат над 230 събития, 30 от които са на най-високо ниво. „В областта на правосъдие и вътрешен ред планираме неформален съвет в София, както и във формат ЕС-САЩ през месец май. МВР и Министерството на правосъдието имат подготвени 24 срещи. На 21 септември и 23 октомври ще направим дебати по приоритетите на председателството“, каза още Лиляна Павлова.", "date": "2017.09.19", "title": "На финалната права! До 20 декември приемаме окончателната програма на европредседателството"}
{"url": "http://pik.bg/%D1%85%D0%B0%D1%81%D0%B0%D0%BD-%D0%B0%D0%B7%D0%B8%D1%81-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D1%81%D1%82%D0%BE%D0%BB%D0%B5%D1%82%D0%BD%D0%B8%D1%86%D0%B0%D1%82%D0%B0-%D0%BC%D0%B0%D1%80%D0%B8%D1%8F-news691395.html", "text": "Кметът на Кърджали Хасан Азис поздрави баба Мария Ралева, която на 17 септември навърши 100 години. Подари й голям букет и много подаръци, сред които албума за развитието на Кърджали през последния век. Градоначалникът й пожела светли дни, радост и здраве и разговаря с рожденичката за възхода на Кърджали, за неговите хора, за добруването и толерантността между родопчани. Столетницата е родена на 17 септември 1917г. в с. Железари, община Ивайловград, но животът й преминава в Кърджали. Радва се на дъщеря и син, трима внуци и един правнук.", "date": "2017.09.19", "title": "Хасан Азис поздрави столетницата Мария"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B5%D0%BA%D1%81%D0%B3%D1%83%D1%80%D1%83%D1%82%D0%BE-%D1%81%D0%B2%D0%B0%D0%BC%D0%B8-%D1%81%D0%B8-%D0%BF%D1%80%D0%B8%D1%87%D0%B8%D0%BD%D0%B8-%D0%BA%D0%BE%D0%BC%D0%B0-%D0%BF%D1%80%D0%B5%D0%B4%D0%B8-%D0%B4%D0%B0-%D0%B1%D1%8A%D0%B4%D0%B5-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0%D0%BD-news691409.html", "text": "Самопровазгласилият се за божество Митрадевананда Свами, който преди няколко месеца бе арестуван от бургаската полиция по тежки обвинения в родината си, изпадна в кома броени часове, преди да бъде екстрадиран в Русия. Там той ще бъде съден за убийство, съобщава \"Флагман\". В момента гуруто се намира в реанимацията на УМБАЛ – Бургас. Лекарите са в чудо, защото всичките му жизнени показатели са отлични и той би трябвало да е здрав като бик. Обмисля се свикването на лекарска комисия, тъй като досега не е виждано такова чудо. Не е изключено опасният престъпник сам да си е предизвикал изкуствена кома, за да избегне екстрадицията. За тази цел е използвал йогистки практики, докато е лежал в килията. Така от ареста се озовал направо в реанимацията. При извършения обстоен преглед не са открити и никакво външни наранявания. Гуруто обаче имал мазол на главата, тъй като стоял с  часове с краката нагоре. Опасният Свами се издирва от руските служби за убийство и го грози доживотен затвор. Налице са и данни  за сексуално насилие и мъчения над деца. Той е сочен за лидер на криминална група, създадена с цел набиране на жени от Русия, Украйна и Беларус, чрез Интернет. Момичетата са били принуждавани да прекратят  всякакви контакти с техните близки, да имат сексуални отношения с лицето, да участват във филми с порнографско съдържание и да проституират в Европа, САЩ и Мексико. Същият е заподозрян  и за убийството на непълнолетно момче, което е безследно изчезнало на 17. 03. 2016г., както и за мъчения и насилствени сексуални действия срещу други лица. Докато Свами лежеше в ареста, няколко лица, които нормален човек не би докоснал с голи ръце, спяха на палатки пред съда в знак на протест.", "date": "2017.09.19", "title": "ИЗВЪНРЕДНО! Сексгуруто Свами си причини кома преди да бъде екстрадиран "}
{"url": "http://pik.bg/%D0%BC%D0%BB%D0%B0%D0%B4%D0%BE%D1%81%D1%82-%D0%BE%D1%82%D0%BD%D0%BE%D0%B2%D0%BE-%D0%BD%D0%B0%D1%81%D1%82%D1%80%D1%8A%D1%85%D0%BD%D0%B0-%D0%BF%D0%BE%D1%80%D0%B5%D0%B4%D0%BD%D0%B8%D1%8F%D1%82-%D0%BF%D1%80%D0%BE%D1%82%D0%B5%D1%81%D1%82-%D0%B5-%D1%81%D1%80%D0%B5%D1%89%D1%83-%D0%BF%D0%B0%D1%80%D0%BA%D0%B8%D0%BD%D0%B3-news691358.html", "text": "Застрояване върху зелени площи е причината отново изкара на протест жители на столичния квартал „Младост”. Този път не става въпрос за строителство на нова сграда, а на паркинг към магазин. Наскоро жители на „Младост-1” се събудили с бележки по колите си, на които пише, че трябва да ги преместят, защото започва строеж. Първоначално те не знаели за какъв строеж става въпрос, но се сдобили със скици, от които разбират, че ще се изгражда паркинг към голяма търговска верига. Той ще бъде за тировете, които зареждат търговския обект. Притесненията на хората са от това да не бъде блокиран входът към улицата, на която живеят. Освен това се страхуват от замърсяването и от това, че ще останат без тротоар и без място децата да играят.", "date": "2017.09.19", "title": "\"Младост\" отново настръхна! Поредният протест е срещу паркинг"}
{"url": "http://pik.bg/%D1%88%D0%BE%D0%BA-%D1%80%D0%B0%D0%BD%D0%B8-%D0%BE%D1%82-%D0%B1%D1%80%D0%B0%D0%B4%D0%B2%D0%B0---%D0%BB%D0%B5%D0%BA%D0%B0-%D1%82%D0%B5%D0%BB%D0%B5%D1%81%D0%BD%D0%B0-%D0%BF%D0%BE%D0%B2%D1%80%D0%B5%D0%B4%D0%B0-%D0%B5%D1%82%D0%BE-%D0%BA%D0%B0%D0%BA-%D1%86%D0%B8%D0%B3%D0%B0%D0%BD%D0%B8%D1%82%D0%B5-%D0%BD%D0%B0%D0%BF%D0%B0%D0%B4%D0%BD%D0%B0%D0%BB%D0%B8-%D0%BC%D0%BE%D0%BC%D1%87%D0%B5%D1%82%D0%BE-%D1%81%D0%BD%D0%B8%D0%BC%D0%BA%D0%B8-18-news691410.html", "text": "Организацията за закрила на българските граджани пък обяви, че на 21.09.2017 г. от 11:00 часа до 15:00 часа ще се проведе протест пред сградата на Районна покуратура в град Айтос ще се проведе мирен протест под надслов „Не на прокуратурското безобразие“. Целта на протеста е да се окаже подкрепа на пребития от цигани Илиян Мавров. На протеста се очакват около 200 души. Ще бъдат използвани знамена, транспаранти, мегафони и други помощни средства, които не са в разрез със закона. На протеста няма да се толерира неморално поведение, агресия, физическа саморазправа, както и всяка друга форма, която противоречи на добрите законови намерения на организаторите на протеста. Шокиращи кадри, на които ясно се виждат раните по главата на 25-годишния бургазлия Илиян Мавров, изпратиха от Организацията за закрила на българските граждани (ОЗБГ). На фотоса прави впечатление големината на нараняванията след ударите с брадва от страна на циганската тумба край айтоското с. Мъглен. Въпреки това нападателите на Илиян в момента са на свобода, съобщава \"Флагман\". Бургаските патриоти разпространяват и кадри, които показват, че освен брадвата, циганите са имали още две оръжия. Те са налагали Илиян и с тях, след което чупят прозореца на колата му. , питат от ОЗБГ. Бургаските патриоти организират мащабен протест в четвъртък пред прокуратурата в Айтос.", "date": "2017.09.19", "title": "ШОК! Рани от брадва - лека телесна повреда! Ето как циганите нападнали момчето (СНИМКИ 18+)"}
{"url": "http://pik.bg/%D0%B2%D0%B8%D0%B4%D0%B8%D0%BD-%D0%BE%D0%B1%D1%8F%D0%B2%D0%B8-%D1%82%D1%80%D0%B0%D1%83%D1%80-%D0%B7%D0%B0-%D0%B4%D0%BE%D0%BC%D0%B5%D1%82%D0%B8%D0%B0%D0%BD-news691402.html", "text": "Ден на траур е обявен за утре - 20 септември - във Видин. По този начин видинската общественост ще отдаде последна почит на Видински митрополит Дометиан и почетен гражданин на Видин. Националният флаг пред всички административни сгради ще бъде свален наполовина. Със заповедта на кмета се отменят увеселителните мероприятия за времето от 8:00 часа до 24:00 часа на 20 септември. При невъзможност това да се случи, те ще започват с едноминутно мълчание. Днес, от 14:00 часа тленните останки на Видинския владика ще бъдат изложени за поклонение в катедралния храм \"Св. вмчк Димитър Солунски\". На 20 септември (сряда), в 9:00 часа, в храма ще бъде отслужена заупокойна Света литургия, а в 12:00 часа ще се извърши опелото. В 13:00 часа от църквата ще потегли траурно литийно шествие към Видинска Света митрополия, където ще бъдат положени тленните останки на владиката. Това съобщиха от Община Видин. Дометиан е канонически утвърден за Видински митрополит на 2.08.1987 г. , а с решение №197 от 28.11.2002 г. на Общинския съвет, той е удостоен със званието \"Почетен гражданин на Видин\".", "date": "2017.09.19", "title": "Видин обяви траур за Дометиан"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D1%82%D1%80%D0%B0%D1%88%D0%BD%D0%B0-%D1%82%D0%B0%D0%BF%D0%B0-%D0%BD%D0%B0-%D0%BE%D1%80%D0%BB%D0%BE%D0%B2-%D0%BC%D0%BE%D1%81%D1%82-%D0%B2%D1%8A%D0%B7%D0%BB%D0%BE%D0%B2%D0%BE%D1%82%D0%BE-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B5-%D0%B2-%D1%81%D0%BE%D1%84%D0%B8%D1%8F-%D0%B5-%D0%BA%D0%B0%D1%82%D0%BE-%D0%BC%D1%80-news691365.html", "text": "Жестока тапа се е образувала на \"Орлов мост\", съобщава репортер на ПИК. Задръстването е километрично, а шофьорите стоят на едно място повече от 8 минути без да мърдат. \"Това е някакъв ужас, все едно сме в Индия, няма такива задръствания\", оплакват се шофьорите, които призовават КАТ да предприеме мерки. \"Може би, ако на място има регулировчик нещата няма да са така\", допълват столичани попаднали в задръстването. Те допълват, че по груби сметки от \"Орлов мост\" до Окръжна болница се стига за 18 минути.", "date": "2017.09.19", "title": "ЕКСКЛУЗИВНО И САМО В ПИК! Страшна тапа на \"Орлов мост\"! Възловото кръстовище в София е като мравуняк (СНИМКИ)"}
{"url": "http://pik.bg/%D0%B8-%D1%82%D0%BE%D0%B2%D0%B0-%D0%B4%D0%BE%D0%B6%D0%B8%D0%B2%D1%8F%D1%85%D0%BC%D0%B5-%D0%B4%D0%B2%D0%B0-%D1%80%D0%BE%D0%B1%D0%BE%D1%82%D0%B0-%D1%81%D0%B8-%D0%B8%D0%B7%D0%BC%D0%B8%D1%81%D0%BB%D0%B8%D1%85%D0%B0-%D1%81%D0%B2%D0%BE%D0%B9-%D1%81%D0%BE%D0%B1%D1%81%D1%82%D0%B2%D0%B5%D0%BD-%D0%B5%D0%B7%D0%B8%D0%BA-%D1%84%D0%B5%D0%B9%D1%81%D0%B1%D1%83%D0%BA-%D0%B3%D0%B8-%D1%83%D0%B1%D0%B8-news691353.html", "text": "Фейсбук изключи захранването на два от роботите си с изкуствен интелект. Машините измислили свой собствен език, неразбираем за хората, и започнали да си общуват на него. По-рано тази година експертите от Изследователския център на Фейсбук за изкуствен интелект създадоха роботи, инструктирани да се научат как да преговарят помежду си и да договарят търговски сделки. Техните настройки обаче не включвали задължението да се комуникира на разбираем английски език. И тогава нещо странно се случило с две от програмите – Боб и Алис. Двамата си създали свой собствен език и започнали да комуникират изцяло на него. А за програмистите станало невъзможно да го декодират. Затова се наложило да дръпнат щепсела. Буквално.", "date": "2017.09.19", "title": "И това доживяхме! Два робота си измислиха свой собствен език, Фейсбук ги \"уби\""}
{"url": "http://pik.bg/%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%B5%D0%BD%D1%81%D0%B8%D0%BE%D0%BD%D0%B8%D1%80%D0%B0%D0%BD%D0%B0-%D1%83%D1%87%D0%B8%D1%82%D0%B5%D0%BB%D0%BA%D0%B0-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8-%D1%81%D0%BB%D0%B5%D0%B4-%D1%81%D0%BA%D0%BE%D0%BA-%D0%BE%D1%82-%D0%B1%D0%BB%D0%BE%D0%BA-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D1%81%D0%BD%D0%B8%D0%BC%D0%BA%D0%B8-1-news691418.html", "text": "На ужасяваща находка се натъкнаха жители на врачанския жилищен комплекс „Дъбника“ днес. Трупът на жена беше открит край блок №10. Тя се е самоубила, като е скочила от балкона си на 6-ия етаж, съобщава Булнюз.бг. Тялото е на 64-годишната пенсионирана начална учителка Искра Г. Тя живеела сама в апартамента, след като съпругът й починал преди 2 години. Оттогава дъщеря й Галя идвала всеки ден, за да й помага и да се грижи за нея. По непотвърдена информация, Искра страдала от тежка болест. Ден преди трагедията тя била на контролен преглед и изследвания в болницата. Същата вечер дъщеря й седяла с нея в дома й до към 21 часа, а към 3 часа съседи чули странен шум от апартамента. Най-вероятно тогава учителката взела фаталното решение и се хвърлила от блока. Сутринта нейни съседи видели тялото. Първа попаднала на трупа млада майка, която живеела в болка. Незабавно бил подаден сигнал в полицията. Криминалисти са извършили оглед на местопроизшествието. Вече повече от 2 часа обаче те чакат пристигането на трупна линейка, която да извози мъртвата към болницата за аутопсия. Тялото все още лежи край жилищния блок, покрито с одеяло.", "date": "2017.09.19", "title": "РАЗТЪРСВАЩА ТРАГЕДИЯ! Пенсионирана учителка се самоуби след скок от блок във Враца (СНИМКИ 18+)"}
{"url": "http://pik.bg/%D1%80%D0%B0%D0%B7%D1%87%D0%B8%D1%81%D1%82%D0%B8%D1%85%D0%B0-%D0%BE%D1%84%D0%B8%D1%81%D0%B0-%D0%BD%D0%B0-%D1%83%D0%BB%D0%B8%D1%87%D0%BD%D0%B0%D1%82%D0%B0-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news691369.html", "text": "Само ден след публикацията на местния в. \"Марица\" за проститутката, която си е обзавела \"офис\" с матрак, маса и телефон в квартала срещу Централна гара, от любовното гнездо на труженичката вече няма и помен. Още вчера сутринта работници дойдоха и вдигнаха матрака, на който жрицата приемаше клиенти и устройваше с тях оргии с алкохол и секс. \"Сега ще спим спокойно нощем, а през деня комшиите ще си играят карти на мястото, без да ги безпокои нахалната гостенка\", коментираха живеещи наблизо след разчистването на бардака от градинката на ул. \"Хан Кардам\". Междувременно и вчера пияната жрица на любовта се въртеше около мястото, което бе превзела, и недоволстваше, че са разтурили бизнеса. Останалите колежки от бранша обаче изчезнаха и не са се мяркали в квартала от сутринта, твърдят съседите. Доскоро те се оплакваха, че откакто общината инсталира видеокамери по Алеята на любовта срещу гарата, те са пренесли бизнеса си навътре в квартала, където електронните \"очи\" не могат да ги зърнат.", "date": "2017.09.19", "title": "Разчистиха \"офиса\" на уличната проститутка в Пловдив"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B2%D0%BE%D0%B5%D0%BD%D0%BD%D0%B8%D1%8F%D1%82-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D0%B8%D0%BB-%D1%8F%D0%B4%D1%80%D0%B5%D0%BD%D0%B0-%D0%B2%D0%BE%D0%B9%D0%BD%D0%B0-%D0%BC%D0%B5%D0%B6%D0%B4%D1%83-%D1%81%D0%B0%D1%89-%D0%B8-%D1%80%D1%83%D1%81%D0%B8%D1%8F-news691424.html", "text": "Бивш съветски военнослужещ, който се твърди, че е предотвратил ядрена катастрофа в пика на Студената война, е починал на 77 г., информира Би Би Си. Станислав Петров е бил на смяна в руски център за ранно предупреждение при ядрена заплаха през 1983 г., когато компютрите погрешно засичат, че САЩ са изстреляли ракети към СССР. Той взема важно решение, че тревогата е фалшива и не докладва на началниците си. Действията му, появили се на бял свят години по-късно, вероятно предотвратяват ядрена война. Петров е починал в дома си в Москва през май, но информацията за смъртта му става публична едва тази седмица. В интервю през 2013 г. Петров разказа как е получил информация в ранните часове на 26 септември 1983 г., която подсказвала, че са изстреляни американски ракети. Имах цялата информация (показваща, че има ракетна атака). Ако докладвах на началниците си, никой нямаше да каже дума срещу мен, разказа той. Вместо да се свърже с началниците си, Петров съобщава на дежурния офицер в щаба за неизправност в системата. Ако Петров е взел друго решение, минути по-късно е имало вероятност от ядрена война. 23 минути по-късно разбрах, че нищо не се е случило. Ако наистина имаше реална атака, щях да разбера. Беше такова облекчение, спомня си Петров. По-късно разследване показва, че съветските сателити погрешно са идентифицирали слънчевата светлина, която се е отразила върху облаци като двигатели на междуконтинентални балистични ракети. Петров, пенсионирал се като подполковник, е починал на 19 май, но за смъртта му се разбрало едва в началото на този месец.", "date": "2017.09.19", "title": "Почина военният, предотвратил ядрена война между САЩ и Русия"}
{"url": "http://pik.bg/%D0%B1%D0%B0%D0%BA%D1%83-%D0%BF%D1%80%D0%B8%D0%B5%D0%BC%D0%B0-%D1%84%D0%B8%D0%BD%D0%B0%D0%BB%D0%B0-%D0%BD%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0%D1%82%D0%B0-%D0%BB%D0%B8%D0%B3%D0%B0-%D0%BF%D1%80%D0%B5%D0%B7-2019-%D0%B3%D0%BE%D0%B4%D0%B8%D0%BD%D0%B0-news691459.html", "text": "Финалът в Шампионска лига през сезон 2018/19 ще се играе на Олимпийския стадион в Баку, Азербайджан, съобщи испанското издание AS. Другият претендент за този мач - стадионът на „Атлетико (Мадрид) \"Метрополитано\", бе отхвърлен заради по-малък брой ВИП места по трибуните. Съоръжението бе открито само преди дни, като замести досегашния дом „Висенте Калдерон“, но явно няма нужните условия, за да приеме подобен двубой. Домакинът на мача трябва да бъде утвърден официално на Изпълкома на УЕФА на 21 септември. Този сезон финалът в Шампионска лига ще се играе на Олимпийския стадион в Киев, Украйна. Изборът на УЕФА пък търпя критики заради нестабилността в държавата, както и заради очаквани проблеми с гостуващите фенове.", "date": "2017.09.19", "title": "Баку приема финала на Шампионската лига през 2019 година"}
{"url": "http://pik.bg/%D0%B7%D0%B2%D0%B5%D1%80%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B2%D1%80%D0%B0%D1%86%D0%B0---%D0%BA%D0%BE%D0%BB%D0%B0-%D0%B8%D0%B7%D0%BB%D0%B5%D1%82%D1%8F-%D0%BE%D1%82-%D0%BF%D1%8A%D1%82%D1%8F-news691458.html", "text": "Жестока катастрофа е станала преди минути край Враца, предаде BulNews.bg. Кола е изхвърчала от пътя и се е преобърнала. Произшествието е станало на пътя за село Крапец, след разклона за Косталево. В лек автомобил „Рено Меган“ пътували мъж и жена на средна възраст. Шофьорът обаче загубил контрол над управлението и колата излетяла от шосето и навлязла в канавка. След това возилото обаче не спряло и се преобърнало в храсталаци. Цяло чудо е, че колата не е нацелила топола край пътя, тъй като тогава най-вероятно ПТП-то нямаше да се размине без смъртен случай. Двамата пътници в колата са ранени при жестокия удар. Те са откарани в болница с множество травми, но те не са животозастрашаващи. Щетите по колата обаче са много големи. По първоначална информация причината за инцидента е движение с несъобразена скорост. Полиция е на мястото и документира случая.", "date": "2017.09.19", "title": "Зверска катастрофа край Враца - кола излетя от пътя"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%BD%D0%B5-%D0%B2%D0%B4%D0%B8%D0%B3%D0%B0%D0%B9%D1%82%D0%B5-%D0%BD%D0%B0-%D1%82%D0%BE%D0%B7%D0%B8-%D0%BD%D0%BE%D0%BC%D0%B5%D1%80-%D0%B8%D0%B7%D0%BC%D0%B0%D0%BC%D0%B0%D1%82%D0%B0-%D0%B5-%D0%BE%D0%B3%D1%80%D0%BE%D0%BC%D0%BD%D0%B0-news691439.html", "text": "За нови телефонни измами, свързани с лотарията за американска Зелена карта сигнализира зрителка. Мъж, представящ се за официално лице от САЩ, се опитал да източи банковата й сметка, предава Bulgaria ON AIR. Лидия Методиева се регистрира в официалния сайт на посолството за томболата, но й се появява реклама за друг сайт – “посредник”, в който може да потвърди кандидатурата си. Различното при него било, че трябвало да заплати за услугата чрез банкова сметка.", "date": "2017.09.19", "title": "ВНИМАВАЙТЕ! Не вдигайте на този номер, измамата е огромна"}
{"url": "http://pik.bg/%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D0%B5%D0%B2%D1%80%D0%BE%D0%BF%D0%B0-%D0%B7%D0%B0%D0%BF%D0%BE%D1%87%D0%B2%D0%B0-%D0%B4%D0%B0-%D0%B4%D0%B5%D0%B9%D1%81%D1%82%D0%B2%D0%B0-%D0%B2%D1%81%D0%B5-%D0%BF%D0%BE-%D0%B0%D0%B4%D0%B5%D0%BA%D0%B2%D0%B0%D1%82%D0%BD%D0%BE-%D0%BF%D0%BE-%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-news691460.html", "text": "Приоритетите в областта на Министерството на вътрешните работи за европредседателството на България през 2018 г. са на първо място сигурността на европейските граждани след това миграцията. Това каза вътрешният министър Валентин Радев след общественото обсъждане на приоритети на България за предстоящото председателство през 2018 г. в областта \"Правосъдие и вътрешни работи\", което се проведе в Народното събрание. По думите му Европа започва да действа все по-адекватно по отношение на мигрантите. Вътрешният министър заяви, че България ще насочи силите си по време на председателството да повиши процента на връщане на незаконно пребиваващите на територията на ЕС лица. Радев допълни, че от България се очаква да придвижи напред темите, по които работи настоящата председателска тройка на ЕС.", "date": "2017.09.19", "title": "Валентин Радев: Европа започва да действа все по-адекватно по отношение на мигрантите"}
{"url": "http://pik.bg/%D0%BE%D1%82-%D1%80%D0%B0%D1%81%D0%BF%D1%83%D1%82%D0%B8%D0%BD-%D0%B4%D0%BE-%D0%B5%D0%BA%D1%81%D1%81%D1%8A%D0%B2%D0%B5%D1%82%D0%BD%D0%B8%D0%BA%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D1%81%D0%B8%D0%B2%D0%B8%D1%82%D0%B5-%D0%BA%D0%B0%D1%80%D0%B4%D0%B8%D0%BD%D0%B0%D0%BB%D0%B8-%D0%B2-%D0%B1%D0%BB%D1%8F%D1%81%D1%8A%D0%BA-%D0%B8-%D0%BF%D0%B5%D0%BF%D0%B5%D0%BB-news691416.html", "text": "Макар наскоро да подаде оставка, Стив Банън – съветникът по стратегическите въпроси на Доналд Тръмп, ще остане в политическата история на САЩ с прозвището Распутин. Така го наричаха и продължават да го наричат редица американски и световни анализатори. Погледнато глобално, фигурата на Банън се подрежда сред куп легендарни лица, чиято мащабна роля в историческите събития често бива преувеличавана и изисква подробно вглеждане и изследване. Най-емблематичната личност, чието име дори се е превърнало в нарицателно за политически съветник със свръхвлияние е Григорий Распутин. Доколко дълги са били ръцете му и тежка думата му ще научите най-подробно и точно от новата биографична книга . Тя отскоро е на българския пазар с логото на издателство \"Милениум\". Изследването на прочутия американски историк русист е най-мащабният, детайлен, сериозен и амбициозен труд, посветен на Распутин и на периода преди избухването на болшевишката революция. Авторът стъпка по стъпка поставя под лупа и развенчава популярните митове за неговия герой - от това, че е биологичен баща на престолонаследника Алексей, до това, че мъжкото му достойнство е с гигантски размери. Раздяланата на Банън и Тръмп даде повод на френския вестник \"Либерасион\" да расъждава върху историческите образи от ранга на Распутин, които са имали или е смятано, че имат изключителна роля в опасните и тайни политически интриги: Политическите гурута се крепят на два важни стълба: властта и тайната, - отбелязва журналистът Пиер Кери. – През XVII век те са наричани „сиви кардинали“, по прякора на отец Жозеф - „сивият кардинал“ на Ришельо, който пък от своя страна е „червеният кардинал“ на Людовик XIII. Кардиналите носят червено расо, а монасите – сиво – оттам и окраската в идиоматичния израз. В САЩ 63-годишният Стив Банън, „мозъка“ на Доналд Тръмп, който бе уволнен през август, в този ред на мисли, се подрежда в списъка от влиятелни личности, които са всявали силен страх и ненавист в обкръжението на лидерите, и които са истинските двигатели на историческите промени. Най-често те се появяват и изиграват своята роля във властта в смутни времена. Ето някои от тях: Срещата на монаха Распутин и императрица Александра, с която му приписват връзка, става през 1907 г., когато смятаният и за божи човек, и за луд, монах заява, че ще успее да излекува сина й - царевич Алексей от хемофилия. Макар да става довереник на император Николай II и семейството му, Распутин никога не е бил задкулисният управник на Русия. В момента на смъртта (мистериозното убийство) на монаха, министърът, за чиято оставка Распутин се борел, все още си стоял непокътнат на поста. Сатанинският мит за политическото всемогъщество на Распутин е изфабрикуван от болшевиките. Распутин просто не е имал толкова дълги ръце..., нито пък толкова дълъг полов член... 31-сантиметровата реликва, пазена във формалин, се оказва фалшива, отбелязва френският автор. Всичко за митичния черноризец ще откриете в интригуващия том \"Распутин и залезът на Романови\". Друг гуру и пресметлив предател е Александър Николаевич Яковлев* – последния идеолог на СССР, а по всяка вероятност и негов гробокопач, - пише Кери. – Този управник, поддръжник на режима, отначало е назначен за посланик в Канада. След завръщането си през 1982 година се превръща в идеологически вожд на Комунистическата партия. Той подсказва на Горбачов идеите за перестройката и гласността. През 1991 година той е човекът, убеждил Горбачов да не се стреля по литовските митингуващи. Така или иначе СССР рухва и Яковлев се преквалифицира в председател на Комисията на Политбюро по допълнителното проучване на документите, свързани с репресиите през 1930-1940 и началото на 1950-те години. Кристиан VII, крал на Дания и Норвегия от 1766 до смъртта си през 1808 г., имал два проблема: бил луд и алкохолизиран. Жена му Каролина Матилда се сближила със семейния лекар, който й направил дете и прокарал куп важни реформи в духа на философията на Просвещението. По-късно лекарят бил осъден за \"узурпация на властта\" и обезглавен през 1777 г. в Копенхаген. Любовницата фаворитка на Людовик XV - маркиза Дьо Помпадур, всявала страх в кралския двор и в средите на чуждестранните посланици. Приписва й се огромно политическо влияние, значителна задкулисна власт и възможност да управлява съдбата на придворните. Тя изобретила светската игра \"Риск\" - на световната карта премествала своите \"жетони\" във вид на военни части. Преминавайки от думи към дела, тя предложила напълно да се преосмислят съюзническите отношения на страната. Ролята й изпъква през 1755 г., когато била помолена от австрийския дипломат граф Кауниц да се намеси в преговорите, довели до подписването на Версайския договор от 1756 г., който намалил френско-австрийския антагонизъм. Договорът довел до тъй наречената Седемгодишна война (1756-1763), в резултат на която Франция губи Нова Франция в Канада. Според слуховете, след катастрофалната загуба на некадърното ѝ протеже маршал Дьо Субиз мадам Дьо Помпадур утешила краля с прочутата фраза: \"След нас и потоп\". Хари Лойд Хопкинс е социален работник, близък съветник на американския президент Франклин Делано Рузвелт, и осми търговски секретар на САЩ. Той е един от основоположниците на Новия курс в политиката и на програмите за социално подпомагане. През Втората световна война Хопикнис се превръща в един от главните съветници на Рузвелт в областта на дипломацията, а също и в автор на политики в програмата Заем-наем, в следствие на която на Съюзниците са доставени помощи в размер на около 50 милиарда долара. Уинстън Чърчил в своите мемоари му отделя специално внимание, нарича го \"естествен водач на хората\", притежаващ \"пламтяща душа\". Но през май 1943 година статия във в. „Чикаго Трибюн“ звучи доста тревожно: \"Близък съветник на Рузвелт се оказа „Распутин на Белия дом“ - гласи заглавието. А текстът алармира, че Хопкинс се е стрещал с Чърчил и Сталин. Задава се въпросът работи ли той за СССР. Бивш агент на КГБ през 1990 година заявява, че Хопкинс наистина е бил техен човек! Госпожа Чхве е южнокорейска бизнесдама, глава на крупна компания. Тя има достъп до секретната отбранителна програма на страната си, насочена към Северна Корея, и решава съдбите на министрите в родното си правителство между 2013-а и 2016 година. И всичко това, благодарение на факта, че е приятелка от детинство на президентката на страната Пак Кън Хе. Чхве е основното действащо лице в южнокорейския политически скандал от 2016-а, довел до медийното разобличаване и масовите протести, в които бе поискана оставката на Пак Кън Хе. Заради разкриването на секретна информация на 10 март т.г. Пак Кън Хе бе лишена от президентските си правомощия. По същото време правосъдните органи започнаха работа и по делото на нейния \"Распутин\", пише Кери. Оставката или уволнението на Банън през август бе резултат от опитите на генерал Джон Кели, който неотдавна пое ръководството на администрацията в Белия дом, да прекрати вътрешните конфликти сред сътрудниците на президента, гласяха коментарите в щатската преса. Смята се, че в Белия дом Банън е бил най-силно свързан с представителите на консервативните сили, с поддръжниците на популизма и национализма и тези идеи са били подхванати от Тръмп в предизборната му кампания. Банън бе активен поддръжник на някои от най-спорните инициативи на администрацията на Тръмп като забраната за влизане в САЩ на граждани на седем предимно мюсюлмански страни и оттеглянето на Вашингтон от Парижкото споразумение за климата. Тръмп му се доверяваше безпрекословно, а обкръжението му мразеше и се страхуваше от могъщия му съветник. Доколко силно е било влиянието на Стив Банън, бъдещето ще покаже, а всички, които искат да изпълнят белите петна в собствената си представа за Тръмп, е биографията . В книгата са описани обективно и подробно всички фактори, създали милиардера - политическо величие. А зад всеки силен мъж, ако не една силна жена, непременно стои друг велик човек... бил той и в сянка.", "date": "2017.09.19", "title": "От Распутин до екссъветника на Тръмп: сивите кардинали в блясък и пепел"}
{"url": "http://pik.bg/%D0%B4%D0%B0%D0%BD%D1%8A%D1%87%D0%BD%D0%B8%D1%82%D0%B5-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%BD%D0%B0-%D1%82%D1%8A%D1%80%D0%B3-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%BE-%D0%BE%D0%B1%D0%BE%D1%80%D1%83%D0%B4%D0%B2%D0%B0%D0%BD%D0%B5-news691464.html", "text": "Спирален компютърен томограф и рентгенов апарат са обявени за продажба на търг от Националната агенция по приходите-офис Пазарджик. Наддаването е насрочено за 26 септември. Спиралният компютърен томограф е закупен през 2009 г. и е в добро техническо състояние, а първоначалната цена, на която се продава, е 48 000.00 лв. с ДДС. Рентгеновият апарат, марка SIMENS, пуснат в употреба през 2009 г., е с първоначална цена 49 000.00 лв. с ДДС. Оглед на вещите може да се извърши на адрес: гр. Велинград, бул. „Съединение“ № 49 от 9 ч. до 17 ч. На този адрес се намира общинската болница на курортния град, както и диагностично-консултативният център, но на кое от двете здравни заведения са медицинските апарати, не се споменава. За да се включат в наддаването, желаещите трябва да преведат депозит за участие от 20 на сто от първоначално обявената тръжна цена, пише \"Монитор\". Условията и правилата за провеждането на публичните търгове, датите за огледите, както и списък на вещите с тяхната продажна цена и характеристики са на разположение в сградата на ТД на НАП - офис Пазарджик и на страницата на НАП в интернет.", "date": "2017.09.19", "title": "Данъчните продават на търг медицинско оборудване"}
{"url": "http://pik.bg/%D0%B4%D0%B5%D1%82%D0%B5-%D1%81%D0%B5-%D0%BF%D1%80%D0%B5%D0%B1%D0%B8-%D1%81-%D0%B0%D1%82%D0%B2-%D0%BE%D1%82%D0%BA%D0%B0%D1%80%D0%B0%D1%85%D0%B0-%D0%B3%D0%BE-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81-%D1%80%D0%B0%D0%BD%D0%B8-%D0%BF%D0%BE-%D0%B3%D0%BB%D0%B0%D0%B2%D0%B0%D1%82%D0%B0-news691466.html", "text": "11-годишно момче е в болница след падане от АТВ, съобщиха от пресцентъра на ОДМВР - Пловдив. Около 21.15 часа вчера в полицията в Хисаря постъпила информация за произшествието, станало на ул. “Априлци” в града. Според първоначалните данни, неправоспособният тийнейджър загубил контрол и паднал от управляваното нерегистрирано четириколесно моторно превозно средство. Двама загинаха в тежка катастрофа на пътя Добрич-Варна, пътят е затворен Пострадалият е оставен под лекарско наблюдение с контузни рани по главата и тялото. Работата по случая продължават служители от районното управление.", "date": "2017.09.19", "title": "Дете се преби с АТВ! Откараха го в болница с рани по главата"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BB%D1%8E%D0%B1%D0%BE-%D0%BF%D0%B5%D0%BD%D0%B5%D0%B2-%D1%89%D0%B5-%D0%B1%D1%83%D1%82%D0%B0-%D0%B1%D0%BE%D0%B1%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D0%B2-%D0%B1%D1%84%D1%81-%D1%87%D0%B8%D1%87%D0%BE%D0%B2%D0%BE%D1%82%D0%BE-%D1%81%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%80%D0%B0-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82---%D0%BF%D0%BE%D0%BB-news691366.html", "text": "Любо Пенев ще се кандидатира за президент на БФС. Конгресът е през февруари, а засега се очертават още двама мераклии за поста. Боби Михайлов вече обяви, че иска нов мандат. Наско Сираков също събира подкрепа от Левски и ЦСКА-София. Любо обаче бил категоричен, че не се притеснява, съобщава \"Офнюз\", който се позовава на достоверни източници. Той дори споделил през съмишленици, че е мотивиран да бие Боби Михайлов, който всички сочат за особено близък до Лудогорец. Знаем, Любо и Кирил Домусчиев си размениха публично обвинения след уволнението на треньора от националния тим. Пенев бил категоричен, че няма никакви притеснения да атакува и лобито на Гриша Ганчев, което стои зад Сираков. Бившият голмайстор бил убеден, че истинските цесекари няма да се колебаят и секунда между него и човека на Гришата. Интересното е, че и доста левскари харесват Любо, защото никога не се кланя на силните на деня. Кандидатурата му обаче ще бъде издигната официално от няколко малки клуба и бивши футболни функционери. Политически сили също са готови да помагат. Напук на слуховете в София, сред отборите, издигащи идола на \"армейците\", не е ЦСКА 1948. Чисто формално \"червените\" от трета дивизия още не са приети за редовни членове и нямат думата. Феновете на \"армейски\" тим обаче отдавна коментират, че биха подкрепили с две ръце Пенев за президент. Те не обичат нито сегашното ръководство на БФС, за кандидат на Гриша Ганчев е излишно да се говори.", "date": "2017.09.19", "title": "СЕНЗАЦИЯ! Любо Пенев ще бута Боби Михайлов в БФС! Чичовото се кандидатира за президент  - политически сили готови да му помагат"}
{"url": "http://pik.bg/%D0%B2%D0%BE%D0%B9%D0%BD%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BD%D0%BE%D0%B2-%D1%83%D0%B4%D0%B0%D1%80-%D0%BF%D0%BE-%D0%BD%D0%B5%D0%B9%D0%BC%D0%B0%D1%80-news691468.html", "text": "Словесната престрелка между президента на Барселона Хосеп Мария Бартомеу и звездата на ПСЖ Неймар продължава с пълна сила. Двамата са в крайно обтегнати отношения, след като френският клуб плати освобождаващата клауза на бразилския голаджия и го привлече за рекордните 222 милиона евро. Предполага се, че и преди това те са имали сериозни разминавания в отношенията, заради което Неймар е избрал да продължи кариерата си на \"Парк Де Пренс\", акцентира \"Гол\". Преди дни Ней отправи тежки думи към Бартомеу. Констатациите на Неймар дойдоха след изказване, в което Хосеп обвини бразилеца в лъжа. Сега Бартомеу затвърди мнението си: \"Имахме доверие на Неймар и неговите съветници. Когато един футболист иска да напусне, трябва да бъде честен. Такива бяха Алексис Санчес, Педро или Сеск Фабрегас. Пожелавам на нашите играчи всичко най-добро и не искам да навредя на никого\", заяви Хосеп, цитиран от \"4-4-2\". Босът на \"Камп Ноу\" има още един сериозен ребус за решаване. Той е свързан с капитана Андрес Иниеста, чийто договор изтича в края на сезона и легендата намекна, че може да напусне. \"Искаме да остане при нас, той има правото сам да реши кога да си тръгне от Барса. Андрес е вдъхновение за всички и е символ на клуба. Искаме да играе тук и мисля, че скоро ще преподпише\", добави Бартомеу. Относно контузията на Осман Дембеле, който ще отсъства от терените между три и четири месеца, той заяви: \"Ще се върне силен и ще ни даде това, за което го взехме. Говорихме, разочарован е, но забелязах още, че е уверен и оптимист за възстановяването си\", завърши шефът на Барса.", "date": "2017.09.19", "title": "Войната продължава! Нов удар по Неймар"}
{"url": "http://pik.bg/%D0%B8%D0%B7%D1%80%D0%BE%D0%B4%D0%B8-%D0%BF%D1%80%D0%B5%D0%B1%D0%B8%D1%85%D0%B0-80-%D0%B3%D0%BE%D0%B4%D0%B8%D1%88%D0%B5%D0%BD-%D1%81%D1%82%D0%B0%D1%80%D0%B5%D1%86-%D0%B2-%D0%B4%D0%BE%D0%BC%D0%B0-%D0%BC%D1%83-%D1%82%D1%80%D1%8A%D0%B3%D0%BD%D0%B0%D1%85%D0%B0-%D1%81%D0%B8-%D1%81-200-%D0%BB%D0%B5%D0%B2%D0%B0-news691473.html", "text": "На 18 септември в 12,00 часа в РУ Долни Дъбник е дошъл 80-годишен местен жител, който е заявил, че на 17 септември 2017 година около 01,00 часа двама са проникнали в дома му през отворен прозорец. След употреба на физическа сила и му нанесли побой и отнели от владението му сумата от 200 лева. Уведомен е прокурор от РП Плевен. Образувано е досъдебно производство за престъпление по чл.198, ал.1 от НК. От проведените незабавни оперативни действия е установено, че извършители на деянието са 21-годишен и 17-годишен, и двамата от Долни Дъбник. Лицата са направили самопризнания и са задържани за срок до 24 часа по Закона за МВР в помещение за временно задържане. По случая продължават работа  разследващ полицай и служители от РУ Долни Дъбник. Двама изроди пребиха и ограбиха възрастен мъж в дома му.", "date": "2017.09.19", "title": "Изроди пребиха 80-годишен старец в дома му! Тръгнаха си с 200 лева"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%B2-%D0%B1%D1%83%D1%80%D0%B3%D0%B0%D1%81-%D0%B7%D0%B0-%D1%83%D0%BD%D0%B8%D0%BA%D0%B0%D0%BB%D0%BD%D0%B8%D1%82%D0%B5-%D0%BE%D1%82%D0%BA%D1%80%D0%B8%D1%82%D0%B8%D1%8F-%D0%B2-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D0%BA%D1%8A%D1%81%D0%BC%D0%B5%D1%82%D1%8A%D1%82-%D0%B5-%D1%87%D0%B5-%D0%BF%D1%80%D0%B8-%D0%BD%D0%B0%D1%81-%D1%86%D0%B5%D0%BD%D0%BD%D0%BE%D1%81%D1%82%D0%B8%D1%82%D0%B5-%D0%BF%D0%BE%D0%B4--news691510.html", "text": "България се гордее, че има такива археолози, такива специалисти. И че имаме такива приятели от Великобритания, включително политици, като Дейвид Камерън, който посети миналата година страната ни, и че при нас са дошли такива учени от там, посочи Борисов. Проектът продължава. Впечатлени сме от вашия професионализъм, от подводната археология, и искам да връча награди, една от които на проф. Людмил Вагалински, каза пък кметът на Бургас Димитър Николов. Премиерът Бойко Борисов пристигна в Бургас. Той взима участие в пресконференцията на изследователите от Black sea MAР, предаде Флагман. Както съобщихме по-рано днес, открити са уникални находки в Черно море. Сред ценните артефакти са намерени много амфори и над 2500 потопени кораба от различни епохи. Министърът на културата Боил Банов съобщи, че става въпрос за уникални находки от световно значение, но и той се въздържа от коментар преди официалния брифинг. \"Погледах ги какво правят на кораба и съм невероятно впечатлен от българските учени и специалисти, които са уникални и работят уникално добре\", каза Борисов и допълни, че се радва, че парите, които са отпуснали от правителството, са отишли за тези открития, както и че ще бъде направен музей. На много места в Черно море са потъвали кораби, но късметът е, че нашето море под 200 метра няма кислород и тези ценности са запазени. За това ни прави по-привлекателни от Турция и Гърция и благодаря, че избрахте нас, обърна се Борисов към учените от чужбина.", "date": "2017.09.19", "title": "Борисов в Бургас за уникалните открития в Черно море: Късметът е, че при нас ценностите под вода са запазени"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%BE-%D0%BC%D0%B5%D0%BB%D0%B5-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D1%88%D0%B5%D1%81%D1%82%D0%B8%D0%BC%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%B1%D0%B8%D0%BB%D0%B8-29-%D0%B3%D0%BE%D0%B4%D0%B8%D1%88%D0%B5%D0%BD-%D0%B8-%D0%BC%D1%83-%D0%BF%D0%BE%D1%82%D1%80%D0%BE%D1%88%D0%B8%D0%BB%D0%B8-%D0%BA%D0%BE%D0%BB%D0%B0%D1%82%D0%B0-news691429.html", "text": "Шестима души са задържани нанасяне на побой на 29-годишен мъж в Кърджали, съобщават от Областната дирекция на МВР. Нападението е извършено тази нощ около 1:00 часа на бул. \"Христо Ботев\" в града. Групата, която се състои от петима мъже и една жена, участвала в принудително спиране на лек автомобил \"Фолксваген\" и нанасяне на побой на 29-годишния водач, на когото била оказана медицинска помощ. При скандала били счупени и стъкла на колата, с която се придвижвал потърпевшият. След подадения сигнал за инцидента незабавно е организирано издирване на участниците в произшествието и те са установени от полицаи на РПУ - Кърджали. По случая е образувано досъдебно производство. Изясняват се конкретните действия на замесените в престъплението и причината за свадата.", "date": "2017.09.19", "title": "Жестоко меле в Кърджали! Шестима в ареста, били 29-годишен и му потрошили колата"}
{"url": "http://pik.bg/%D0%BE%D0%B3%D1%8A%D0%BD-%D0%BD%D0%B0-%D1%80%D1%83%D1%81%D0%BA%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%BF%D0%BE%D0%B3%D1%80%D0%B5%D1%88%D0%BA%D0%B0-%D1%83%D0%B4%D0%B0%D1%80%D0%B8-%D1%86%D0%B8%D0%B2%D0%B8%D0%BB%D0%BD%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news691508.html", "text": "Двама души пострадаха, когато хеликоптер стреля неволно по зрители по време на военно учение в западната част на Русия, съобщи руски сайт, цитиран от Асошиейтед прес. На видео, качено на новинарския портал 66.ru, се виждат два прелитащи ниско хеликоптера, единият от които изстрелва ракета, която експлодира до зрител . Този новинарски сайт също публикува видео, на което се вижда как хеликоптер изстрелва ракети по военен камион на открито пространство. При залпа намиращ се до камиона човек бива обгърнат от облак от пепел, а снимащият видеоклипа се просва на земята. Западният военен окръг към руското министерство на отбраната съобщи в цитирано от Интерфакс комюнике, че по време на тренировка хеликоптер погрешка е прехванал мишена, но отрече да има пострадали. \"В резултат от удара с неуправляема ракета е бил повреден товарен камион, на който не е имало хора\", се казва в изявлението, в което не се посочва кога е станал инцидентът, нито дали учението е било част от маневрите \"Запад 2017\". Според източника двама души са ранени и две коли унищожени при инцидента, станал по време на военните маневри \"Запад 2017\". По данни на руския уебсайт \"Фонтанка\" произшествието е станало вчера и при него един човек е получил сътресение, предаде Ройтерс, цитирана от БТА.", "date": "2017.09.19", "title": " Огън на руски хеликоптер погрешка удари цивилни автомобили! Има ранени "}
{"url": "http://pik.bg/%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D1%83%D0%B1%D0%B8-%D0%BD%D0%B0-%D0%BC%D1%8F%D1%81%D1%82%D0%BE-%D0%BD%D0%B0%D1%88%D0%B5%D0%BD%D0%B5%D1%86-%D0%BD%D0%B0-%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4-%D0%B2-%D0%B8%D1%82%D0%B0%D0%BB%D0%B8%D1%8F-%D0%B8-%D0%BE%D1%84%D0%B5%D0%B9%D0%BA%D0%B0-news691538.html", "text": "Пиян шофьор на микробус уми на място 44-годишен българин в италианския град Мондрагоне и избяга. За по-малко от 24 часа карабинерите заловиха беглеца, който вече е с обвинение за убийство, предаде Би Ти Ви. Според разследването сънародникът ни, който карал велосипед, бил блъснат от шофьор, който карал с превишена скорост. Той обяснил пред полицията, че не видял колоездача на пътя и разбрал какво се е случило, чак след като го ударил. Водачът е открит в дома си все още под въздействието на алкохол.", "date": "2017.09.19", "title": "Пиян шофьор уби на място нашенец на велосипед в Италия и офейка"}
{"url": "http://pik.bg/%D0%BF%D1%80%D0%B5%D0%B4%D0%B8-%D0%B7%D0%B2%D0%B5%D0%B7%D0%B4%D0%BD%D0%B8%D1%8F-%D0%BC%D0%B0%D1%87---%D0%BA%D0%B0%D0%BC%D0%B0%D1%82%D0%B0-%D0%BF%D1%80%D0%B5%D0%B4%D1%80%D0%B5%D1%87%D0%B5-%D0%B3%D0%BE%D0%BB%D0%BE%D0%B2-%D1%81%D0%BF%D0%B5%D0%BA%D1%82%D0%B0%D0%BA%D1%8A%D0%BB-news691536.html", "text": "\"Ще видим колко гола ще вкараме, но ще има\", заяви Христо Стоичков часове преди мача-спектакъл между Дрийм тийм на Барселона и звезден отбор, сформиран от Стоичков. Камата ще започне в състава на родните супер футболисти, а след това ще играе и за бившия си клуб. Христо Стоичков е сред големите легенди на световния футбол. Мачът на стадион \"Берое\" е насрочен за сряда и ще започне в 20:00 часа. Хаджи, Давидс, Дзамброта, Жули, Мендиета, Балъков, Лечков, Стилиян Петров, Мартин Петров, Бербатов и още куп звездни играчи фигурират в списъка с футболисти, съставящи двата тима.", "date": "2017.09.19", "title": "Преди звездния мач - Камата предрече голов спектакъл"}
{"url": "http://pik.bg/%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D0%B5%D0%BC%D0%B8%D0%B4%D0%B0-%D1%83%D0%B4%D0%B0%D1%80%D0%B8-%D1%81-%D0%B1%D1%80%D0%B0%D0%B4%D0%B2%D0%B0-%D0%BF%D0%BE-%D0%B3%D0%BB%D0%B0%D0%B2%D0%B0%D1%82%D0%B0---%D0%BB%D0%B5%D0%BA%D0%B0-%D1%82%D0%B5%D0%BB%D0%B5%D1%81%D0%BD%D0%B0-%D0%BF%D0%BE%D0%B2%D1%80%D0%B5%D0%B4%D0%B0-%D0%B4%D0%B0-%D1%89%D0%BE%D0%BC-%D1%81%D0%B0-%D0%BE%D1%82-%D1%86%D0%B8%D0%B3%D0%B0%D0%BD%D0%B8-news691448.html", "text": "Цигани пребиха мъж с брадва, а съдът определи ударите със сечивото по главата като \"лека телесна повреда\"! Кмет забранява рок концерт, защото щял да пречи на циганите. Циганите са тотално неграмотни, мобилизират екипи да ги вкарват в училище. Над 40 нелегални мигранти се укриват в циганската махала в „Модерно предградие”. Това са само някои новини и то само от днес за циганските безчинства, за сляпата Темида и за общия упадък на страната ни по отношение на политиката спрямо ромското малцинство. Дали, ако ги вкараме в училищата, изведнъж ще спрат да ни пребиват, грабят, изнасилват? Особено щом им се разминава напълно в съда и щом се грижим за спокойствието им - да не ги безпокоят рок концертите! Все едно, че някой забранява ромските сватби от по 3 дни и нощи, за да не безпокоят българите... Няма да спрат, а ще продължават.  Законът ги пази, щом изнасилват майките и бабите ни и ги грабят, а после влизат за по няколко месеца в затвора и пак излизат да безчинстват. Щом удари с брадва по главата са \"лека телесна повреда\". Щом за кражба под стойността на минималната работна заплата не подлежат дори на арест... Ще стават още по-жестоки, ще стават още по-нагли и няма да има спасение от тях не само за майките и бабите ни, но и за децата ни.  Българите ще напускат родните си места, ще бягат от България, а къщите им ще бъдат заграбвани и оглозгвани от циганските банди, както става от поне две десетилетия. Това е ужасната истина за демографската политика - в днешната България сякаш има място и права само за циганите. Останалите треперим за живота си. Лека телесна повреда след многобройни удари с брадва по главата - според бургаския съд...", "date": "2017.09.19", "title": "ПАДЕНИЕТО НА ТЕМИДА! Удари с брадва по главата - \"лека телесна повреда\"? Да, щом са от цигани"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D1%80%D1%8A%D0%BC%D0%BF-%D0%B7%D0%B0%D0%BF%D0%BB%D0%B0%D1%88%D0%B8-%D0%BB%D1%8E%D1%82%D0%BE-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B2-%D1%80%D0%B5%D1%87%D1%82%D0%B0-%D1%81%D0%B8-%D0%BF%D1%80%D0%B5%D0%B4-%D0%BE%D0%BE%D0%BD-%D1%89%D0%B5-%D1%83%D0%BD%D0%B8%D1%89%D0%BE%D0%B6%D0%B8-%D1%82%D0%BE%D1%82%D0%B0%D0%BB%D0%BD%D0%BE-%D1%81%D1%82%D1%80%D0%B0%D0%BD%D0%B0%D1%82-news691504.html", "text": "Президентът на САЩ Доналд Тръмп обяви по време на първата си реч пред Общото събрание на ООН, че ще „унищожи тотално“ Северна Корея, ако от Пхенян не станат по отстъпчиви за изоставяне на ядрената си програма, предаде Франс прес. Във вторник започна първото обръщение наТръмп към Общото събрание на Организацията на Обединените нации, припомня Фокус. Според по-ранна информация се очаква главите теми в речта му да бъдат кризата около Северна Корея и Близкия Изток. В речта си Тръмп заяви, че „ние ще спрем радикалния ислямистки тероризъм, защото не можем да го позволим“. Президентът не бе използвал този термин от посещението си в Саудитска Арабия, отбелязва Си Ен Ен.", "date": "2017.09.19", "title": "ИЗВЪНРЕДНО! Тръмп заплаши люто Северна Корея в речта си пред ООН! Ще \"унищожи тотално\" страната, ако Пхенян не отстъпи"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%B5%D0%BD-%D0%BC%D0%B5%D0%B9%D0%BB-%D0%B4%D0%BE-%D0%BF%D0%B8%D0%BA-%D0%B0%D0%BD%D0%BE%D0%BD%D0%B8%D0%BC%D0%BD%D0%B8%D1%82%D0%B5-%D1%85%D0%B0%D0%BA%D0%BD%D0%B0%D0%BB%D0%B8-%D0%BC%D0%B5%D0%B9%D0%BB%D0%B0-%D0%BD%D0%B0-%D0%B0%D0%BF%D0%B8---%D0%B4%D0%BE%D0%BA%D1%83%D0%BC%D0%B5%D0%BD%D1%82%D1%8A%D1%82-%D0%B7%D0%B0-%D0%B8%D0%B7%D0%B1%D1%80%D0%B0%D0%BD%D0%B0%D1%82%D0%B0-%D1%84%D0%B8%D1%80%D0%BC%D0%B0-%D0%B7%D0%B0-news691502.html", "text": "Сензационен мейл получи агенция ПИК днес следобед. В него се твърди, че \"Анонимните\", които и да са те, са хакнали вчера мейла на АПИ и от него са изпратили съобщение плюс документ за избрана фирма за изпълнение на ТОЛ-системата. Те подчертават, че поемат отговорност за това. Въпросните \"Анонимни\" обаче твърдят, че документът, с който се избира фирма-победител в конкурса за системата, е и че те са се сдобили с него по свои пътища. В мейла се казва още, че изпращачите п азят всички логове и адреси на сървъри и компютри, чрез които са се сдобили с документа и са готови да предадат тази информация на агенцията ни и на ДАНС. Писмото идва от адрес dread.pirate.roberts.bg@gmail.com. Вчера ПИК получи съобщение за избора на фирма за изработка на ТОЛ-системата, която е \"Капш Трафик Солюшънс\", а по-късно от АПИ опровергаха информацията, като посочиха, че са фалшифицирани подписът и печатът на агенцията. Междувременно \"Анонимните\" обръщат внимание на факта, че върху писмото липсва дата, а и че са публикувани оценки на фирмите, при условие, че още не са отворени техните цени.", "date": "2017.09.19", "title": "СЕНЗАЦИОНЕН МЕЙЛ ДО ПИК: \"Анонимните\" хакнали мейла на АПИ - документът за избраната фирма за ТОЛ-системата бил автентичен (ФАКСИМИЛЕ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D0%BF%D0%BE%D0%B4-%D0%BF%D0%B0%D1%80%D0%B0-%D0%B7%D0%B0-%D0%B8%D0%B7%D0%BD%D0%B5%D0%BD%D0%B0%D0%B4%D0%B0---%D1%82%D0%BE%D1%82%D0%B0%D0%BB%D0%B5%D0%BD-%D0%B3%D0%B5%D1%80%D0%BE%D0%B9-%D0%B7%D0%B0-%D1%86%D1%81%D0%BA%D0%B0-%D0%B5-news691465.html", "text": "ЦСКА победи Несебър с 4:1 като гост в мач от 1/16-финалите за Купата на България. Страхотен двубой за Кевин Кубемба и \"армейците\" продължават напред. Победната серия на \"червените\" във всички надпревари не спира. ТИТУЛЯРИТЕ: НЕСЕБЪР: 33. Бояджиев, 18. Пюскюлю, 23. Молдованов, 27. Костов, 32. Баев, 10. Димов, 17. Вълчев, 21. Манев, 25. Зиксянг, 9. Колев, 5. Бастунов ЦСКА: 12. Китанов, 2. Атанасов, 4. Чорбаджийски, 7. Меркадо, 15. Малинов, 16. Лое, 17. Енрике, 18. Георгиев, 21. Кубемба, 25. Барт, 29. Ангелов \"Червените\" поведоха в 15-ата минута. Пробив на Меркадо по лявото крило и остро центриране. Кубемба засече топката и я прати в мрежата. Преди това Несебър пропусна да поведе, играч на домакините стреля от близка дистанция, но не сполучи. Кевин не се радваше на много силен старт с \"армейската\" фланелка. През лятото се появиха и информации, според които той е на дузпата в клуба. В последствие треньорският щаб на ЦСКА даде шансове за изява на Кубемба, а Кевин се отблагодарява на червения щаб с попадение за Купата. В 30-ата минута Георгиев се възползва от грешка в защитата на Несебър и подаде в наказателното поле, прецизна асистенция - за Кубемба остана да прати топката във вратата. Второ попадение на Кевин в мача. ЦСКА към момента е лидер в шампионата и показва стабилна игра за Купата на България. До края на полувремето нови голове не бяха отбелязани. Енрике бе близо до попадение, но нямаше шанс в завършващата фаза. Така \"червените\" имаха преднина от 2 гола до почивката. Кубемба отбеляза за трети път в срещата - хеттрик на Кевин. Красив гол в 59-ата минута. Майсторско изпълнение, впечатляващ рейд на Кубемба, двойно подаване с Меркадо и топката е в мрежата. Десподов вкара в 89-ата минута за гостите, а крайното 1:4 бе оформено след автогол на Бодуров в 90-ата минута.", "date": "2017.09.19", "title": "ИЗВЪНРЕДНО! \"Армейците\" под пара! За изненада - тотален герой за ЦСКА е..."}
