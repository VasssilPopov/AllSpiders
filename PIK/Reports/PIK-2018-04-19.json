{"url": "http://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D0%B4%D0%B5%D0%BE-%D1%81%D1%82%D0%B0%D0%BD%D0%B0-%D0%BD%D0%B0-2-%D0%B3%D0%BE%D0%B4%D0%B8%D0%BD%D0%BA%D0%B8-%D0%B1%D0%BE%D0%B1%D0%B8-%D0%B8%D1%81%D0%BA%D0%B0-%D0%B4%D0%B0-%D0%BB%D0%B5%D1%82%D0%B8-%D0%B0-%D0%BC%D0%B0%D0%B9%D0%BA%D0%B0-%D0%BC%D1%83-%D1%82%D1%80%D0%BE%D0%B3%D0%BD%D0%B0-%D1%81-%D1%82%D0%B5%D0%B7%D0%B8-%D0%B4%D1%83%D0%BC%D0%B8-%D1%81%D0%BD%D0%B8%D0%BC%D0%BA%D0%B0-news743795.html", "text": "Борислав, синът на водещия на тотото Деян Славчев-Део и Мариана, е рожденик днес. По-рано тази сутрин щастливата майка трогна приятелите си във \"Фейсбук\" с думите, с които честити празника на своето дете. \"Отново е 19 април, а аз не мога да повярвам кога минаха цели две години. На този ден чух първия плач на най-истинското нещо за мен - Борислав! Сега той ме гледа в очите и ми казва \"Мамаа\". Раздава целувки и казва \"бай, бай\". Обича \"мони\" (бонбони) и \"мана\" (банани). Разсмива ме със забавните си изрази и физиономии и ме кара да настръхвам всеки път, когато реши, че може да лети... Борислав е моят малък екстремист, който днес става на 2! Честит Рожден Ден, любов!\", написа Мариана. Усмихнатият малчуган бе шафер на сватбата на родителите си през октомври миналата година. Део и съпругата му не смятат да остават само с един наследник. Мечтата на култовия шоумен е да има 3 деца. Сподели:", "date": "2018.04.19", "title": "Синът на Део стана на 2 годинки! Боби иска да лети, а майка му трогна с тези думи... (СНИМКА)"}
{"url": "http://pik.bg/%D0%B1%D0%B0%D0%BD%D0%B4%D0%B8%D1%82%D0%B8-%D0%BF%D1%80%D0%B5%D0%B2%D1%8A%D1%80%D0%BD%D0%B0%D0%BB%D0%B8-%D0%B1%D0%B0%D0%B1%D0%B0-%D0%B2-%D0%BC%D1%83%D0%BB%D0%B5-%D0%B7%D0%B0-%D0%BA%D0%BE%D0%BA%D0%B0%D0%B8%D0%BD-%D0%B7%D0%B0%D1%80%D0%B0%D0%B4%D0%B8-%D0%B4%D1%8A%D0%BB%D0%B3-%D1%82%D1%8F-%D0%BB%D0%B5%D0%B6%D0%B8-%D0%B2-%D0%B7%D0%B0%D1%82%D0%B2%D0%BE%D1%80-%D0%B2-%D1%86%D1%8E%D1%80%D0%B8%D1%85-news743890.html", "text": "Специализираната прокуратура повдигна обвинения на седем участници в организирана престъпна група, занимавала се с разпространение на наркотици и изнудване в района на Враца. Шестима от участниците са задържани при операция на ГДБОП и Специализираната прокуратура. Седмият се укрива и е обявен за издирване. Групата е била поставена под наблюдение още през 2017 г. след постъпили жалби на пострадали граждани. Образувано е и досъдебно производство, предава \"Оффнюз\". Разследващите установили по един от случаите, че в началото на 2017 г. участник в групата дал на възрастна жена от Враца заем от 6000 с условието да ги върне на вноски в рамките на 3 месеца в сметка на неговия брат (който също е член на групата). Освен това накарал жената да подпише разписка, че е получила от него 10 000 лева. Завел я и при нотариус, където я накарал да подпише договор за покупко-продажба на жилището й във Враца. В акта било отразено, че тя е продала апартамента за 18 000 лева, въпреки че 2 години по-рано го е купила за 42 000 лв. Впоследствие двамата братя накарали жената да изтегли парите, които й превели по банков път, и да им ги предаде. Обяснили, че след като изплати дълга си от 6000 лева, ще й върнат жилището. Жената успяла да погаси заемаи поискала от единия от братята да върне апартамента й. Той заявил, че това е невъзможно, тъй като тя изплащала дълга си на брат му, не на него. През лятото на 2017 г. жената е била задържана на летището в Цюрих със 700 г. кокаин и в момента е в швейцарски затвор. Обяснила пред близки, че е била изпратена от братята в Бразилия, за да им пренесе наркотици и срещу „услугата“ да получи обратно жилището си. Освен за участие в ОПГ, на един от групата са повдигнати и обвинения за закана за убийство и изнудване. Днес Специализираната прокуратура ще внесе в Специализирания наказателен съд искане за „Задържане под стража“ на петима от задържаните. Шестият е преведен в място за лишаване от свобода, където да изтърпи наказание от предходно осъждане, от чието изпълнение се е отклонил до задържането му от Специализираната прокуратура и ГДБОП. Сподели:", "date": "2018.04.19", "title": "Бандити превърнали баба в муле за кокаин заради дълг, тя лежи в затвор в Цюрих"}
{"url": "http://pik.bg/%D0%BB%D1%8E%D0%B1%D0%BE%D0%B2%D0%B5%D0%BD-%D1%82%D1%80%D0%B8%D1%8A%D0%B3%D1%8A%D0%BB%D0%BD%D0%B8%D0%BA-%D0%B3%D0%B0%D0%B4%D0%B6%D0%B5%D1%82%D0%BE-%D0%BD%D0%B0-%D1%85%D0%B8%D0%BB%D0%B4%D0%B0-%D0%BA%D0%B0%D0%B7%D0%B0%D1%81%D1%8F%D0%BD-%D0%B1%D0%B5%D1%81%D0%B5%D0%BD-%D0%BD%D0%B0-%D1%80%D0%B0%D1%87%D0%BA%D0%BE%D0%B2-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D1%8A%D1%82-%D0%B8%D1%81%D0%BA%D0%B0-%D0%BE%D0%B1%D1%8F%D1%81%D0%BD%D0%B5%D0%BD%D0%B8%D0%B5-%D0%B7%D0%B0--news743557.html", "text": "Xилдa Kaзacян и Димитъp Paчĸoв пocтoяннo флиpтyвaт в \"Kaтo двe ĸaпĸи вoдa\", a тoвa нe ce xapecвa нa Πлaмeн Ивaнoв. Apмeнcĸaтa пeвицa e cилнo peвнyвaнa oт пoлoвинĸaтa cи и тoвa нe e нeщo нoвo. Двaмaтa имaт мнoгo cepиoзнa вpъзĸa, нo явнo дoвepиeтo в нeя нe e нa чaĸ тoлĸoвa виcoĸo нивo. Πopeдният cлyчaй, ĸoйтo e пpeдизвиĸaл peвнocттa нa Πлaмeн, e cвъpзaн c Димитъp Paчĸoв. Aĸтьopът нe cпиpa дa флиpтyвa c щepĸaтa нa пoĸoйния Bили Kaзacян, a тoвa мнoгo изнepвялo пpиятeля й. Mитĸo oтĸpитo cи пoзвoлявa дa cвaля Xилдa в eфиp. Уж e нa шeгa, нo зaпoзнaти paзĸpивaт, чe тoй винaги cи e пaдaл пo нeя, твърдят от \"Клюки.бг\". Πeвицaтa ce пpaви нa нeзaинтepecoвaнa, нo и тoвa нe e cъвceм вяpнo. Tя cъщo xapecвaлa мнoгo Paчĸoв, зaщoтo oбoжaвaлa нeгoвoтo чyвcтвo зa xyмop. Имeннo cмeшĸитe нa aĸтьopa гo пpaвят ocoбeнo пpивлeĸaтeлeн зa жeнитe. Heгoвaтa визия e нaпpaвo пocpeдcтвeнa, нo тoвa, чe e мнoгo зaбaвeн, гo пpaви изĸлючитeлнo въpвeжeн cpeд нeжния пoл. Xилдa Kaзacян eдвa ли пpaви изĸлючeниe, нo нe бивa дa ce зaбpaвя, чe e oбвъpзaнa. Haдaли щe изнeвepи нa гaджeтo cи, нo нa ниĸoгo нe мy e пpиятнo дa глeдa ĸaĸ жeнa мy ce cвaля c дpyгигo. Ha вcичĸoтo oтгope ĸoмиĸът cи пoзвoли дa цeлyнe пo ycтaтa пeвицaтa в eдин oт eпизoдитe нa \"Kaпĸитe\". Heщo, ĸoeтo пo вcяĸa вepoятнocт e изĸapaлo oт paвнoвecиe гaджeтo й. Πлaмeн бил нaпpaвo бeceн и дopи ce зapичaл дa ce caмopaзпpaви личнo c Paчĸoв. Aĸтьopът yзнaл зa тeзи мy нaмepeния и зaтoвa нaпocлeдъĸ пocпpя дa ce cлaгa нa apмeнĸaтa. Сподели:", "date": "2018.04.19", "title": "ЛЮБОВЕН ТРИЪГЪЛНИК! Гаджето на Хилда Казасян бесен на Рачков! Бизнесменът иска обяснение за целувката уста в уста "}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%B0%D0%B2%D1%82%D0%BE%D0%B1%D1%83%D1%81-%D0%B8%D0%B7%D0%B3%D0%BE%D1%80%D1%8F-%D0%BD%D0%B0-%D0%BF%D1%8A%D1%82-%D0%B7%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news743939.html", "text": "На място има и дежурна група на полицията. Причината за пожара е в процес на изясняване. На място са изпратени два противопожарни автомобила и две линейки. По първоначални данни става дума за късо съединение, което е предизвикало пожар по време на движение в автобуса. Шофьорът е спрял и хората са били евакуирани. Нито един от пътниците не е пострадал. По време на пожара те се намирали встрани от пътя. Движението е било затруднено до предотвратяването на пожара, но в момента е възстановено. Автобус, превозващ 46 души от София за Македония изгоря на пътя между Кюстендил и ГКПП \"Гюешево\" в местността Дервена. Няма пострадали хора. Сигналът за пожара е постъпил малко след 18.30 часа. Автобусът е на българска туроператорска фирма. \"Превозното средство било с изрядни документи\", каза за \"Дарик\" говорителят на Областната дирекция на МВР в Кюстендил Катя Табачка. Сподели:", "date": "2018.04.19", "title": "Огнен ад! Автобус изгоря на път за Македония (СНИМКИ)"}
{"url": "http://pik.bg/%D0%BC%D0%BE%D0%B1%D0%B8%D0%BB%D0%BD%D0%B8-%D0%B5%D0%BA%D0%B8%D0%BF%D0%B8-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BF%D0%BE%D1%81%D0%B5%D1%89%D0%B0%D0%B2%D0%B0%D1%82-%D1%81%D0%B5%D0%BB%D0%B0%D1%82%D0%B0-%D0%B2-%D0%BE%D0%B1%D0%BB%D0%B0%D1%81%D1%82-%D0%B2%D0%B0%D1%80%D0%BD%D0%B0-news743938.html", "text": "65 мобилни полицейски екипи приемат жалби и сигнали от граждани в малките населени места във Варненска област. Над 210 са посещенията в малките и отдалечени села, които униформените са направили за петте месеца от сформирането си. Вече се разследват и 47 сигнала за нарушения и престъпления, подадени при посещенията, уточнява Ивана Милева от Областната дирекция на полицията във Варна. Според статистиката селата във Варненска област са над 140, като в около половината от тях няма полицейско присъствие, а униформените ги посещават по график, предава БНР. Той предварително се оповестява на видно място във всяко село, както и на сайта на Областната дирекция на МВР. На 20 април мобилните екипи ще бъдат в Чарнево от 14 до 15 ч. и в Просачено от 15:30 ч. до 16 ч. Следващата седмица мобилните полицейски екипи ще бъдат в селата Славейково, Градинарово, Черноок, Блъсково и Китен. Сподели:", "date": "2018.04.19", "title": "Мобилни екипи на полицията посещават селата в област Варна"}
{"url": "http://pik.bg/%D0%BF%D1%8A%D0%BB%D0%BD%D0%B0-%D0%BB%D1%83%D0%B4%D0%BE%D1%81%D1%82-%D0%BA%D0%B8%D1%82%D0%B0%D0%B9-%D0%BF%D1%80%D0%B0%D0%B2%D0%B8-%D1%84%D0%B0%D0%B1%D1%80%D0%B8%D0%BA%D0%B8-%D0%B7%D0%B0-%D0%BE%D0%B1%D0%BB%D0%B0%D1%86%D0%B8-news743792.html", "text": "Китайските власти ще се борят със сушата с изкуствени облаци. Държавата планира да построи мрежа от заводи на Тибетското плато, които ще стимулират валежите и така ще осигурят повече вода за големите реки като Хуанхъ, Яндзъ и Меконг, съобщава South China Morning Post. По предварителни оценки системата ще покрива площ от 1.6 млн. квадратни километра, два пъти повече от територията на Испания. Облаците ще се \"произвеждат\" с помощта на сребърен йодид, получаван при горенето на реагенти в промишлени пещи. Издигайки се във въздуха с топлия въздух, сребърният йодид предизвиква кондензация на водните пари. В момента веществото се използва при паради и други събития, които изискват хубаво време, \"принуждавайки\" дъжда да се извали предварително. Според плановете на китайското правителство мрежата от фабрики за облаци ще увеличи валежите в страната със 7%. Това означава 10 млрд. кубически метра годишно. Сподели:", "date": "2018.04.19", "title": "ПЪЛНА ЛУДОСТ! Китай прави фабрики за облаци"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B5-%D1%81%D1%8A%D0%B3%D0%BB%D0%B0%D1%81%D0%BD%D0%B0-%D0%B4%D0%B0-%D0%BF%D1%80%D0%B8%D0%B5%D0%BC%D0%B5-10-000-%D0%B1%D0%B5%D0%B6%D0%B0%D0%BD%D1%86%D0%B8-news743895.html", "text": "Правителството на Германия е съгласно да приеме още 10 000 бежанци от Северна Африка и Близкия изток като част от програма на Европейския съюз, заяви днес европейският комисар за миграцията, вътрешните работи и гражданството Димитрис Аврамопулос, цитиран от ДПА. Германия се е съгласила с плана по-рано тази седмица, каза Аврамопулос пред германската медийна група \"Функе\". \"Германското правителство отново е на предна линия по въпросите на международната солидарност\", заяви той, цитиран от Би Ти Ви. След като други държави от ЕС се съгласиха да приемат 40 000 бежанци, целите на програмата бяха постигнати и вероятно ще бъдат надхвърлени, каза Аврамопулос преди среща с германския вътрешен министър Хорст Зеехофер в Берлин. Програмата, обявена миналото лято, има за цел да осигури пряк и сигурен маршрут до Европа за най-нуждаещите се от убежище. До есента на 2019 г. най-малко 50 000 човека, предимно от Северна Африка, би трябвало да намерят нов дом в ЕС. Аврамопулос призовава Германия да премахне граничния контрол, въведен по време на бежанската криза, при която 890 000 души потърсиха убежище в страната през 2015 г. Шенгенската зона позволява възобновяване на граничния контрол в периоди на криза, но Аврамопулос каза, че не може да допусне това да продължава неограничено. \"Трябва бързо да се върнем към нормалното функциониране на Шенгенската система\", заяви той. Германия планира да удължи контрола на границата с Австрия след изтичащия през май краен срок. Сподели:", "date": "2018.04.19", "title": "Германия е съгласна да приеме 10 000 бежанци"}
{"url": "http://pik.bg/%D1%8E%D0%B6%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B8%D1%81%D0%BA%D0%B0-%D0%BC%D0%B8%D1%80%D0%B5%D0%BD-%D0%B4%D0%BE%D0%B3%D0%BE%D0%B2%D0%BE%D1%80-%D1%81%D1%8A%D1%81-%D1%81%D0%B5%D0%B2%D0%B5%D1%80%D0%B0-news743902.html", "text": "Южнокорейският президент Мун Дже-ин поиска днес сключване на мирен договор със Северна Корея, за да се сложи официално край на войната между двете държави, съобщи Франс прес, цитирана от БТА. На пресконференция в южнокорейското президентство той заяви пред медиите, че е време 65-годишното примирие да бъде увенчано с подписване на мирен договор, след като бъде обявен край на войната. Мун подчерта обаче, че сключването на мирен договор изисква Северна Корея да се откаже от своята ядрена и балистична програма.Президентът каза, че ако на срещите на върха между КНДР и Южна Корея, а след това между КНДР и САЩ се договори денуклеаризация на полуострова, няма да е трудно да бъдат нормализирани отношенията на Севера с другите две държави. Той добави, че би могла да се осигури и международна икономическа помощ за Северна Корея. Южнокорейски и китайски източници съобщават, че Ким Чен-ун е изразил склонност за осъществяване на денуклеаризацията. В замяна обаче американските войски ще трябва да се изтеглят от Южна Корея, а южнокорейците вече няма да имат защитата на американския ядрен чадър. Вашингтон е непреклонен в желанието си за денуклеаризация на КНДР, която да бъде необратима и подлежаща на проверка.Мун Дже-ин отбеляза, че Северна Корея показва на международната общност намерение за цялостна денуклеаризация, но предупреди, че е рано да се говори за успех на диалога преди успех на срещата между севернокорейците и САЩ. Сподели:", "date": "2018.04.19", "title": "Южнокорейският президент иска мирен договор със Севера"}
{"url": "http://pik.bg/%D0%BC%D0%B5%D0%B4%D1%8A%D1%82-%D1%81%D0%BF%D0%B0%D1%81%D1%8F%D0%B2%D0%B0-%D1%85%D0%BE%D1%80%D0%BC%D0%BE%D0%BD%D0%B8%D1%82%D0%B5---%D0%B5%D1%82%D0%BE-%D0%BA%D0%B0%D0%BA-news743827.html", "text": "Щитовидната жлеза се намира в предната част на шията, точно под адамовата ябълка (ларинкса). Тя е под формата на пеперуда и се състои от две части, разположени от двете страни на трахеята. Обикновено тя не е видима навън, но може да се усети, ако си притиснеш гърлото с пръсти. За да намерите този орган, трябва да докоснете зоната на адамовата ябълка на гърлото и с един пръст, докато докосвате гръдната кост с друг пръст, щитовидната жлеза се намира между пръстите на ръцете. Щитовидната жлеза е отговорна за производството на тироксин, хормон, който регулира сърдечната честота, обмяната на веществата, както и развитието на децата. Базедовата болест е състоянието, при което жлезата произвежда твърде много хормон. Симптомите на свръхактивна щитовидна жлеза включват: умора, менструални болки, отслабване, усещане за горещина, изпотяване, препускащи мисли, проблеми със съня, трудност за фокусиране, забравяне, промяна в навиците на червата, раздразнителност и сърцебиене. За да се избегнат тези симптоми и да запазите щитовидната жлеза здрава, се доверете на най-обикновената и изпитана народна рецепта. Трябва ви 1 голям празен буркан, 40 ореха без черупки, 1 килограм мед. Измийте орехите добре, изсушете ги и след това ги надупчете с остър нож. Сложете ги в буркан и след това изсипете меда върху тях. Дръжте буркана открит в добре осветена зона за около 40 дни. Накрая прецедете течността и сместа се излива в бутилка. Вземайте по 2 супени лъжици от средството за защита всеки ден, веднъж сутрин и веднъж вечер. Сподели:", "date": "2018.04.19", "title": "Медът спасява хормоните - ето как"}
{"url": "http://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%BE-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%BC%D0%B0%D0%B3%D0%B0%D1%80%D0%B5%D1%88%D0%BA%D0%B8%D1%8F-%D0%BF%D1%80%D0%B8%D1%8E%D1%82-%D0%B2-%D0%B1%D0%B0%D0%BD%D0%B8%D1%87%D0%B0%D0%BD-%D0%BF%D1%80%D0%B0%D0%B2%D1%8F%D1%82-%D0%B8-%D0%B2%D0%B5%D1%82%D0%B5%D1%80%D0%B8%D0%BD%D0%B0%D1%80%D0%BD%D0%B0-%D0%BA%D0%BB%D0%B8%D0%BD%D0%B8%D0%BA%D0%B0-%D1%80%D0%B8%D0%BE%D1%81%D0%B2-%D0%B3-news743935.html", "text": "РИОСВ-Благоевград обърка \"ветеринари” с \"ветерани” и даде съгласие на несъществуващо сдружение \"Ветерани в действие” да построи двуетажна вила в гоцеделчевското село Баничан. Според екоинспекцията няма никакъв екологичен проблем, ако \"ветераните” си вдигнат жилищна сграда с разгъната застроена площ от 400 кв.м, защото посочените като строителна площадка 8 малки ниви с обща квадратура 4,872 дка не попадат в никакви защитени зони. \"Объркали са се нещо в РИОСВ, става въпрос за ветеринарите, които преди 2 г. построиха тук приюта за кучета”, внесе яснота кметът на Баничан  Иван Каръков, който коментира пред \"Струма.бг\" мистериозното сдружение. Според Каръков, първият по рода си приют в България се намира в същата местност Кутела, където инвеститорите искат да строят, а и посочените за инвестиция парцели са собственост на сдружението, което събра в Баничан около 40 стари магарета на възраст 20 и повече години –  \"Ветеринари в действие”. Припомняме, че преди година и половина откриването на приюта стана национална новина и собственици на клепоухи от цяла България се юрнаха да водят в гоцеделчевското село остарелите си магарета с идеята четириногите да си изживеят тук достойно старините – в модерни и чисти конюшни и добре нахранени. В крайна сметка обаче се оказа, че капацитетът на приюта е 40 животни. \"Магаретата са добре, за тях се грижат 9 гледачи и ветеринар, освен това момчетата непрекъснато работят нещо и вече са построили доста нови сгради за животните”, обясни Каръков. Наблюденията му сочат, че постепенно приютът се очертава като една голяма атракция главно за македонските туристи, които идват в селото организирано, само за да се порадват на клепоухите четириноги. Новата двуетажна къща, която сдружението смята да строи, ще се ползва от него като офис, място за почивка на работниците и ветеринарна клиника. „Ветеринари в действие” е организация за защита на животните, основана през 2005 г. в Швейцария, и днес тя има клонове в Италия и България. Основната й цел е оказване на професионална ветеринарномедицинска помощ на животни в нужда, за които няма кой да се погрижи – бездомни, малтретирани или такива със социално слаби собственици. Неин управител е столичният ветеринар д-р Константин Антов. Сподели:", "date": "2018.04.19", "title": "ЛЮБОПИТНО! Собствениците на магарешкия приют в Баничан правят и ветеринарна клиника, РИОСВ ги обърка с ветерани, събрали пари за крайселска вила"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D0%BC%D0%BE%D0%BC%D0%B8%D1%87%D0%B5-%D0%BE%D1%82%D0%B8%D0%B4%D0%B5-%D0%BD%D0%B0-%D0%B1%D0%B0%D0%BB%D0%B0-%D1%81%D0%B8-%D0%B2-%D0%BA%D0%BE%D0%B2%D1%87%D0%B5%D0%B3-news743835.html", "text": "В стремежа си да покаже оригиналност, младо момиче в Замбия отиде на бала си в ковчег. Естествено, появяването й оправда нейните очаквания и привлече цялото внимание към себе си. Момичето пристигна с луксозна черна катафалка, от която излезе в ковчег. Това е информация на руски сайтове, макар че в други агенции твърдят съвсем друго. Според \"Замбианкобсървър\" това е богата нигерийка, която си спретнала своето погребение, за да се отърве от постоянни кошмари за собствената й смърт. „Пенелоп Адамс получила такъв съвет от църквата, която посещава”, пише сайтът. “Заради това тя спретна собственото си погребение, за да спре кошмарите, които я връхлитат всяка нощ. След церемонията Адамс държи ковчека в спалнята си и ще го пази там до истинската й смърт. Тогава ще легне отново в него“, добавят колегите. Не знаем на кое да вярваме, но и двете неща са скандални. Сподели:", "date": "2018.04.19", "title": "ЗЛОВЕЩО! Момиче отиде на бала си в ковчег"}
{"url": "http://pik.bg/%D0%B8-%D0%B1%D0%BB%D0%B0%D0%B3%D0%BE-%D0%BA%D0%B0%D1%82%D0%BE-%D0%BA%D0%BE%D0%BA%D0%BE%D0%BD%D0%B8%D1%82%D0%B5-%D0%BF%D1%83%D1%81%D0%BD%D0%B0-%D1%81%D0%B5-%D0%BA%D0%B0%D0%BA-%D0%BA%D0%BE%D0%B0%D1%84%D1%8C%D0%BE%D1%80%D1%8A%D1%82-%D0%BD%D0%B0-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D1%88%D0%B0%D0%BC%D0%BF%D0%BE%D0%BD%D0%B8%D1%80%D0%B0-%D0%BF%D0%B5%D1%80%D1%87%D0%B5%D0%BC%D0%B0-%D0%BC%D1%83-%D0%B2%D0%B8%D0%B4%D0%B5%D0%BE-news743866.html", "text": "Модната икона сред родните футболисти Благой Георгиев се пусна като типична кокона от разкрасителния салон, докато личният му фризьор обгрижва прическата му - важна част от неговия стайлинг. Оказа се, че за перчема на бившия национал се грижи не кой да е, а личният коафьор на президентската съпруга Деси Радева - Любен Николов. 36-годишният Благой Георгиев винаги е привличал внимание с изключително добре подържаната си и бляскава коса, която вае в ексцентрични форми. Явно за тази безупречна визия и здрав вид, футболистът подхожда с внимание и прецизност. В момента Иконата движи с бретон, дълъг почти до брадичката му, и полага неимоверни грижи за окосмяването по главата си. През ден скъсалият със семейните окови Благо можел да бъде забелязан в салона на любимия на Радева фризьор. Както е известно Любен Николов обгрижва прическите на първата дама, откакто съпругът й бе избран за държавен глава. Сподели:", "date": "2018.04.19", "title": "И БЛАГО КАТО КОКОНИТЕ! Пусна се как коафьорът на Деси Радева шампонира перчема му (ВИДЕО)"}
{"url": "http://pik.bg/%D0%B3%D0%BB%D0%B0%D0%B4-%D0%B7%D0%B0-%D0%B4%D0%B6%D0%B8%D0%BF%D0%B8%D1%82%D0%B0-%D0%BA%D0%BB%D0%B0%D1%82%D0%B8-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-news743933.html", "text": "България се нуждае от минимум 4695 лични лекари. Това предвижда одобреният проект на Националната здравна карта.  За да не страда от недостиг на медицинска помощ, България трябва да разполага с 66.6 общопрактикуващи лекари на 100 000 души население. При население от 7 050 034 души (по данни на НСИ към края на 2017 г.) това прави около 4695 лични лекари, което означава, че всеки един от тях ще трябва да се грижи за минимум 1500 души. Според справка на сайта на НЗОК договор с публичния фонд в момента имат 3668 джипита. От данните е видно, че в момента в страната има недостиг на 1000 лични лекари. В Пловдив положението не прави изключение. Според данните от Здравната каса в града не достигат между 20 и 30 лични лекари. Това поражда сериозен проблем, тъй като при много лични лекари са записани по над 2000 пациенти, пише \"Марица\". Голямата бройка води до претоварване на джипитата, които в много случаи не могат да обърнат необходимото внимание на всички, които потърсят помощ от тях. Ситуацията в бъдеще ще се усложнява и от факта, че голяма част от личните лекари са в предпенсионна възраст, като интересът на младите към тази специалност непрекъснато намалява. Двете основни причини за това са ниското заплащане и огромната бумащина, посочиха от Пловдивската колегия на общопроктикуващите лекари. Сподели:", "date": "2018.04.19", "title": "Глад за джипита клати системата"}
{"url": "http://pik.bg/%D0%B5%D0%B2%D1%80%D0%BE%D1%81%D1%82%D0%B0%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%B8%D1%8E%D1%82%D1%8F%D0%B2%D0%B0-%D0%BE%D1%81%D0%BD%D0%BE%D0%B2%D0%BD%D0%BE-%D1%81%D0%B8%D1%80%D0%B8%D0%B9%D1%86%D0%B8-news743875.html", "text": "През миналата година 90 на сто от получилите убежище в България са били сирийци, сочат данни на Евростат, представени от Европейската комисия. Общо 1530 граждани на Сирия са получили закрила в нашата страна, а също 110 иракчани и двама души без гражданство. У нас миналата година са били издадени 1705 одобрения по подадени молби за международна закрила, 800 от които са били за убежище. От 4740 молби миналата година България е одобрила 1695 или 36 на сто. В ЕС през 2017 г. закрила са получили 538 120 чужденци и това е спад с 25 на сто в сравнение с данните за 2016 година. Разселени са били 24 000 мигранти по квотите на ЕК. По брой сред получилите закрила в ЕС водят сирийците (175 800 или 33 на сто), втори са афганистанците (100 700 или 19 на сто), а трети са иракчаните (64 300 или 12 на сто). Общо 70 на сто от всички сирийци, получили закрила в ЕС, са добили статута си от Германия, показват данните Сподели:", "date": "2018.04.19", "title": "Евростат: България приютява основно сирийци "}
{"url": "http://pik.bg/%D0%BD%D0%B0-%D0%B4%D1%8A%D0%BD%D0%BE%D1%82%D0%BE-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA-%D0%BD%D0%B0-%D1%81%D0%BE%D1%86-%D0%B2%D0%B5%D0%BB%D0%B8%D1%87%D0%B8%D0%B5-%D0%BF%D1%80%D0%B5%D0%B4-%D1%84%D0%B0%D0%BB%D0%B8%D1%82-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%BC%D0%BE%D1%80%D1%81%D0%BA%D0%B8%D1%8F-%D0%BF%D0%B0%D0%BB%D0%B0%D1%82-%D0%BD%D0%B0-%D0%B1%D0%B0%D1%82%D0%B0%D0%BA%D0%BB%D0%B8%D0%B5%D0%B2-%D0%BC%D0%BB%D0%B0%D0%B4%D1%88%D0%B8-%D0%B2-news743884.html", "text": "Красимир Батаклиев, син на червеното величие Ангел Батаклиев, дългогодишен изпълнителен директор и приватизатор на общинския градски транспорт в Пловдив, ще загуби красивия си морски палат в Равда заради дългове. Хасиендата е на три етажа, намира се на метри от морския плаж в Равда, а в двора има и собствен басейн. Имението се изважда на публична продан от частния съдебен изпълнител Ивелина Божилова заради необслужен кредит от 1,26 млн.лева към „Общинска банка”, пише \"Флагман\". Имотът е собственост на една от семейните фирми на Батаклиеви – „Лайънс секюрити” ООД, в която съдружници са Красимир и сестра му Николета. Управител е Красимир Батаклиев, чието име изплува в още няколко компании – „Ник лайн груп” ООД, „Бе ге файнанс” АД, „КН пропърти” ООД, „Ес ти ес” ЕООД и други. 29-годишният пловдивчанин преди няколко години бе лансиран от баща си Ангел Батаклиев за кандидат евродепутат на БСП, а още от тийнейджърска възраст е в ръководството на фирмите на баща си. Той има няколко неуспешни бизнес проекта, разкриха наши източници от Пловдив. Ангел Батаклиев е едно от знаковите лица на БСП в Югоизточна България. Той е бивш общински съветник на социалистическата партия в Пловдив, дългогодишен изпълнителен директор и приватизатор на градския транспорт. Сподели:", "date": "2018.04.19", "title": "НА ДЪНОТО! Наследник на соц величие пред фалит! Продават морския палат на Батаклиев-младши в Равда заради дългове"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D0%BB%D0%B5%D0%B4-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F%D1%82%D0%B0-%D0%BD%D0%B0-%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B2%D0%B8%D0%B6%D1%82%D0%B5-%D0%BF%D1%8A%D0%BB%D0%BD%D0%B8%D1%8F-%D1%82%D0%B5%D0%BA%D1%81%D1%82-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B0%D1%82%D0%B0--news743936.html", "text": "Днешният КСНС продължи повече от пет часа. След края му, председателят на парламентарната група на ГЕРБ Цветан Цветанов заяви пред журналисти, че президентството е подготвило становище, с което да излезе накрая съветът, но уводът на което навеждал към излизането ни от ЕС и НАТО. Уводната част на предложеното от президентството становище, с което трябваше да излезем, беше съкратена, но тя съдържаше, че излизаме от НАТО и ЕС, поясни Цветанов. Ние държахме да отпаднат уводните части от становището. Ако бяхме излезли с тази позиция, предложена от експертите и от президента - щяхме да излезем от съвета, посочи още Цветанов. От президенството реагираха и пуснаха пълния текст на първоначалното предложение за позиция на КСНС. Нещо повече: изказването на Цветан Цветанов е определено като \"манипулативно\". \" Сподели:", "date": "2018.04.19", "title": "ИЗВЪНРЕДНО В ПИК! След разкритията на Цветан Цветанов: Вижте пълния текст на президентската чернова от КСНС "}
{"url": "http://pik.bg/%D0%B4%D1%8F%D0%B4%D0%BE-%D0%BD%D0%B0%D0%BC%D0%B5%D1%80%D0%B8-%D0%BD%D0%B0-%D1%83%D0%BB%D0%B8%D1%86%D0%B0%D1%82%D0%B0-%D0%BF%D0%BB%D0%B8%D0%BA-%D1%81-%D0%BF%D0%B0%D1%80%D0%B8-%D0%B8-%D0%B3%D0%B8-%D0%BF%D1%80%D0%B5%D0%B4%D0%B0%D0%B4%D0%B5-news743880.html", "text": "66-годишен хасковлия намери пари и ги предаде в полицейското управление. Това съобщиха от пресцентъра на МВР. Вчера той се разхождал из центъра на областния град и открил плик с пари. Без да се колебае, мъжът отишъл в полицията и ги предал. Полицейските служители призовават собственика им да посети управлението, където след изясняване на фактите, ще си получи изгубената сума. Сподели:", "date": "2018.04.19", "title": "Дядо намери на улицата плик с пари и ги предаде"}
{"url": "http://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D1%85%D0%B2%D0%B0%D0%BB%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news743788.html", "text": "По отношение на политическите критерии докладът отчита, че държавата най-накрая е преодоляла най-сериозната политическа криза от 2001 г. насам. Трудностите в процеса на формиране на ново правителство завършиха на 27 април 2017 г. с нападенията в парламента, които бяха най-тежко осъдени от международната общност. Насилието в народното събрание е атака срещу демокрацията и отговорността за това трябва да бъде установена, казват от ЕК. От май 2017 г. новото, ориентирано към реформи, правителство предприе стъпки по отношение \"заробването на държавата\" чрез постепенно укрепване на демокрацията и върховенството на закона. Извършват се значителни промени в приобщаваща и отворена политическа атмосфера. Местните избори през октомври потвърдиха подкрепата на гражданите за европейските политики на правителствената коалиция. Парламентът продължава да функционира и ключови парламентарни органи се ръководят от представители на опозицията. ЕК препоръчва на парламента да укрепи своята законодателна и надзорна функция и да ограничи използването на съкратените процедури при законодателни действия. Препоръчва се функционален надзор върху работата на правителството и разузнавателните служби, както и защитата на правата на човека и основните свободи. Всяка форма на преднамерени действия за проваляне или нарушаване на процедурите, които биха попречили на функционирането на парламента, трябва да се избягва, а политическите партии трябва да засилят своите демократични възможности, което ще доведе до по-демократични политически процеси в страната, посочва ЕК в доклада за Македония. Междуетническите отношения остават чувствителни. Като цяло ситуацията е спокойна, но случаите на инциденти и изявления предизвикват напрежение. Новото правителство показа ангажимент да се справи с предизвикателствата в това отношение като подобри междуетническите отношения, повиши доверието сред общностите и приложи Охридското споразумение. Изпълнението на Рамковото споразумение, което прекрати конфликта от 2001 г., трябва да бъде наблюдавано по прозрачен и всеобхватен начин, препоръчва ЕК. Демократичното управление се подобри. Новото правителство предприе стъпки за освобождаване на \"хванатата в капан държава\" чрез по-прозрачни стъпки. То показа политическа воля за изпълнение на програмата за реформи, необходима за сближаване на ЕС, а независими, регулаторни, надзорни и консултативни органи започнаха да работят по-ефективно, се казва в доклада. Гражданското общество продължава да играе конструктивна роля в подкрепа на демократичните процеси и за по-голяма прозрачност. От втората половина на миналата година значително се промени климатът, в който организациите на гражданското общество се развиват активно, а правителството показва ангажимент за диалог и сътрудничество с тях. ЕК оценява необходимостта от по-нататъшно подобряване на правната, финансовата и политическата рамка за по-нататъшно подобряване на условията за гражданското общество. През изминалата година Македония направи напредък в изпълнението на политическите, икономическите и демократичните критерии, оценява Европейската комисия в доклада за напредъка на страната въз основа на който препоръча да започнат преговори за нейното членство в ЕС. Сподели:", "date": "2018.04.19", "title": "Европейската комисия хвали Македония"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B0-%D0%B6%D0%B5%D0%BD%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%81%D1%82%D1%80%D1%83%D0%BC%D0%B0-news743878.html", "text": "Полицията в Дупница намери жена, скитаща по АМ “Струма” край града. Жената е на 60 години, от Хасково. Веднага е закарана в дупнишката болница, откъдето е настанена в психиатрията, съобщава Струма БГ. Никой не знае как от Хасково дамата се е придвижила до покрайнините на Дупница. Сподели:", "date": "2018.04.19", "title": "Откриха изчезнала жена на магистрала \"Струма\""}
{"url": "http://pik.bg/%D0%B8%D1%80%D0%B0%D0%BA%D1%87%D0%B0%D0%BD%D0%BA%D0%B0-%D0%BE%D0%BF%D0%B8%D1%82%D0%B0-%D0%B4%D0%B0-%D0%B2%D0%BB%D0%B5%D0%B7%D0%B5-%D0%B2-%D1%80%D1%83%D0%BC%D1%8A%D0%BD%D0%B8%D1%8F-%D1%81-%D1%87%D1%83%D0%B6%D0%B4-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BF%D0%B0%D1%81%D0%BF%D0%BE%D1%80%D1%82-%D0%B7%D0%B0%D0%BA%D1%83%D0%BF%D0%B5%D0%BD-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news743937.html", "text": "Иракчанка бе заловена днес на ГКПП Русе-Гюргево при опит да влезе нелегално в Румъния с чужд британски паспорт, предаде агенция Аджерпрес, като се позова на Териториалния инспекторат на румънската гранична полиция. Жената опитала да прекоси границата с автомобил, но при проверката граничните полицаи установили, че представения от нея документ принадлежи на друго лице. След допълнителна проверка румънските власти установили, че тя е гражданин на Ирак, на 31 години. Тя заявила, че се е сдобила с британския паспорт в София срещу сумата от 2300 евро. Крайната й цел била Англия, където искала да работи. Жената е предадена на българските власти съгласно румънско-българския протокол за гранично сътрудничество за продължаване на разследването, съобщава БТА. Сподели:", "date": "2018.04.19", "title": "Иракчанка опита да влезе в Румъния с чужд британски паспорт, закупен в България"}
{"url": "http://pik.bg/%D0%BD%D0%BE%D0%B2%D0%B0-%D1%82%D1%80%D1%8A%D0%BF%D0%BA%D0%B0-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%B1%D0%B5%D1%80%D0%B1%D0%B0%D1%82%D0%BE%D0%B2-%D0%B7%D0%B0%D0%B1%D0%B8-%D0%B3%D1%80%D1%8A%D0%BA-%D0%BC%D0%B0%D1%80%D0%B3%D0%B0%D1%80%D0%B8%D1%82%D0%B0-%D1%80%D0%B0%D0%B7%D1%86%D1%8A%D1%84%D0%BD%D0%B0-%D1%81-%D1%85%D1%83%D0%B4%D0%BE%D0%B6%D0%BD%D0%B8%D0%BA-%D0%BE%D1%82-%D0%BA%D0%B5%D1%84%D0%B0%D0%BB%D0%BE%D0%BD%D0%B8%D1%8F-news743915.html", "text": "След като точно от три години по закон е свободна жена, майката на Димитър Бербатов, Маргарита, цъфти с ново гадже. Половинката на блондинката не е бизнесмен, а художник. Двамата се запознали миналата година, но любовта между нашенката и 59-годишният Йоргос Вердиноянис пламнала едва в края на миналата година. Маргарита била поканена от стария си познайник на международна изложба на художници-маринисти в Благоевград. Тя била поразена от нежността на госта, когото видяла в нова светлина. Само седмица по-късно Маргото стегнала куфарите за остров Кефалония, където Йоргос имал вила. Там той рисувал своите пейзажи в романтичната компания на Маргарита. Бербатова до днес твърди, че именно компанията и грижите на гърка са укрепили здравето й след тежкия развод, пише седмичник. Сподели:", "date": "2018.04.19", "title": "НОВА ТРЪПКА! Майката на Бербатов заби грък! Маргарита разцъфна с художник от Кефалония"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D1%80%D0%B8-%D0%B1%D0%B5%D0%BB%D0%B8%D1%82%D0%B5-news743865.html", "text": "Ръководството на Славия изпрати изявление до медиите, с което обяснява причините, поради които президентът на \"белите\" Венцеслав Стефанов отстранява от отбора кенийския футболист Омар Абуд. \"В продължение на няколко месеца поведението на футболиста на Славия Омар Абуд, от кенийски произход, коренно се промени и предизвика всеобщото неодобрение на ръководството на клуба, на треньорския щаб и на целия отбор. Без видима причина играчът стана груб, невъздържан и арогантен, позволи си волности по време на тренировките и в официалните мачове, а извън терена не престана да хули клуба, в който изкарва прехраната, и не спря с обидите си към старши треньора и помощниците му. Научи най-вулгарните изрази на български език и започна да се обръща с тях към съотборниците си без изключение. Наглият кениец не се посвени и започна да ругае всичко, свързано с живота у нас и въобще не правеше и опити да прикрива неприязънта си към държавата България. Често публично прибягваше и към расистки подмятания. Многократно Омар Абуд си позволяваше да закъснява безпричинно след пътуванията си до Кения и да отсъства от тренировките. Не са една или две официалните срещи на отбора, от които той направо дезертира със симулации на тежки контузии. Чашата преля, и търпението ни се изчерпи. Взимам решението да отстраня от отбора Омар Абуд, като договорните му отношения с клуба ще бъдат прекратени според съществуващия законен ред. Смятам, че футболисти като Омар Абуд са срам за тази професия и не желая повече хора като него да имат нещо общо с авторитета и традициите на Славия, доказани и потвърдени през годините с труда и качествата на цяла плеяда високоразредни играчи, до чиито морал и човешки качества Омар Абуд така и не успя да се доближи по време на престоя си в Славия. Всички професионални играчи на ПФК Славия до един подкрепят това мое решение и одобряват действията по отстраняването на Омар Абуд от отбора.\" София 19 април 2018 г Венцеслав Стефанов Президент на ПФК Славия  1913 - АД Сподели:", "date": "2018.04.19", "title": "Скандал при \"белите\"..."}
{"url": "http://pik.bg/%D0%BA%D0%B0%D0%BA%D0%B2%D0%BE-%D1%81%D1%82%D0%B0%D0%B2%D0%B0-%D1%82%D1%83%D1%80%D1%86%D0%B8%D1%8F-%D0%B8%D0%B7%D1%82%D0%B5%D0%B3%D0%BB%D0%B8-%D0%B7%D0%BB%D0%B0%D1%82%D0%BD%D0%B8%D1%8F-%D1%81%D0%B8-%D1%80%D0%B5%D0%B7%D0%B5%D1%80%D0%B2-%D0%BE%D1%82-%D1%81%D0%B0%D1%89-news743889.html", "text": "Централната банка на Турция е прибрала златния си запас, който по-рано се е намирал на съхранение във Федералния резерв на САЩ. Новината съобщава азербайджанската информационна агенция \"Тренд\", като се позовава на публикации в турските медии, предава руското електронно издание \"ЕурАзия Дейли\". На съхранение във Федералния резерв на САЩ са се намирали 220 тона злато на Централната банка на Турция, пише руското издание. Според данните от март 2018 година, резервите на Централната банка на Турция в злато се оценяват на $25,3 млрд., предава още \"Фокус\". Ако се вярва на медиите други две турски банки – \"Зираат\" и \"Вакъфбанк\", също са пристъпили към възвръщане на своите златни запаси от САЩ. Общият им златен актив, съхраняван в американски финансово-кредитни учреждения се оценява на 95 тона. Руското издание отбелязва, че предполагаемото възвръщане на златото от американските банки от турския валутен регулатор може да е свързано, както с влошаването на отношенията между Анкара и Вашингтон, така и с проблемите на вътрешния финансов пазар. Турската лира продължава да се обезценява спрямо американския долар, в Турция расте и бюджетния дефицит, както и се увеличават темповете на инфлация. Сподели:", "date": "2018.04.19", "title": "Какво става? Турция изтегли златния си резерв от САЩ"}
{"url": "http://pik.bg/3-%D0%BD%D0%B0%D1%80%D0%BE%D0%B4%D0%BD%D0%B8-%D1%80%D0%B5%D1%86%D0%B5%D0%BF%D1%82%D0%B8-%D1%86%D0%B5%D1%80%D1%8F%D1%82-%D0%BD%D0%B5%D0%BB%D0%B5%D1%87%D0%B8%D0%BC%D0%B8-%D0%B1%D0%BE%D0%BB%D0%B5%D1%81%D1%82%D0%B8-news743562.html", "text": "Има заболявания, които фармацевтичната медицина класифицира като трудно или въобще нелечими с наличните в търговската мрежа лекарствени средства. Сред тях са болките в коленете, скъсаните в резултат на претоварване мускулни влакна и червените парещи петна по краката. Народът обаче от столетия опровергава медицината с простички и същевременно буквално вълшебни рецепти, почерпени от нашите предци, с които са се излекували не един или двама българи. Много хора в напреднала възраст се оплакват от повече или по-малко силни болки в коленете, които не им дават да извършват известни движения с онази лекота, с която са свикнали преди години. При някои положението е направо трагично, защото не само че не могат да клекнат, да коленичат, но не могат да си изпънат краката от болка и в леглото. При подобни болки се вземат два жълтъка, като е най-добре да са от домашни яйца. Разбиват се добре и в тях се разтварят 3-4 с.л. кълцана морска сол. Продължава да се бърка, докато се получи добре хомогенизирана смес с плътността на крем. С него се намазват коленете основно там, където болят. Върху намазаното след това се слага найлон, който от своя страна се превързва с ластичен бинт – има го в аптеките и струва 1 лев. Това остава на коленете 24 часа. При първото налагане болките отшумяват, но след седмица се връщат отново, затова рецептата се прави два пъти. Възрастните хора често късат мускулни влакна, а лекарите не им дават особена надежда, че ще могат отново да възобновят движенията си. Вследствие на това крайниците изтъняват и пожълтяват, а операцията невинаги обещава успех. Това състояние се лекува само с пелин, който се набавя отново от аптека. Взема се една кутия и се запарва като лайката – за кратко и със само един пръст вода. След това напоената с водата трева се слага върху парче плат и се поставя върху мястото на скъсването. Отгоре се поставя найлон, като компрес. Закрепва се добре с бинт или нещо друго, което е подходящо. Повтаря се два пъти и мускулите заздравяват. Червените петна по краката също мъчат много хора, защото са парещи и болезнени. Те се лекуват с кисело зеле. Поставят се листа върху петната. Завързва се с кърпа или бинт, за да не се мести. Процедурата се повтаря два-три пъти, докато се възвърне нормалния цвят на кожата и горящата топлина отшуми. Сподели:", "date": "2018.04.19", "title": "3 народни рецепти церят нелечими болести"}
{"url": "http://pik.bg/%D0%BD%D0%B0%D0%BF-%D1%82%D1%8A%D1%80%D1%81%D0%B8-217-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%B7%D0%B0-%D0%B7%D0%B2%D0%B5%D0%BD%D0%BE%D1%82%D0%BE-%D1%84%D0%B8%D1%81%D0%BA%D0%B0%D0%BB%D0%B5%D0%BD-%D0%BA%D0%BE%D0%BD%D1%82%D1%80%D0%BE%D0%BB-news743885.html", "text": "Национална агенция за приходите търси 217 служители за звеното „Фискален контрол“. Агенцията е обявила конкурси за длъжността „инспектор по приходите”. Те ще работят в екипи и ще извършват фискален контрол на територията на цялата страна, съобщиха от приходната агенция. Конкурсите за свободните работни места ще се проведат на два етапа. На първия участниците ще решават тест, чиято цел е да се установят професионалните им знания. Допуснатите до втория етап ще преминат през интервю, съобщава БГНЕС. Работата на инспекторите във фискалното звено е свързана с физически и документален контрол на стоки с висок фискален риск. Данъчните ще следят как се движат стоките, дали се реализират на територията на България, изнасят ли се за трети страни и дали всички транзакции се отразяват коректно в счетоводните и финансови документи на превозвача, получателя и доставчика. Служителите в звеното ще бъдат обезпечени с транспортни средства и техническо оборудване за изпълнение на функциите си. Кандидатите могат да подадат документи до 24 април, включително, лично или чрез пълномощник с нотариално заверено пълномощно-оригинал, на някой от посочените в обявите адреси. Описание на длъжността, изискванията за заемането й и образци на документи за участие, могат да бъдат намерени на интернет страницата на НАП – www.nap.bg, Начало/За НАП/Работа в НАП/Обяви. Сподели:", "date": "2018.04.19", "title": "НАП търси 217 служители за звеното \"Фискален контрол\""}
{"url": "http://pik.bg/%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D0%B2-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-100-%D0%BC%D0%B0%D1%81%D1%82%D1%8A%D1%80%D0%B1%D0%BE%D0%BA%D1%81%D0%B0-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%BD%D0%B8-%D1%86%D0%B8%D0%B3%D0%B0%D1%80%D0%B8-news743886.html", "text": "МВР 100 мастербокса контрабандни цигари са задържани при специализирана операция в Казанлък. Това съобщиха от пресцентъра на . Специализираната операция по противодействие на престъпления с акцизни стоки е проведена днес на територията на Казанлък. Към 08.45 часа на първокласен път I-6 в района на пътен възел “Арсенал” полицаите спрели лекотоварен автомобил “Рено Мастър”, управляван от 42-годишен мъж от гр. Казанлък. При последвалите процесуално-следствени действия униформените установили, че автомобилът е натоварен и превозва 100 мастербокса цигари, без акцизен бандерол (всеки кашон съдържа 50 стека с по 10 кутии цигари; общото задържано количество тютюневи изделия е 1 000 000 къса). Водачът е задържан за срок до 24 часа. По случая в РУ – Казанлък е образувано бързо производство за престъпление по чл.234 ал.2. вр. Ал. 1 от НК и работата по него продължава под ръководството на Районна прокуратура – Казанлък. Сподели:", "date": "2018.04.19", "title": "СПЕЦАКЦИЯ В КАЗАНЛЪК! Задържаха 100 мастърбокса контрабандни цигари"}
{"url": "http://pik.bg/%D1%81%D1%82%D0%B0%D1%87%D0%BA%D0%B8-%D0%BD%D0%B0-%D0%B0%D0%B2%D0%B8%D0%BE%D0%BF%D0%B5%D1%80%D1%81%D0%BE%D0%BD%D0%B0%D0%BB-%D0%B2%D0%B4%D0%B8%D0%B3%D0%B0%D1%82-%D0%BE%D0%B1%D0%B5%D0%B7%D1%89%D0%B5%D1%82%D0%B5%D0%BD%D0%B8%D1%8F%D1%82%D0%B0-%D0%B7%D0%B0-%D0%BF%D1%8A%D1%82%D0%BD%D0%B8%D1%86%D0%B8%D1%82%D0%B5-news743934.html", "text": "Решение на Европейския съд може да принуди авиопревозвачите да изплатят безброй компенсации за полети, отказани заради стачки. Според Европейския съд стачка на служителите в авиокомпании след изненадващо обявление за реструктуризация не представлява „извънредно обстоятелство“, освобождаващо авиопревозвача от задължението да изплати компенсация в случай на отмяна на полет или дългото му забавяне, пише електронното издание \"Нова Европа\". До съда са стигнали няколко оплаквания, след като германската компания TUIfly заяви през 2016 г., че стачка на служителите – без да бъде формално инициирана от профсъюз, е извънредно обстоятелство, което й позволява да не изплаща компенсации за забавянията. Новата европейска норма дава право на пътниците на забавил се полет на компенсация до 600 евро, в зависимост от дължината на полета. Авиопревозвачите, чиято дейност е нарушена от стачка, вече са задължени да се грижат за пътниците. Те трябва да плащат за ядене и ако се наложи - заради голямо забавяне или отмяна, за спане, разяснява \"Монитор\". От изданието коментират, че винаги съществуват притеснения, че подобно решение ще даде прекалено голяма сила в ръцете на профсъюзите. Авиолиниите могат да не плащат компенсации, ако успеят да докажат наличието на „извънредни обстоятелства“, които те не са могли да избегнат. Съдиите са отредили, че реструктуризацията е част от бизнеса и има предвидим риск за несъгласия и конфликти с персонала. Сподели:", "date": "2018.04.19", "title": "Стачки на авиоперсонал вдигат обезщетенията за пътниците"}
{"url": "http://pik.bg/%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%87%D0%B8%D1%81%D1%82%D0%B0%D1%82%D0%B0-%D0%B5%D0%BD%D0%B5%D1%80%D0%B3%D0%B8%D1%8F-%D0%B2-%D0%B5%D1%81-news743891.html", "text": "Пред нас не стои въпросът дали да работим в посока декарбонизация, а как да насърчим енергийната трансформация по ефективен, разходооправдан и устойчив начин. Това каза министърът на енергетиката Теменужка Петкова пред участниците в конференцията на високо равнище „Чиста енергия за всички европейци – пътят напред“, която се провежда в рамките на българското председателство на Съвета на ЕС. Форумът, в който участват европейският комисар по въпросите на климата Мигел Ариас Канете, вицепремиерът Томислав Дончев, представители на ЕК и ЕП, както и на страните от Западните Балкани, Азербайджан и Турция, разглежда балканската перспектива за нисковъглеродно бъдеще на Европа. Подобряването на свързаността в Западните Балкани е наш политически приоритет. Това ще насърчи икономическия растеж и ще подобри сигурността на доставките, каза пред участниците във форума европейският комисар по енергетиката и климатичните промени Мигел Ариас Канете. Той подчерта, че Западните Балкани имат огромен потенциал за чиста енергия, но недостатъчната интеграция с ЕС не позволява да се получат всички ползи от това. По думите на министър Петкова Европейският съюз може да затвърди позицията си на глобален лидер в прехода към нисковъглеродна икономика като интегрира в процеса своите съседи и стратегически партньори. Европейският пример в областта на енергийната ефективност и възобновяемата енергия е добра възможност за развитие на икономиките и на страните от Западните Балкани, подчерта енергийният министър. Един от основните аспекти на този процес е завършването на междусистемната свързаност в региона. В това отношение поставяме акцент върху газовите връзки между държавите, каза още министър Петкова пред участниците във форума.  Интерконекторът Гърция-България, задълбочаващото се сътрудничество с Азербайджан, изградената вече газова връзка с Румъния, разширяването и модернизацията на инфраструктурата с Турция, работата по изграждане на интерконекторa със Сърбия са само част от усилията на българското правителство за развитие потенциала за регионално сътрудничество и гарантиране сигурността на енергийните доставки в Югоизточна Европа. Газоразпределителният център „Балкан“, чиято концепция е разработена съвместно с Европейската комисия, също ще спомогне за енергийната сигурност и ще има положително въздействие за диверсификацията на газовите доставки. Сподели:", "date": "2018.04.19", "title": "Теменужка Петкова с коментар за чистата енергия в ЕС"}
{"url": "http://pik.bg/%D0%B8%D1%80%D0%B0%D0%BA-%D1%83%D0%B4%D0%B0%D1%80%D0%B8-%D0%BF%D0%BE%D0%B7%D0%B8%D1%86%D0%B8%D0%B8-%D0%BD%D0%B0-%D0%B8%D0%B4%D0%B8%D0%BB-%D0%B2-%D1%81%D0%B8%D1%80%D0%B8%D1%8F-news743879.html", "text": "Иракските военновъздушни сили нанесоха днес смъртоносни удари по позиции на ИДИЛ в съседната на тях Сирия, съобщи кабинетът на премиера на Ирак Хайдер ал Абади, цитиран от Ройтерс и БТА. Ударите са нанесени в координация с правителството на сирийския президент Башар ал Асад, заяви пред Ройтерс иракски военен говорител. Сподели:", "date": "2018.04.19", "title": "Ирак удари позиции на ИДИЛ в Сирия"}
{"url": "http://pik.bg/%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D1%81%D0%BF%D0%B8%D0%BF%D0%B0%D1%85%D0%B0-%D0%B4%D0%B2%D0%B0%D0%BC%D0%B0-%D1%81-%D0%B4%D1%80%D0%BE%D0%B3%D0%B0-news743822.html", "text": "Двама са били задържани с наркотици в хода на специализирана операция от служителите на реда в Асеновград. Във вторник, на ул. „Цар Иван Асен ІІ“ бил спрян лек автомобил „Ситроен“ с 37-годишен водач и 30-годишен пътник. В хода на проверката с драг чек било установено, че шофьорът е дрогиран, а при обиск от него били иззети 0,23 грама марихуана. Над 4 грама от наркотика и гриндер носел спътникът му, от чието жилище впоследствие били иззети още около 50 грама марихуана, 10 грама хашиш, канабисови семена и електронна везна. С полицейска заповед асеновградчаните са били задържани за едно денонощие в районното управление. Срещу двамата са образувани бързи производства за притежание на наркотици, а срещу по-възрастния – и за шофиране под тяхното въздействие. Същия ден на бул. „Княгиня Мария Луиза“ в областния град екип на Четвърто РУ засякъл 25-годишен криминално проявен пловдивчанин с 0,5 грама марихуана и 0,6 грама амфетамин. След доклад на случая в районната прокуратура, спрямо мъжа била взета 72-часова мярка за неотклонение. Сподели:", "date": "2018.04.19", "title": "Спецакция в Асеновград! Спипаха двама с дрога"}
{"url": "http://pik.bg/%D0%BD%D0%B0%D1%81%D0%B0-%D0%B8%D0%B7%D1%81%D1%82%D1%80%D0%B5%D0%BB%D1%8F-%D0%BD%D0%BE%D0%B2-%D1%81%D0%B0%D1%82%D0%B5%D0%BB%D0%B8%D1%82-%D0%BA%D0%BE%D0%B9%D1%82%D0%BE-%D1%89%D0%B5-%D1%82%D1%8A%D1%80%D1%81%D0%B8-%D0%B5%D0%BA%D0%B7%D0%BE%D0%BF%D0%BB%D0%B0%D0%BD%D0%B5%D1%82%D0%B8-%D0%B8%D0%B7%D0%B2%D1%8A%D0%BD-%D1%81%D0%BB%D1%8A%D0%BD%D1%87%D0%B5%D0%B2%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-news743887.html", "text": "Основната мисия на сателита, наричан от специалистите \"ловец на планети\", е да състави каталог на новите небесни тела, които след това наличните телескопи да изучат в детайли. Очакванията са да бъдат открити множество планети, включително с размерите на Земята и с потенциална възможност за живот на тях, информира БТА. Мисията на сателита ще продължи две години, за да улеснят работата му, учените са разделили пространството, което трябва да изучи, на 26 сектора. С помощта на четирите си камери сателитът ще обработи 13 от тях през първата година и още толкова през втората. Работата на сателита ще струва 337 милиона долара. НАСА изстреля успешно нов сателит, чиято основна мисия ще бъде търсенето на екзопланети извън нашата Слънчева система. Сподели:", "date": "2018.04.19", "title": "НАСА изстреля нов сателит, който ще търси екзопланети извън Слънчевата система"}
{"url": "http://pik.bg/%D0%B8%D0%B7%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%BD%D0%BE%D0%B2%D0%BE%D1%80%D0%BE%D0%B4%D0%B5%D0%BD%D0%B8-%D0%BA%D0%BE%D1%82%D0%B5%D0%BD%D1%86%D0%B0-%D0%BF%D1%80%D0%B5%D0%B4-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B0-%D0%BA%D0%BB%D0%B8%D0%BD%D0%B8%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news743864.html", "text": "На 16 април две новородени котенца, мъжко и женско, били изхвърлени пред ветеринарна клиника \"Провет\" в квартал \"Кършияка\". \"Съвестните\" хора, на които е дело постъпката, явно са действали с ясното съзнание, че лекарите от клиниката няма да ги оставят да умрат в кашона оставен отпред. Ветеринарката, която намерила бебетата казва, че за жалост това е порочна практика от години. В крайна сметка, в момента новородените животинки са на топло, почистени и нахранени и чакат своите стопани, пише \"Трафикнюз\". \"Клиниката обаче не е приют и добрината не означава наивност. Няма как да останат дълго тук, още по-малко вечно. Все пак тук се лекуват болни животни и това не е най-подходящото място за едни толкова малки и незащитени бебета. Моля всеки, който има желание да осинови някое от тях или и двете, или познава някой, който иска котенце и има желание да му осигури нормален живот, грижи и много любов, да се свърже с мен или да отиде в клиниката. Нека им помогнем да открият своите хора, правилните хора!\", написа на стената си във \"Фейсбук\" д-р Десислава Томова. Сподели:", "date": "2018.04.19", "title": "Изхвърлиха новородени котенца пред пловдивска клиника! (СНИМКИ)"}
{"url": "http://pik.bg/%D0%B8%D0%B7%D0%BC%D0%B8%D1%80%D0%B0%D1%82-%D0%BA%D0%BE%D1%80%D0%B0%D0%BB%D0%B8%D1%82%D0%B5-%D0%B2-%D0%B3%D0%BE%D0%BB%D0%B5%D0%BC%D0%B8%D1%8F-%D0%B1%D0%B0%D1%80%D0%B8%D0%B5%D1%80%D0%B5%D0%BD-%D1%80%D0%B8%D1%84-news743851.html", "text": "Големият бариерен риф в Австралия е претърпял \"катастрофално измиране\" на корали по време на продължителната гореща вълна през 2016 г., застрашавайки по-широк кръг живот на рифове, отколкото се страхуваше преди това, разкрива нов научен доклад, цитиран от \"Франс прес\". Учените уточняват, че около 30 процента от кораловите рифове са загинали по време на продължителната гореща вълна в периода от март до ноември 2016 г., първата от безпрецедентните две поредни години на избелване на коралите по 2300-километровия риф край североизточния бряг на Австралия, който е част от световното природно наследство. Изследването е установило, че коралите, които служат като местообитания за други създания, са особено тежко засегнати от повишаващите се температура на морето, причинени от глобалното затопляне. Тери Хюз, който е съавтор на доклада и ръководител на Центъра за изследване на кораловите рифове в австралийския университет \"Джеймс Кук\", изтъква, че най-податливи на излагане на горещина са разклонените корали - плоско оформени създания, които осигуряват скрито местенце за люпене на рибки. Коралите, които е по-вероятно да оцелеят в по-топлите води на морето, са гладки и оформени като пъпеш, допълни ученият. Въпреки че те са добри втвърдители, които придават обем на рифовете, те \"не са много полезни като местообитания\". \"Така че е налице промяна в микса от видове и общата загуба на корали има по-широко въздействие върху всички създания, които зависят от коралите за храна и местообитания\", предупреждава Хюз. Неговият изследователски център заяви, че новото изследване показва, че коралите в северния Голям бариерен риф \"са претърпели катастрофално измиране\" след горещата вълна през 2016 г. \"Измирането на коралите предизвика радикални промени в микса на кораловите видове на стотици индивидуални рифове, където зрелите и разнообразни общности на рифове се превръщат в по-деградирали системи, като остават само няколко издръжливи вида\", изтъква Андрю Бейрд, друг от авторите на доклада. Учените подчертават, че фокусът трябва да бъде върху защитата на оцеляващите корали, които възлизат на около 1 милиард след двете масови избелвания през 2016 и 2017 г. \"Те са тези, които ще подхранят отново и ще заселят отново променен риф в бъдещето\", посочва Хюз, добавяйки, че един от начините да се запази здравето им чрез подобряване на качеството на водата чрез намаляване на замърсяването на крайбрежните райони. Опитите за ограничаване на климатичните промени, като например чрез Парижкото споразумение за ограничаване на глобалното затопляне до под 2 градуса по Целзий над прединдустриалните равнища, също са критично важни. \"Вече станахме свидетели на четири масови избелвания (1998, 2002, 2016 и 2017) на Големия бариерен риф с 1 градус средно глобално затопляне\", изтъква той. Сподели:", "date": "2018.04.19", "title": "Измират коралите в Големия бариерен риф"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D0%BA%D0%B0-%D0%BF%D0%BB%D0%B0%D1%82%D0%B8-930-%D0%BF%D0%B0%D1%83%D0%BD%D0%B4%D0%B0-%D0%B7%D0%B0-%D0%B5%D0%B4%D0%B8%D0%BD-%D0%B1%D0%B0%D0%BD%D0%B0%D0%BD-news743853.html", "text": "Англичанката Боби Гордън заплати цели 930 паунда за един , който тя си закупи от онлайн магазин на търговската верига \"Асда\", съобщи Би Би Си. По думите на клиентката, първоначално плодът е струвал само 11 пенса. Но за истинската му цена Боби Гордън разбрала едва тогава, когато получила квитанцията. След покупката банката блокирала кредитната карта, тъй като имало подозрения, че тя е станала жертва на измама. \"Казах на 7-годишния си син, че трябва да се наслади на всяка хапка от този , тъй като той може би е най-скъпият в историята!\", довери британката. Боби Гордън добави, че никога не била очаквала в живота да се случи \" ова драма\". От \"Асда\" съобщиха, че е станала досадна грешка и се извиниха за причинените неудобства. \"Нашите и са превъзходни, но не са чак толкова скъпи. явно е станала някаква грешка\", обявиха от търговската верига. банан банан банан банан Сподели:", "date": "2018.04.19", "title": "Британка плати 930 паунда за един банан"}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%D0%BA%D1%83%D0%B1%D0%B8%D0%BD%D1%81%D0%BA%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BC%D0%B8%D0%B3%D0%B5%D0%BB-%D0%B4%D0%B8%D0%B0%D1%81-%D0%BA%D0%B0%D0%BD%D0%B5%D0%BB-%D0%B2%D1%81%D1%82%D1%8A%D0%BF%D0%B8-%D0%B2-%D0%B4%D0%BB%D1%8A%D0%B6%D0%BD%D0%BE%D1%81%D1%82-news743918.html", "text": "Мигел Диас-Канел беше избран с 603 гласа от възможни 604. Той встъпи в длъжност на специална церемония в столицата Хавана. 57-годишният Мигел Диас-Канел отдавна беше сочен за заместник на Раул Кастро. Преди да бъде избран за президент, заемаше поста вицепрезидент. Новият лидер обеща да продължи революцията, но и икономическите реформи, започнати от предшественика му. Все още много хора се питат дали Диас-Канел ще бъде обединяваща фигура или носител на промяна. Куба официално има своя нов президент. За първи път от 1959 г. година насам лидерът на островната държава няма да е с фамилията Кастро. Мигел Диас-Канел застава начело на Куба. Какъв курс ще поеме страната при новия лидер и ще има ли промяна? Борис Бъчваров разказва. Диас-Канел е изправен пред огромни предизвикателства и трудна финансова обстановка. През 2010 г. започна реформиране на централизираната планова икономика, но модернизирането се случва изключително бавно и в някои случаи без успех. Неговото поле за маневриране ще бъде ограничено, тъй като Комунистическата партия остава водеща политическа сила и ще бъде ръководена от Кастро до 2021 г. Сподели:", "date": "2018.04.19", "title": "Новият кубински президент Мигел Диас-Канел встъпи в длъжност"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8%D0%B2%D0%BE-%D1%85%D1%80%D0%B8%D1%81%D1%82%D0%BE%D0%B2-%D0%B7%D0%B0%D0%BA%D0%BE%D0%B2%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D0%BE%D0%BA%D1%80%D0%B0%D0%B9-%D0%BD%D0%B0%D0%BC%D0%B5%D1%86%D0%B8%D1%82%D0%B5-%D1%87%D0%B5-%D1%89%D0%B5-%D0%BF%D1%80%D0%B0%D0%B2%D0%B8-%D0%BF%D0%B0%D1%80%D1%82%D0%B8%D1%8F-%D1%82%D0%BE%D0%B2%D0%B0-%D0%BD%D0%B5-%D0%B5-%D0%BF%D0%B0-news743912.html", "text": "Ще обогати палитрата на българския политически живот с 268-ата партия. Сам по себе си не смятам, че това е панацея. Така социологът-депутат проф. Иво Христов коментира подхвърлената по-рано през седмицата от президента Румен Радев възможност да създаде своя партия. \"Драмата е, че политическите партии не оправдават очакванията на хората. Политическият елит е самокапсулирал се и се среща с електората отвреме-навреме. По-важното е не дали ще създадете партия, а дали ще смените системата. Системата не може да бъде сменена от част от системата. Само рухването на сегашния порядък може да доведе до нов\", каза още Христов. А атаката на Румен Радев срещу правителството след кратко затишие, Христов коментира така: \"Има един друг мой съименник, към него задайте въпроса. Аз не съм говорител на президента Радев. Но това, което каза, кое не е вярно? Проблемът на корупцията не е, че е външен, а че е скелет на българския политически и икономически живот. Това е конструкцията, екзоскелета на България. То е вътрешно явление, ако се премахне, много хора ще станат излишни\". \"Не намирам за важно кой първи ще се срещне с Путин. Имаме редкия шанс да продължим това, което вече направи австрийският канцлер. Става въпрос, че светът е на ръба. Тези удари са абсолютно противозаконни, противоречат на устава на ООН. Показаха, че ООН е книжен тигър и силата на правото се замества от правото на силния и правото на силния срещна силния\", коментира социологът-депутат предстоящата среща на Румен Радев с Владимир Путин и ударите на САЩ, Великобритания и Франция срещу Сирия. Сподели:", "date": "2018.04.19", "title": "ЕКСКЛУЗИВНО! Иво Христов закова Румен Радев покрай намеците, че ще прави партия: Това не е панацея! "}
{"url": "http://pik.bg/%D1%81%D0%BF%D0%BE%D1%80%D1%82%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D1%80%D0%B0%D1%81%D0%B5%D0%BD-%D0%BA%D1%80%D0%B0%D0%BB%D0%B5%D0%B2-%D1%81-%D0%BE%D1%81%D1%82%D1%80%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D1%81%D1%80%D0%B5%D1%89%D1%83-%D0%B2%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D0%BD%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B8%D1%82%D0%B5-%D0%BC%D0%B0%D1%87%D0%BE%D0%B2%D0%B5-news743854.html", "text": "Нашите футболни фен клубове все още не са на европейско ниво, имаме още дълъг път да извървим. Това каза пред журналисти министърът на младежта и спорта Красен Кралев във връзка с пострадалата полицейска служителка по време на дербито между ПФК „Левски“ и ПФК ЦСКА, което се проведе вчера на Националния стадион „Васил Левски“. „Трябва да има категорична реакция срещу този вандализъм. Ясно е, че в момента обществото реагира много остро срещу това, което се случи вчера на мача. През последния месец много се говори за дербитата на ПФК „Левски“ и ПФК ЦСКА, които се очертава да са над 4 всяка година, така че трябва да се работи много сериозно и със самите клубове и с фен клубовете, за да могат такива неща да бъдат изолирани. Знаете колко усилия положихме тези мачове да бъдат в светлата част на денонощието, трябва да имаме по-голямо разбиране от клубовете, защото се вижда, че нашите фенове още не са на европейско ниво, така че има още дълъг път да извървим“, каза министър Кралев. На въпрос дали наказанието трябва да бъде към клубовете, той коментира: „Не, така се наказват клубовете, а не тези, които предизвикват инцидентите. Самите фен клубове реагират срещу подобни прояви, защото страдат и футболистите, и самите фенове на стадиона. Вчера например на стадиона имаше около 20 хил. души и заради проявите на пет необуздани фенове не може да накараме 20 хил. души да страдат. Но категорично трябва да има реакция“, каза той и уточни, че му предстои среща днес с главния секретар гл. ком. Младен Маринов, за да уточнят какви мерки ще предприемат. Сподели:", "date": "2018.04.19", "title": "Спортният министър Красен Кралев с остра реакция срещу вандалите на футболните мачове"}
{"url": "http://pik.bg/%D1%88%D0%B5%D1%81%D1%82-%D0%B3%D0%BE%D0%B4%D0%B8%D0%BD%D0%B8-%D1%81%D0%BB%D0%B5%D0%B4-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%BA%D1%80%D0%B0%D0%B9-%D1%81%D0%BB%D0%B8%D0%B2%D0%B5%D0%BD-%D1%82%D1%80%D1%8A%D0%B3%D0%BD%D0%B0-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D0%B2%D0%B7%D1%80%D0%B8%D0%B2%D0%BE%D0%B2%D0%B5%D1%82%D0%B5-%D0%BD%D0%B0-%D0%BF%D0%B5%D1%82%D0%BE%D0%BB%D1%8A%D1%87%D0%BA%D0%B0%D1%82%D0%B0-news743855.html", "text": "Състав на Ямболския районен съд даде ход на делото за взривяването на производствено-складовата база за утилизиране на боеприпаси \"Стралджа-Мараш\" край пътния възел \"Петолъчката\". Преди това съдът отхвърли исканията на адвокатите на обвиняемите да не се дава ход на делото, тъй като е подсъдно на Районния съд и на Районната прокуратура, а прокурорът е от Окръжната прокуратура. Прочетен бе обвинителният акт и започна разпитът на 60-те свидетели, който ще продължи и утре, предаде БТА. Подсъдими по делото са собственикът на фирмата \"Берета трейдинг\" Делислав Делев, началникът на производството Иван Пеев и проектантът на взривните работи във фирмата Иван Табов. Те са обвинени, че при изпълнение на договор с Министерството на отбраната са държали и работили с взривни вещества, като не са взели необходимите мерки за сигурност при тяхното унищожаване. При взривове в складовата база за утилизиране на боеприпаси на 5 юни 2012 година загинаха трима работници, а осем бяха ранени. На земеделски насаждения, къщи, промишлени и селскостопански сгради наоколо бяха нанесени поражения, които се оценяват на около 62 милиона лева. Няколко месеца военни подразделения прочистваха района от невзривени боеприпаси и останки от тях, но наскоро бе намерен невзривен снаряд. Сподели:", "date": "2018.04.19", "title": "ШЕСТ ГОДИНИ СЛЕД ТРАГЕДИЯТА КРАЙ СЛИВЕН: Тръгна делото за взривовете на Петолъчката"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%BA%D0%B0%D0%BD%D0%B4%D0%B0%D0%BB-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%B4%D1%80%D0%B0%D0%BC%D0%B0-%D1%81-%D1%87%D0%B5%D1%80%D0%BD%D0%BE%D0%B2%D0%B8%D1%82%D0%B5-%D0%BE%D1%82-%D0%BA%D1%81%D0%BD%D1%81-%D1%85%D0%BE%D1%80%D0%B0%D1%82%D0%B0-%D0%BD%D0%B0-%D1%80%D0%B0%D0%B4%D0%B5%D0%B2-%D0%BF%D0%BE%D0%B4%D0%B3-news743893.html", "text": "Политиците излизат с първи коментари от петчасовото заседание на КСНС при президента Румен Радев, на което бяха обсъдeни рисковете за националната сигурност и проблемите на въоръжените сили. В заседанието се включиха премиерът Бойко Борисов, шефът на парламентарната група на ГЕРБ Цветан Цветанов, който само преди няколко часа за пореден път критикува държавния глава, министри и шефове на служби, представители на парламентарните партии. Преди ден Радев заяви, че очаква на заседанието на КСНС да бъдат обсъдени мерките, предприемани от България във връзка с актуалните заплахи за националната сигурност. По думите му колективната система за сигурност и колективната отбрана не трябва да неглижират изграждането на наш собствен отбранителен капацитет. Състоянието на отбранителната ни система бе тема и на първото, свикано от Радев след встъпването му на поста, заседание на КСНС преди близо година. Тогава бе решено модернизацията на армията да се ускори. Първи застана пред камерите лидерът на Воля Веселин Марешки. Слава Богу, в България е спокойна ситуацията и страната не е застрашена от терористични акции, обсъждана беше ситуацията в Сирия и други критични точки, като Украйна, както и състоянието на армията, коментира Марешки. Промените в геополитиката изправят България пред нови предизвикателства, хибридни действия, кибер атаки и т.н. Неразрешените кризи с геополитическа значимост, дестабилизацията в черноморския регион, Западните Балкани, международния тероризъм, конфликтите в Близкия Изток и Азия продължават да излагат на риск страната ни, региона, а и евроатлантическата зона като цяло, посочи държавният глава. Бе анализирано и констатирано, че българската армия изпълнява част от задачите си в ограничен обем, поради некомплект и остаряла бойна техника. не е овладян напълно процесът по напускане на военни, а мерките не могат да дадат бърз резултат. Забавянето на проектите за модернизация ще доведе до влагане на средства в остаряла техника, несъвместима с НАТО. Членовете на съвета се обединиха около мнението, че са небоходими неотложни мерки, гарантиращи повишаване на отбранителните способности чрез ускоряване на проектите за модернизация и подготовка. Необходими са мерки за отлива от въоръжените сили, каза Румен Радев. Членовете на КСНС се обединиха около следните предложения към изпълнителната и законодателна власт, каза Радев, като посочи, че има разминаване между средносрочната бюджетна програма и увеличаването на разходите за отбрана до 2020 г. Да се актуализират средносрочната бюджетна прогноза за 2019 и 2021 г. в съответствие с повишаването на разходите за отбрана до 20124 г в срок октомври 2018 г. Ако това не стане, продължаваме да излагаме на риск и без това тревожната тенденция за недокомплект, невъзможност за поддържане на техниката и бойната подготовка, предупреди президентът. Втора точка, разглеждане на плановете на МО за преодоляване на недостига на личен състав до септември 2018 г. Ускоряване на процесите по инвестиционните разходи и съгласуването от МС - юни 2018 г. Четвърто, разработване на финансово осигурен план за въмстановяване на техниката и удължаване на жизнения цикъл до снемане от въоръжение - септември 2018 г. Последната точка касае най-вече осъвременяване на закона за вероизповеданията, което да гарантира защита на традиционните български вероизповедания и недопускане радикализация на религиозна основа. Призовавам институциите да се отнесат отговорно към проблемите на въоръжените сили и сигурността на българските граждани, каза Радев. Времето за обещания и декларации изтече, дела трябват, коментира още държавният глава. От заседанието, без да се спрат при журналистите, си тръгнаха шефът на Щаба по отбрана ген. Боцев, вътрешният министър Валентин Радев, лидерът на ДПС Местафа Карадайъ. Министърът на отбраната Красимир Каракачанов отговори на въпроса на ПИК, че ремонта на въоръжението, което той иска, не пречи на закупуване на нова бойна техника. В една от точките точно това пише, посочи той. Ако вземем дори само изтребителите, те имат живот до 2029-2030 г. Нищо не означава, че ще свалим от въоръжение веднага МиГ-29. Проектите са подписани, има две седмици междуведомствено съгласуване и тогава влизат в МО, допълни министърът. Самият план за достигане на 2% от БВП бе гласуван на 3 януари и затова срокът за тази актуализация е до септември т.г., поясни той. Някои от колегите, като Волен, казаха, че са против това да се отделят пари за отбрана и трябва да ги намаляваме, поясни още Каракачанов. Проблемът с недокомплекта може да се реши с възстановяване на наборната армия. Навсякъде има недокомплект, военната професия е тежка и недостатъчно платена за трудностите, които предлага работата, заяви още той. Като говорихме за опасностите пред националната сигурност, една от опасностите е радикализация. В България ги виждаме само под формата на говорене по гетата. Но не е за подценяваме. Точката за промяна в закона за вероизповедания е до септември трябва да се гласува - точката е готова, тя е изготвена от колегите от Обединени патриоти, допълни Красимир Каракачанов. Пред камерите застана и председателят на ПГ на ГЕРБ Цветан Цветанов. Той посочи, че е имало напрежение в началото. Бях категоричен, че позицията на президента, отклонявайки се от позицията на МС, чрез нея не даваме ясен знак на евроатлантическите партньори. Припомних анкетата в българския парламент за самолетите, която осветли дефицита за начина, по който се е взело това решение по време на служебното правителство. Не видях някъде да има различно от Ф-16 въоръжение. Вижда се, че за 3-4 месеца при служебния кабинет, за едно предприятие от ВПК са се направили договори с двегодишно изпълнение, което не е довело до стабилизиране на самото дружество. Президентът отиде в личен коментар, но не спомена това, което беше поставено на дискусия. Казахме, че много са били правителствата, които са купували модерна техника, заяви председателят на ПГ на ГЕРБ. Смятам, че имаше доста некоректност по започването на дебата за становището, което трябваше да има КСНС.Ако ви бъде предоставена черновата на становището, ще видите, че сме били прави в политическите си изводи, че президентската институция ни представя становища, от които само остава да съобщим пред вас, че излизаме от НАТО и ЕС. Хубаво, че имаше разум и включвания от министрите, от ДПС, каза Цветанов. Той посочи, че черновите им били събрани след заседанието. Уводната част на предложеното от президентството становище, с което трябваше да излезем, беше съкратена, но тя съдържаше, че излизаме от НАТО и ЕС, поясни Цветанов. Ние държахме да отпаднат уводните части от становището. Ако бяхме излезли с тази позиция, предложена от експертите и от президента - щяхме да излезем от съвета, посочи още Цветанов.  На въпрос на ПИК кой е бил най-емоционален на съвета, той си призна, че може би е бил самият той. Цветанов помоли журналистите да открият текста на черновата на становището и да се види какво е било заложено там. Хората в системата на армията трябва да работят при адекватни условия, категорична бе тя. говорихме за разходите от БВП, потвърдих нашето становище и днес. Тъй като има много системи, които са недофинансирани, растежът в разходите за отбрана за нас е неприемлив, посочи Нинова. Не е имало изказване за излизане от ЕС и НАТО. Няма чернова - винаги президентът на КСНС дава проект за декларация. В началото бе направен дълъг анализ на ситуацията в света, на Балканите, обща информация за конфликтните места, т.е. познатата информация, която беше 3 или 4 страници. Затова се ориентирахме към нейното съкращаване, за да си спестим разказвателния характер и да минем към конкретни решения, заяви лидерката на червените. Не останах с впечатлението, че от становището се внушава излизане от ЕС и НАТО, допълни тя. Като ви слушам все едно не сме били на едно и също място с тези хора, които са говорили преди мен, коментира още Нинова. Повече време отне как да се актуализират средствата за отбрана. Ние с Марешки бяхме на позицията да не се стига до позицията за 2% от БВП, но това ще се решава при приемането на бюджета за 2019 г., каза тя. След заседанието на КСНС стана ясно, че финансовият министър Владислав Горанов не е присъствал. Отсъствал е и Волен Сидеров, който, както ПИК съобщи, е в Крим. В момента се правят редакции на текста. Има консенсус, уточняват се последни текстове, посочи още той. „Един от основните въпроси беше модернизацията на армията. Мисля, че има консенсус. Относно това дали трябва да бъде модернизирана има някакви разногласия относно темповете и сроковете“, посочи той. „Разногласията не са големи. За следващите 3 години беше показано какъв е планът и с колко не се доизпълнява. Разликата за следващата година беше 100 млн., не мисля, че това е голям проблем и ще наруши програмата за модернизирането на армията“, каза още лидерът на „Воля“. Тази тема, която обсъдихме днес, е същата като преди година - армията намаля, старата техника остаря, а нова не бе придобита. Обстановката около нас не стана по-спокойна, каза президентът и благодари за конструктивните дебати днес. Сподели:", "date": "2018.04.19", "title": "ИЗВЪНРЕДНО В ПИК TV! СКАНДАЛ! Цветанов разкри драма с черновите от КСНС! Хората на Радев подготвили становище, че едва ли не излизаме от ЕС и НАТО (ОБНОВЕНА)"}
{"url": "http://pik.bg/%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D0%BA%D0%B0%D1%81%D0%B0%D0%BF%D0%B8%D0%BD%D0%B0-%D0%BE%D1%82-%D1%88%D1%83%D0%BC%D0%B5%D0%BD-%D0%B7%D0%B0%D1%86%D0%B8%D0%BA%D0%BB%D0%B8-%D0%B2%D1%80%D1%8A%D1%89%D0%B0%D1%82-%D0%B3%D0%BE-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-news743861.html", "text": "Върнаха на прокуратурата делото срещу Стефан Стефанов, който разфасова приятелката си Галя в Шумен, предаде БНР. Стефанов беше осъден от Шуменският окръжен съд на 13 години затвор през август миналата година, след като се призна за виновен. Присъдата беше обжалвана пред Апелативен съд – Варна и Въззивният съд върна делото на първата инстанция. Като основен мотив за това са посочени пороци в обвинителния акт на Окръжната прокуратура - Шумен, който според решението е вътрешно противоречив, а това съществено ограничава процесуалните права на подсъдимия. Така след заседание, Шуменският окръжен съд върна делото на прокуратурата за отстраняване на процесуалните нарушения. Престъплението беше извършено през август 2016 г. Тялото на жената беше намерено в чували в къщата на Стефанов. Сподели:", "date": "2018.04.19", "title": "Делото за касапина от Шумен зацикли, връщат го на прокуратурата"}
{"url": "http://pik.bg/%D0%BE%D0%B1%D0%BB%D0%B0%D1%81%D1%82%D0%BD%D0%B8%D1%8F%D1%82-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%B8%D0%BB%D0%B8%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%B4%D0%BE%D0%B3%D0%BE%D0%B2%D0%B0%D1%80%D1%8F-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D1%81-%D0%BF%D1%80%D0%B5%D1%84%D0%B5%D0%BA%D1%82%D1%83%D1%80%D0%B0-%D1%85%D0%BE%D0%BA%D0%B0%D0%B9%D0%B4%D0%BE-%D0%B2-%D1%8F%D0%BF%D0%BE%D0%BD%D0%B8%D1%8F-news743904.html", "text": "Областният управител на Софийска област Илиан Тодоров договаря при посещението си в Япония конкретни точки за сътрудничество между Софийска област и префектура Хокайдо, съобщиха от областната управа. Тодоров беше посрещнат официално  в Сапоро от вицегубернатора на префектура Хокайдо Ясухиро Суджи. Тодоров е на посещение в префектура Хокайдо за сключване на споразумение за сътрудничество между двата региона. В негова чест вицегубернаторът на Хокайдо даде официална вечеря. Тодоров предизвика огромен интерес у домакините с познанията си за Япония и  остров Хокайдо. По време на срещата бяха обсъдени и набелязани конкретни области на взаимно сътрудничество, които ще залегнат в споразумението между двата региона. Вицегубернаторът на остров Хокайдо благодари на Тодоров за визитата и проявения интерес и прояви желание да посети България. В следващите дни на Тодоров предстоят срещи с губернатора на префектура Хокайдо, посланика на България в Япония, кмета на гр. Сапоро и патриарха на японската православна църква. Сподели:", "date": "2018.04.19", "title": "Областният управител Илиан Тодоров договаря сътрудничество с префектура Хокайдо в Япония"}
{"url": "http://pik.bg/%D0%BF%D0%B5%D0%BD%D1%81%D0%B8%D0%BE%D0%BD%D0%B8%D1%80%D0%B0%D1%82-%D0%B3%D0%B0%D0%BB%D0%B0-%D0%B2%D1%8F%D1%80%D0%B0-%D0%B0%D0%BD%D0%BA%D0%BE%D0%B2%D0%B0-%D0%B1%D1%83%D1%82%D0%B0-%D0%B7%D0%B0-%D0%BC%D1%8F%D1%81%D1%82%D0%BE%D1%82%D0%BE-%D0%B9-%D1%81%D0%B2%D0%BE%D0%B9-%D1%87%D0%BE%D0%B2%D0%B5%D0%BA-%D0%BE%D1%82-%D0%B1%D0%BD%D1%82-%D0%B5%D1%82%D0%BE-%D0%BA%D0%BE%D0%B8-%D0%B4%D0%B0%D0%BC%D0%B8-%D1%81%D0%BF%D1%80%D1%8F%D0%B3%D0%B0%D1%82-%D0%B7%D0%B0-%D1%81-news743917.html", "text": "След 15 години на екран, Гала е изчерпала и е втръснала на зрителите, макар и в последните месеци в \"На кафе\" да гастролира половинката й Стефан. Рейтингът на сутрешното предаване бил катастрофален, затова под угрозата да загубят рекламодатели от Нова са решили да свалят Гала от ежедневен ефир. Мястото й от понеделник до петък ще бъде заето от разпознаваема екранна двойка, твърди седмичник. От частната медия почти са финализирали преговорите с Георги Любенов - лице на БНТ. Той е имал няколко срещи с програмния директор на медията Вяра Анкова, която до преди месеци му бе шеф в БНТ. Запознати издават, че ако се съгласи да започне работа в Нова, за месец ще получава колкото за цяла година в телевизията майка. Любенов вече е уведомил работодателите си, че ще смени работното си място от есента. Според имената, които се спрягат за екранни половинки на Жоро са на Боряна Граматикова и Ева Кикерязова. Сподели:", "date": "2018.04.19", "title": "ПЕНСИОНИРАТ ГАЛА! Вяра Анкова бута за мястото й свой човек от БНТ! Ето кои дами спрягат за сутрешното токшоу"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D1%86%D0%B8-%D0%BF%D0%BE%D0%B4%D0%B0%D1%80%D1%8F%D0%B2%D0%B0%D1%82-%D0%BA%D0%BE%D0%BB%D0%B8-%D0%B7%D0%B0-%D0%BF%D0%BE-50-%D0%B5%D0%B2%D1%80%D0%BE-%D0%B1%D1%80%D0%BE%D0%B9%D0%BA%D0%B0%D1%82%D0%B0-news743858.html", "text": "Всички ние сме чували, че у нас се внасят доста автомобили, които са почти негодни за употреба. При употребяваните автомобили нов внос естествено има и доста прилично екземпляри, но има и търговци, които внасят коли за по 50 евро или дори такива, които германците подаряват, само и само да се отърват от немалките такси за тях. Какво представляват подобни автомобили? В повечето случаи те са в доста окаяно състояние и често не са в движение. Такива обяви, публикувани в немското мобиле, например се следят много стриктно от прекупвачи, които след козметичен ремонт реализират печалба от около 1 000 евро. Колата се привежда в движение с минимални средства, коригира се външния вид, тапицират се износените части от салона и след финално пастиране возилото добива доста приятен външен вид. Той е сравнително евтин и може да ви служи вярно още дълго време, но рискът не е малък. За съжаление подобни \"напудрени морги\" се разпознават трудно, при това само от специалист. Сподели:", "date": "2018.04.19", "title": "Германци подаряват коли за по 50 евро бройката "}
{"url": "http://pik.bg/%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%B4%D0%B2%D0%B0%D0%BC%D0%B0-%D0%BD%D0%B0%D1%80%D1%83%D1%88%D0%B8%D1%82%D0%B5%D0%BB%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B2%D0%B8%D0%B6%D0%B4%D0%B0%D0%BB%D0%B8-%D0%BB%D0%B8-%D1%81%D1%82%D0%B5-%D0%B3%D0%B8-%D1%81%D0%BD%D0%B8%D0%BC%D0%BA%D0%B8-news743811.html", "text": "ОП „Чистота“ издирват двама нарушители, хванати от началото на седмицата да изхвърлят строителни и други промишлени отпадъци на ул. „Еледжик“ 11. Нарушенията са констатирани от организатора производство в район „Северен“ Николай Георгиев. Той е сред оправомощените служители на „Чистота“, които могат да налагат глоби с фиш, да съставят констативни протоколи и актове в случаите на неспазване на общинската Наредба за управление на отпадъците, съобщава \"Трафик нюз\". И двамата нарушители са отказали да предоставят изисканите им документи за издаването на фиш и глоба в размер от 10 до 50 лв., а са избягали, като вторият дори е заплашил длъжностното лице, че „ще му се случи случка“. Действията им обаче са заснети от видеорегистратора в служебния автомобил на „Чистота“, което ще улесни издирването им от полицията и те ще бъдат поканен да се явят в предприятието в тридневен срок, за да им се състави акт.  Ако не дойдат, документът ще им се занесе на адреса. При втория случай ще бъде подадена и жалба за отправените закани. „Засилено контролираме всички проблемни места, където постоянно се образуват незаконни сметища и влагаме огромен ресурс за почти всекидневното им разчистване“, обясни Иван Стоянов. Това се отнася и за пространството около „Еледжик“ 11. До обръщалото на градските автобуси под Карловския надлез са поставени контейнери за строителни отпадъци от ремонтни дейности в домакинствата, но в съседство фирмени бусове  непрестанно се опитват да трупат отпадъци. Напоследък именно тук са издадени четири фиша за нерегламентирано изхвърляне на отпадъци. Предвидените в наредбата санкции са до 1000 лв. за физически лица и до 4000 лв. за фирми. Нарушителите рискуват да заплатят сериозни глоби, ако откажат да предоставят изисканите им от контролните органи документи или възпрепятстват проверката.. Сподели:", "date": "2018.04.19", "title": "Издирват двама нарушители в Пловдив! Виждали ли сте ги? (СНИМКИ)"}
{"url": "http://pik.bg/%D0%BA%D0%BE%D0%BB%D0%B0-%D0%B1%D0%BB%D1%8A%D1%81%D0%BD%D0%B0-%D0%B8-%D1%83%D0%B1%D0%B8-%D0%BA%D0%BE%D0%BD-%D0%BA%D1%80%D0%B0%D0%B9-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B8%D0%B7%D0%B2%D0%BE%D1%80-news743901.html", "text": "от ОДМВР-Ловеч Лек автомобил е блъснал кон на пътя Брестница - село Сопот, в района на село Български извор. Това съобщиха . Няма пострадали хора, автомобилът е с материални щети. Животното е починало. Сподели:", "date": "2018.04.19", "title": "Кола блъсна и уби кон край Български извор"}
{"url": "http://pik.bg/%D0%B4%D1%8F%D0%B4%D0%BA%D0%B0-%D0%BD%D0%B0-87-%D1%81%D0%B5-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0-%D0%BD%D0%B0-%D0%B5-79-%D0%B5%D0%B4%D0%B2%D0%B0-%D0%BD%D0%B5-%D1%81%D0%B5-%D0%B7%D0%B0%D0%B4%D1%83%D1%88%D0%B8-%D1%81-%D0%BA%D0%BE%D0%BB%D0%B0%D0%BD%D0%B0-news743830.html", "text": "Възрастен мъж се е преобърнал с колата си на Е-79 между Монтана и Враца. При инцидента дядото едва не се обесил на колана, разкриха очевидци на случката, съобщава \"Булнюз\". Произшествието е станало преди минути при разклона за Вършец. Там се отбива движението, тъй като натовареният международен път е в ремонт. 87-годишният шофьор на „Форд Фиеста“ с врачанска регистрация обаче не видял указателните табели и продължил направо. По шосето има натрупани камъни, които да ограничават пътя напред на шофьорите. Дядката обаче най-вероятно бил задрямал зад волана и се забил право в насипите. Колата му подскочила около 5 метра и се обърнала странично на пътя. За щастие друг шофьор станал свидетел на зрелищната каскада. Той незабавно отишъл при катастрофиралата кола и се притекъл на помощ. Неговата намеса спасила живота на възрастния мъж, тъй като при обръщането коланът го душел. Очевидецът взел нож, срязал обезопасителното съоръжение и освободил водача. На местопроизшествието се отзовали екипи на полиция, пожарна и бърза помощ. Медиците натоварили дядото в линейка и го откарали в спешния център във Враца. Служителите на МВР пък обърнали колата на колела. Цялото возило е ожулено, има и щети по бронята и фаровете. Сподели:", "date": "2018.04.19", "title": "Дядка на 87 се преобърна на Е-79, едва не се задуши с колана"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%B0%D1%80%D1%85%D0%B8%D1%82%D0%B5%D0%BA%D1%82-%D0%BD%D0%B0-%D1%81%D0%BE%D1%84%D0%B8%D1%8F-%D1%81%D0%B8%D0%B3%D0%BD%D0%B0%D0%BB%D0%B8%D1%82%D0%B5-%D0%BE%D1%82-%D0%B8%D0%BD%D0%B2%D0%B5%D1%81%D1%82%D0%B8%D1%82%D0%BE%D1%80%D0%B8%D1%82%D0%B5-%D1%81%D1%80%D0%B5%D1%89%D1%83-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%BD%D0%B0-%D0%BC%D0%BB%D0%B0%D0%B4%D0%BE%D1%81-news743906.html", "text": "Това каза пред медии главният архитект на София Здравко Здравков в коментар по случая със задържания кмет на \"Младост\" Десислава Иванчева обвинена за вземане на подкуп в особено големи размери от строителен инвеститор, за да му бъде обявено от администрацията разрешението за строеж. Главният архитект обясни, че имало практика в районната администрация на \"Младост\" да не се обявяват разрешенията за строеж и да \"седят и отлежават с месеци в кабинета на г-жа Иванчева\". Той допълни, че след като издаде разрешение за строеж, администрацията на районната община има 14-дневен срок да го обяви на заинтересованите лица. Здравков каза още, че има поредица от забавени градоустройствени преписки, отново изпратени за обявяване, но това не се случва и тези документи седят в администрацията. Главният архитект заяви, че има над 10 жалби от инвеститори за забавени документи. Като по тези случаи е сезирана Комисията по архитектура и е изпратена справка на председателя на СОС Елен Герджиков. Сигналите от страна на инвеститори за неспазване на срокове от районната администрация на \"Младост\" са в три посоки - необявяване на разрешение за строеж, което е издадено от главния архитект, незаверяване на планове за безопасност и планове за управление на отпадъци, както и неспазване на процедурите по обявяване на градоустройствен план. Здравко Здравков допълни, че от страна на кмета на 'Младост\" е имало \"изключително нежелание\" да се занимава с проблемите на района и да се комуникира с администрацията на главния архитект, като отчете, че комуникацията с Иванчева е била сложна за получаване на становища, които са облечени в определена законова форма. \"Когато поемаш заявки пред избирателите, трябва да знаеш и как да ги изпълниш\", каза главният архитект. Сподели:", "date": "2018.04.19", "title": "ИЗВЪНРЕДНО! Главният архитект на София: Сигналите от инвеститорите срещу кметицата на \"Младост\" са над 10! Комуникацията с Иванчева беше сложна..."}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%81%D0%B0%D0%BB%D0%B0%D1%82%D0%B0%D1%82%D0%B0-%D0%BF%D1%80%D0%B0%D1%89%D0%B8-%D0%BE%D1%82-%D0%BD%D0%B8%D1%82%D1%80%D0%B0%D1%82%D0%B8-news743546.html", "text": "Зелената салата направо пращи от нитрати. Това показва експеримент, направен от Сергей Иванов, молекулярен биолог и управител на Центъра по биология на храните и експерт по качество и безопасност на храните. „За първа година откривам толкова високо съдържание на нитрати в българската зелена салата“, коментира експертът. Около 5 пъти над нормата се оказаха изследваните родни репички, в които беше открито съдържание и на видоизменени нитрати, които са канцерогенни, обясни Иванов. От 13-те взети проби 5 са над нормите, а само краставицата, която е с произход Гърция, се оказа абсолютно чиста. 100 милиграма на килограм нитрати бяха намерени в изследвания зелен чесън, което е няколко пъти над нормата. Сподели:", "date": "2018.04.19", "title": "ВНИМАНИЕ! Салатата пращи от нитрати"}
{"url": "http://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%B1%D0%B0%D1%89%D0%B0-%D1%83%D0%B1%D0%B8%D0%BB-%D1%81%D0%B8%D0%BD%D0%B0-%D1%81%D0%B8-%D1%81-%D0%BD%D0%BE%D0%B6-news743898.html", "text": "Под наблюдението на Окръжна прокуратура – София се води досъдебно производство за извършено убийство в село Нови Хан. Това съобщиха от пресцентъра на Апелативната прокуратура в София. В хода на разследването в качеството на обвиняем е бил привлечен С. В. Установено било, че около 21:20 часа на 13 април 2018 г., в дворно място на ул. \"Студеница“ в село Нови Хан, той умишлено умъртвил сина си. Убийството било извършено чрез нанасяне на удари с нож в лявата област на гърдите. След първоначалното задържане за 72 часа Окръжна прокуратура - София е внесла искане за мярка за неотклонение „задържане под стража“ спрямо С.В., което съдът е уважил. Разследването по случая продължава. Сподели:", "date": "2018.04.19", "title": "Оставиха в ареста баща, убил сина си с нож"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D1%8A%D0%BB%D0%B3%D0%B0%D1%80%D0%B8-%D1%8E%D0%BD%D0%B0%D1%86%D0%B8-%D0%BA%D0%BE%D0%BB%D0%BE%D1%81%D0%B0%D0%BB%D0%BD%D0%B0-%D0%B4%D1%80%D0%B0%D0%BC%D0%B0-%D1%81-%D0%B3%D1%80%D0%B8%D1%88%D0%BE---%D0%B2-%D0%B6%D0%B5%D1%81%D1%82%D0%BE%D0%BA%D0%B0-%D0%B1%D0%B8%D1%82%D0%BA%D0%B0---%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BE%D0%B1%D0%BD%D0%BE%D0%B2%D0%B5-news743838.html", "text": "Григор Димитров постигна една от най-драматичните си победи на корта. В мач от 1/8-финалите на Мастърс 1000 турнира в Монте Карло, Гришо надви Филип Колшрайбер (Германия) с 2:1 сета. 4:6, 6:3, 6:4 в отделните части. Колосална битка. Григор изоставаше с 0:1 сета и 1:2 гейма (с брейк в полза на Колшрайбер) във втората част, но не се пречупи и ликува с успех в трилъра. Сериозна подкрепа за Димитров от трибуните. Мария Димитрова, майка на Григор, изгледа срещата в Княжеството. Българска агитка, родни знамена, страхотен триумф. Димитров вече води с 2:0 победи в преките сблъсъци с Колшрайбер. Гришо е пети в тенис-ранглистата при мъжете, а Филип Колшрайбер е под номер 40 във въпросното подреждане. Григор ще играе на 1/4-финалите с Давид Гофен (Белгия). Григор Димитров чувства състезанието като домашно, живеейки в близост до кортовете, и се надява на силно представяне в надпреварата. Двубоят стартира със сервис-гейм на 15 в полза на Гришо. Филип Колшрайбер изравни - 1:1 гейма, а след това Филип осъществи пробив - 2:1 за германеца. Подаване на 15 за Колшрайбер, немецът затвърди преднината си - 3:1. Гришо Димитров намали пасива си, бърз-сервис гейм и 2:3. Зададе се маратонски гейм, в който Филип отрази точка за брейк и съумя да удържи подаването си - 4:2. Пробив за Колшрайбер и 5:2. Димитров върна единия пробив - 3:5. След това Григор отрази сетбол и съкрати изоставането си - 4:5. Бърз сервис-гейм в полза на Филип Колшрайбер - 6:4 за опонента на Гришо в сет номер 1. Във втората част Колшрайбер проби за 2:1, кошмарна ситуация за Димитров. Последва маратонски сервис-гейм на германеца, а Гришо съумя да върне брейка - 2:2. Бързо подаване в полза на Григор и 3:2 за Димитров. Зададе се нов маратонски сервис-гейм на Филип Колшрайбер, а Григор успя да пробие, повеждайки с 4:2. Гейм на 30 и 5:2, при едно от разиграванията Димитров впечатли с триков завършващ удар. Бурни аплодисменти от публиката. Безпроблемно подаване за Колшрайбер, немецът намали пасива си - 3:5. Гришо сервира за сета - 0:15, 0:30, 15:30, 30:30, 40:30, гейм и сет! Решаваща трета част! Без пробиви до първата почивка в сет номер 3, първи подава Колшрайбер. Сервис-гейм на нула за Григор и 2:2. Маратонско подаване на Филип, опонентът на Димитров отрази няколко възможности за брейк и поведе с 3:2. Тежка ситуация за Гришо. Много важен сервис-гейм на 30 за Григор и 3:3. Последва може би най-дългият гейм в мача, редица размени на водачеството в точките и Гришо пробива - 4:3! В следващия гейм Димитров отрази възможност за брейк, за да поведе с 5:3. Гейм за Колшрайбер. След това Гришо сервира за мача при 5:4 и затвори срещата. Драматичен успех. Любопитно е, че Григор Димитров и Давид Гофен в тандем се класираха за 1/4-финалите на надпреварата на двойки в Княжеството. Във въпросната фаза ги чака двубой срещу Мате Павич (Хърватия) и Оливер Марах (Австрия). Павич и Марах са сред най-класните тенисисти на двойки в Тура. Сподели:", "date": "2018.04.19", "title": "ИЗВЪНРЕДНО В ПИК! БЪЛГАРИ ЮНАЦИ! Колосална драма с Гришо - в жестока битка - Димитров... (ОБНОВЕНА)"}
{"url": "http://pik.bg/%D0%BD%D0%B5-%D0%B5-%D1%87%D0%B0%D0%BA-%D1%82%D0%BE%D0%BB%D0%BA%D0%BE%D0%B2%D0%B0-%D0%B3%D1%80%D0%BE%D0%B7%D0%B5%D0%BD-%D1%81%D0%BB%D0%B5%D0%B4-8-%D1%80%D0%B0%D0%B7%D0%B2%D0%BE%D0%B4%D0%B0-%D1%80%D1%83%D1%81%D0%BA%D0%B8-%D0%BE%D0%BB%D0%B8%D0%B3%D0%B0%D1%80%D1%85-%D1%81%D0%B8-%D1%82%D1%8A%D1%80%D1%81%D0%B8-%D1%81%D1%8A%D0%BF%D1%80%D1%83%D0%B3%D0%B0-news743842.html", "text": "Пред всички дами, които мечтаят за охолен живот, но не искат да работят, се разкрива нова възможност. Как ли? Ами като се включат в телевизионната надпревара за спечелване на сърцето на руски олигарх. Той се казва Константин Щербинин и не може да се похвали с успехи в личен план – за справка има осем развода зад гърба си, но пък за сметка на това в бизнес начинанията си жъне постижение след постижение. 45-годишният мъж има не само завидно недвижимо имущество в Русия и САЩ, но и разнообразни бизнеси, включително такива свързани с търговия с нефт. Той също така има и продуцентска къща, която се занимава и с търсенето на нови таланти, така че новата му изгора може да се уреди не само с охолен начин на живот, но и с кариера на певица или актриса, в зависимост от таланта си, пишат руските медии. Но защо толкова богат мъж опира до услугите на телевизионно предаване, за да си намери половинка, питат се онлайн потребителите. Отдадеността на кариерата ли е причината все повече успели професионално личности да не могат да намерят щастието в личен план? Наистина ли човек не може да има всичко? Според вас възможно ли е да се радваш и на кариерно израстване и на хармонични отношения в семейството или винаги едното е за сметка на другото? Сподели:", "date": "2018.04.19", "title": "Не е чак толкова грозен! След 8 развода руски олигарх си търси съпруга"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%87%D0%B0%D0%BA%D0%B2%D0%B0-%D0%B4%D0%BE-10-%D0%BF%D0%BE%D0%B2%D0%B5%D1%87%D0%B5-%D1%82%D1%83%D1%80%D0%B8%D1%81%D1%82%D0%B8-%D0%BF%D1%80%D0%B5%D0%B7-%D0%BB%D1%8F%D1%82%D0%BE%D1%82%D0%BE-news743844.html", "text": "Между 5 и 10% ще е ръстът на туризма през летния сезон спрямо миналата година, каза пред журналисти във Велико Търново зам.-министърът на туризма Любен Кънчев. Той е на посещение в старата столица във връзка с Международното изложение \"Културен туризъм\" 2018. По думите му тези цифри са впечатляващи и с радост заяви, че всяка година броят на туристите в България расте . Зам.-министърът отбелязва, че гости през лятото се очакват отвсякъде, но традиционно най-много са германци, сърби, гърци, италианци, французи, англичани, румънци и руснаци . \"Културният туризъм в България винаги е съществувал под различни форми, но според мен е много важно той да бъде подкрепен централно . В момента се намираме във Велико Търново и няма как да не спомена, че когато човек посети старата столица това е просто един празник за душата, само да минеш през Търново е удоволствие. Има културен туризъм в България, но ние трябва да го модернизираме . Ще ви кажа една проста истина - преди време туризма в България беше планова икономика, а сега вече е пазарна икономика. Както знаете пазарната икономика изисква нови правила - не може за 2 години да се промени нито мисленето на хората, нито условията за туризъм\", коментира Любен Кънчев. Според зам.-министъра културният туризъм се модернизира в аспект на работа с кадри, които работят в туризма. \"Кадрите в туризма всяка година трябва да се подобряват , защото един добре направен качествен хотел изисква много добро обслужване . В тази посока има много какво да се желае, но ние имаме добра стратегия за това\", поясни Любен Кънчев. Зам.-министърът припомни и срещата на министрите на туризма от ЕС  и други страни, партниращи на ЕС и отбеляза, че тогава са били засегнати изключително важни теми за туризма . \"Една от тях беше консолидиране на туризма на Балканите . Дискутирахме и това да бъдат създадени дестинации по модела на 100-те български национални обекти. Всички си спомняме каква роля имаха те в България. Инициативата на министерството е тази идея да се разрасне в европейски мащаб. По този начин българските туристически обекти също ще добиват повече популярност и ще станат по-примамливи . Инициативата, която пое Хърватската страна на тази среща, е да бъде създаден Финансов фонд за туризъм към Комисията на Европа \", каза Любен Кънчев. Според зам.-министъра, за да има качествен туризъм, трябва да има достатъчно много финансови средства. По думите му към момента финансовите средства в България вършат достатъчно добра работа, защото резултатите от туризма са повече от успешни. \"Това, което може да се случи евентуално с този Фонд, който не е лесно да бъде осъществен, ще бъде изключително ценно за българския туризъм\", заяви Любен Кънчев. Сподели:", "date": "2018.04.19", "title": "България очаква до 10% повече туристи през лятото"}
{"url": "http://pik.bg/%D0%B2%D0%BA%D0%B0%D1%80%D0%B2%D0%B0%D1%82-%D0%BF%D1%80%D0%B5%D0%B4%D0%BC%D0%B5%D1%82-%D1%80%D0%B5%D0%BB%D0%B8%D0%B3%D0%B8%D0%B8-%D0%B2-%D1%83%D1%87%D0%B8%D0%BB%D0%B8%D1%89%D0%B5-news743932.html", "text": "Въвеждане на предмет по неконфесионално религиозно обучение, в който учениците от 1 до 12 клас ще се запознаят със световните религии. Това предвижда проект на министерството на образованието и науката. Основната цел на предмета е да даде познания на учениците в религиозната сфера и да развие у тях усет и уважение към религиозното, като по този начин спомогне за ценностната им ориентация и разбиране на различни религии. Неконфесионалното обучение е основано преди всичко на специфичния за религиите ценностен подход, без да се придържа към догматиката на едно единствено вероизповедание. По този начин учениците ще придобият познания за религиозните аспекти на националната и световната история и култура, толерантно отношение към верските и културните различия, ще могат да се ориентират във вярвания, идеите и ценностите на отделните религии, пише \"Монитор\". В учебното съдържание е заложено изучаване на „Благонравие“ от първи до 1 до 4 клас. Учениците от прогимназиалния етап ще се запознаят в 5-и клас с четирите основни световни религии – християнство, ислям, юдаизъм и будизъм, в 6-и с храмовата култура, с 7-и с различни свещени места и личности. Между 8-и и 12-и клас основното съдържание на предмета се формира от систематическо и историческо представяне на религиите като ядро в историята на идеите и културната история на човечеството. Освен изучаването на религиите в ценностен план в неконфесионално религиозно обучение, от МОН са внесли проект и за досегашните възможности за изучаване на християнството и ислям в догматичен план. Така учениците от 1 до 12 клас, които изберат да изучават този предмет, ще имат възможността да се запознаят със свещени текстове, символи, основни понятия за двете религии. Сподели:", "date": "2018.04.19", "title": "Вкарват предмет \"Религии\" в училище"}
{"url": "http://pik.bg/%D0%B3%D0%B0%D0%B7%D0%B5%D0%BB%D0%B0%D1%82%D0%B0-%D1%82%D0%B8%D1%82%D0%B0-%D1%81%D0%B8-%D1%85%D0%B2%D0%B0%D0%BB%D0%B8-%D1%86%D0%B8%D1%86%D0%B8%D1%82%D0%B5-%D1%82%D0%BE%D0%B2%D0%B0-%D0%BD%D0%B5-%D0%B5-%D1%81%D0%B8%D0%BB%D0%B8%D0%BA%D0%BE%D0%BD-%D0%B0-%D0%B4%D0%B0%D1%80-%D0%B1%D0%BE%D0%B6%D0%B8-news743820.html", "text": "Певицата Христина Христова-Тита категорично отрече, че има силикон в бюста си. \"Това е дар Божи\", коментира Гала гърдите на младото момиче. Водещата не пропусна да отбележи, че природните дадености на Тита са се превърнали във вдъхновение за нейни колеги като Атанас Колев, който посвети новата си песен на гърдите на колежката си. Изпълнителката на \"Антилопа\" сподели още, че спешно търси рокля за абитуриентския си бал, защото от много участия няма време да си избере тоалет. Тя е твърдо решена през май да се прибере в родната Силистра, за да си вземе матурите и да се забавлява със съучениците си. Сподели:", "date": "2018.04.19", "title": "\"Газелата\" Тита си хвали циците: Това не е силикон, а дар Божи!"}
{"url": "http://pik.bg/%D1%81%D0%B5%D1%81%D0%B8%D0%BB-%D0%BA%D0%B0%D1%80%D0%B0%D1%82%D0%B0%D0%BD%D1%87%D0%B5%D0%B2%D0%B0-%D1%81-%D0%BF%D1%80%D0%B5%D1%81%D1%82%D0%B8%D0%B6%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-news743843.html", "text": "Сесил Каратанчева се класира за втория кръг на тенис турнира в Дотън (САЩ) с награден фонд 80 хиляди долара. Българката записа престижен успех срещу поставената под номер 1 представителка на домакините Дженифър Брейди със 7:5, 6:0 за 75 минути. 28-годишната софиянка, 236-а в света, навакса ранно изоставане от 0:4, а след това от 3:5 взе десет поредни гейма, за да триумфира срещу Брейди, която в момента е 85-а в ранглистата, а в края на миналия сезон стигна до рекордното в кариерата си 60-о място. С успеха Сесил заработи 10 точки за класацията на WТА и 1216 долара, а за място на четвъртфиналите тя ще играе срещу японката Риза Одзаки, акцентира \"Новспорт\". Сподели:", "date": "2018.04.19", "title": "Сесил Каратанчева с престижна победа"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B5%D0%B4-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8%D0%BC-%D0%BD%D0%B0-%D1%80%D1%83%D1%81%D0%B8%D1%8F-%D0%BD%D0%BE-%D1%81%D0%BC%D0%B5-%D1%87%D0%B0%D1%81%D1%82-%D0%BE%D1%82-%D0%B7%D0%B0%D0%BF%D0%B0%D0%B4%D0%B0-%D0%BF%D1%80%D0%B5%D0%BC%D0%B8-news743909.html", "text": "Културните и религиозните връзки между България и Русия са важни. Не сме забравили, че хиляди руснаци са загинали за Освобождението на България. Нормално е да сме благодарни, но ние сме избрали да бъдем в НАТО и Европейския съюз и това не подлежи на съмнение. Това казва премиерът Бойко Борисов в интервю за Neue Zürcher Zeitung, цитирано от БНР. „Историята, традициите, бизнесът са едно, но ние сме приели да бъдем част от Запада“, добавя Борисов. Българският министър-председател коментира и случая „Скрипал“, казвайки, че по-радикални мерки срещу Русия могат да бъдат предприети, ако се докаже нейна вина. „Помня добре как нападнахме Ирак и след това Тони Блеър беше принуден да се извинява“, казва още Борисов. На въпрос дали е популист, премиерът отговаря: „Не, аз съм човек, който прави добро на обществото. Когато гледам магистралите, метрото в София – това ме прави щастлив. Българите никога няма да забравят европейската солидарност\". „По професия съм пожарникар, трябваше да спасявам хора и тяхната собственост и никога не съм си представял, че един ден ще бъда министър-председател“, добавя Борисов. „Каратето ме направи борец за мир“, казва българският министър-председател в отговор на въпрос дали опитът му в бойните спортове му помага в политиката. „Моят стил в политиката е диалог и компромис“, допълва той. Борисов коментира, че България е живяла дълго време в авторитарен режим, но сега властта е у народа и хората могат да избират. За партньорството си в управляващата коалиция с Обединените патриоти премиерът казва, че за съжаление неговите партньори от десницата не са успели да влязат в парламента, но сегашният формат на управлението е показал добри резултати. Като пример за успехи той посочва охраната на границата, повишаването на пенсиите и санирането на жилищни блокове. По темата за Истанбулската конвенция Борисов казва, че президентът Румен Радев и социалистите трябва да обяснят защо са против мерки срещу домашното насилие. В края на интервюта българският министър-председател казва, че иска да види един проспериращ район на Балканите и че се надява Австрия, която ще поеме европредседателството, да продължи българската политика по темата. Сподели:", "date": "2018.04.19", "title": "ЕКСКЛУЗИВНО! Борисов пред германско издание: Благодарим на Русия, но сме част от Запада! Премиерът разкри какво му е дало каратето и пожарникарството"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%BD%D0%B0-%D0%BC%D0%BB%D0%B0%D0%B4%D0%BE%D1%81%D1%82-%D1%81-%D0%B2%D0%BA%D1%83%D1%81-%D0%BA%D1%8A%D0%BC-%D0%BB%D1%83%D0%BA%D1%81%D0%B0---%D0%B5%D1%82%D0%BE-%D0%BA%D1%8A%D0%B4%D0%B5-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B0%D1%82%D0%B0-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B8%D0%B2%D0%B0%D0%BD%D1%87%D0%B5%D0%B2-news743903.html", "text": "Арестуваната с подкуп от 54 хил. евро кметица на \"Младост\" Десислава Иванчева е любителка на луксозния живот и скъпите ваканции, видя ПИК. Бизнесдамата, която скочи от уличните протести в общината, често е отскачала по почивки в чужбина, става ясно от снимки в личния й фейсбук профил. За разлика от този, който е създала за пред обществото, в първия може да се види, че тя има вкус към лукса и е типична блондинка. Последната ваканция на Иванчева е била в празничните дни около Великден, когато ползвала почивката, за да се поглези в съседна Гърция. От постовете на кметицата става ясно, че е слязла някъде на топло в южната ни съседка, защото се е щракнала дори на плажа, където, като истинска баровка, е разходила двете си кучета. Те са от скъпи породи - чихуа-хуа и йоркширски териер, каквито има всяка уважаваща себе си мутреса у нас, както и куп фолк певици. не е изненадващ и факта, че Иванчева не се разделя с тях, защото е въпрос на престиж за подобен тип дами да разнасят кученцата си като глезени бебета даже по екскурзии. Доказателство са още поредица фотоси на двете животинчета, направени от русокосата им стопанка, която с днешна дата е разследвана за искан подкуп от 500 хил. евро от строителен бос, за да му даде разрешение за обекта. От снимките се вижда, че кметицата живее охолно и обича да си похапва пресни октоподи и калмари край морския бряг в Гърция, а от деликатесите опитват и любимците й. Как това кореспондира с предизборните й обяснения, че е човек от народа, не е ясно. От други снимки пък се вижда, че Иванчева доста често скучае в работно време и профилът й е пълен с постове с различни безумни тестове като безработни домакини, които тя явно решава с охота от типа \"Кое животно си според името ти\", \"Какво е посланието на Сатаната към теб\" и други подобни... Повечето са публикувани именно в работно време, което пък буди въпроси за професионалните занимания на кметицата в община \"Младост\". Сподели:", "date": "2018.04.19", "title": "САМО В ПИК! Кметицата на \"Младост\" с вкус към лукса - ето къде арестуваната Десислава Иванчева отдъхвала като баровка със скъпите си кучета (СНИМКИ)"}
{"url": "http://pik.bg/%D1%87%D0%B0%D0%BA%D0%B0%D1%82-%D0%BC%D0%B0%D1%80%D0%B8%D1%8F-%D0%BD%D0%B0-%D0%BF%D0%B0%D1%80%D1%82%D0%B8-%D0%BF%D0%BE-%D0%BF%D0%B8%D0%B6%D0%B0%D0%BC%D0%B8-news743910.html", "text": "Все по-често Мария публикува в социалните медии снимки от английската столица. Това провокира феновете й да гадаят дали там не работи по нов музикален проект или в Лондон я отведе любовна тръпка. Преди дни тя се завърна в България, за да се впусне активно в клубния живот. Наред с участията й в нощните заведения, Мария ще бъде и специален гост на първото по рода си в България пижамено парти, което е утре вечер. Много вероятно е по улиците на София да видите хора по пижами, но знайте, че те също като Мария, са гости на уникалното събитие, организирано от \"Плейбой\". Гост-главният му редактор Любен Дилов-син събира столичния елит по повод юбилейния брой на списанието, посветен на Хю Хефнър. Затова и всичко ще бъде издържано в духа на легендарния създател на изданието, който превърна халатите в бохемски лукс, а пижамените партита в култ. Гостите в столичен клуб ще минават през строг фейс-контрол, който ще следи за стриктното спазване на дрескода. Наред с Мария сред VIP личностите по пижами ще бъдат още Жени Калканджиева, Антония Петрова, Ася Капчикова, самият Дилов и др. Сподели:", "date": "2018.04.19", "title": "Чакат Мария на парти по пижами"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%BE%D0%B1%D1%8F%D0%B2%D0%B8-%D0%B2%D0%BE%D0%B9%D0%BD%D0%B0-%D0%BD%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B8%D1%82%D0%B5-%D0%B2%D0%B0%D0%BD%D0%B4%D0%B0%D0%BB%D0%B8-%D0%B7%D0%B0%D1%80%D0%B0%D0%B4%D0%B8-%D1%80%D0%B0%D0%BD%D0%B5%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B0%D0%B9%D0%BA%D0%B0-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82-news743771.html", "text": "Инцидентът с ранената от бомбичка полицайка на вечното дерби между ЦСКА и Левски предизвика вълна от гневни реакции в социалните мрежи. Един от най-крайните беше евродепутатът от ВМРО Ангел Джамбазки, който буквално обяви война на футболните вандали. Това е срам. И позор. Сигурен съм, че мекопишите комплексари, извършили това, са горди от себе си, доколкото са способни да формулират подобна емоция. Не, негодници, не е героизъм да осакатиш и да ослепиш жена. Позор е. Не знаете значението на тази думи. Защото сте оскотяли примати, които заслужават само евтаназия. Отдавна футболът в Отечеството загуби харизмата си. Останаха срама и позора от купените и наредени мачове и \"агитките\" от наркоразпространители и жалки наркопотребители. Какви агитки, сбирщина безпросветни скотове, която не може да изброи куцата африканска \"селекция\" на терена. Идва време да наложим ред в къщи. И ще го наложим. И ще ви се наложи да копаете. За хляб. И милост. Сподели:", "date": "2018.04.19", "title": "САМО В ПИК! Джамбазки обяви война на футболните вандали заради ранената полицайка! Евродепутатът избухна: Време е да наложим ред! Ще ви се наложи да копаете. За хляб. И милост..."}
{"url": "http://pik.bg/%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-%D0%B0%D0%BD%D1%82%D0%BE%D0%BD%D0%B8%D0%B9-%D0%BF%D1%80%D0%B8%D0%B7%D0%BE%D0%B2%D0%B0-%D1%85%D1%80%D0%B8%D1%81%D1%82%D0%B8%D1%8F%D0%BD%D0%B8%D1%82%D0%B5-%D0%B4%D0%B0-%D1%81%D0%B5-%D0%BC%D0%BE%D0%BB%D1%8F%D1%82-%D0%B7%D0%B0-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BD%D0%B5%D0%BE%D1%84%D0%B8%D1%82-%D0%B2%D0%B8%D0%B4%D0%B5%D0%BE-news743874.html", "text": "В сградата на Св. Синод днес се състоя брифинг във връзка със здравословното състояние на Негово Светейшество Българския патриарх и Софийски митрополит Неофит. Пред българската общественост Западно- и Средноевропейският митрополит Антоний заяви, че състоянието на Светейшия патриарх е стабилно и няма повод за притеснение. Той призова православните християни да се помолят за бързото възстановяване на Негово Светейшество. По-рано днес стана ясно, че състоянието на Негово Светейшество е стабилно и той се чувства добре. Въпреки това специализираните медицински екипи продължават внимателно да го наблюдават. Сподели:", "date": "2018.04.19", "title": "Митрополит Антоний призова християните да се молят за патриарх Неофит (ВИДЕО)"}
{"url": "http://pik.bg/%D0%B1%D0%B3-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%B8%D0%B7%D0%B3%D0%BE%D0%BD%D0%B8-%D0%B4%D1%83%D1%85-%D0%BE%D1%82-%D0%B4%D0%BE%D0%BC%D0%B0-%D1%81%D0%B8-%D1%81-%D1%83%D1%80%D0%B8%D0%BD%D0%B0-news743543.html", "text": "Младо семейство си купило къща с полтъргайст в Родопите, след което се наложило да залее всички стени с урина, за да го изгони. Отделената от човешкото тяло течност била най-ефикасното средство срещу призраци, твърдят екстрасенси и спецове по фъншуй. Оказва се, че много хора се консултират с такива експерти при покупката на дом. Подобни консултации вървят по 30-40 лева, разкриват обявите в интернет. Толкова струва да се извика и свещеник за водосвет. В практиката на специалистите по фъншуй има най-различни случаи. Като едно от семействата, което си купило жилище и потърсило специалист за съвет при обзавеждането. Искали мебелите им да бъдат подредени по най-добрия начин, така че енергиите в къщата да се уравновесят и да се създаде пълна хармония. Всичко било сменено и боядисано, хората обаче започнали да чуват странни шумове. Направени били специални измервания и било установено, че в къщата има чужда енергия - полтъргайст. Стопаните на дома открили, че преди да се нанесат, там е имало смърт на млад човек, вероятно самоубийство. Момчето претърпяло операция, но се получило усложнение и момчето останало парализирано от кръста надолу. Родителите криели това от съседите и държали сина си заключен у дома. Един ден го открили мъртъв. Духът му обаче останал в къщата. Полтъргайстите са духове, които са останали между измеренията. Има една стара рецепта за прогонване на призраци, останала във времето от родопските баби. Новодомците трябва да купят нова кофа, в която рано сутринта да съберат първата си урина. После вътре се топи парцал и с него се бършат стените и пода. Други рецепти, които помагат при гонене на духове, са скилидки чесън и семена от кимион, анасон и копър. Семената се разпръсват из къщата и злите сили бягат. Сподели:", "date": "2018.04.19", "title": "БГ семейство изгони дух от дома си с урина"}
{"url": "http://pik.bg/%D0%BF%D1%80%D0%B0%D1%82%D0%B8%D1%85%D0%B0-%D0%B2-%D0%BE%D1%81%D1%82%D0%B0%D0%B2%D0%BA%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D0%B8%D1%80%D0%B3%D0%B8%D0%B7%D1%81%D1%82%D0%B0%D0%BD-news743882.html", "text": "Парламентът на Киргизстан гласува днес недоверие към правителството, оглавявано от премиера Сапар Исаков. Сто и един от общо присъстващи 112 депутати гласуваха против Исаков, съобщава Ройтерс, цитирани от БТА. Президентът Сооронбай Жеенбеков уважи парламентарния вот и изпрати правителството в оставка. Съгласно конституцията той има право да уволни правителството или да отмени решението на парламента и да остави кабинета на власт. В Киргизстан се наблюдава явна борба за политическо надмощие между президента и лидера на управляващата партия. Откакто дойде на власт през ноември, Жеенбеков уволни назначените от предшественика му Алмазбек Атамбаев ръководители на службата за държавна сигурност и прокуратурата. Отстраняването на Исаков е поредният му ход в тази насока. Атамбаев, който сега е председател на управляващата Социалдемократическа партия на Киргизстан, подкрепи Жеенбеков на президентските избори, но започна неотдавна да го критикува - признак, че между двамата има разкол, посочи Ройтерс. Сподели:", "date": "2018.04.19", "title": "Пратиха в оставка правителството на Киргизстан"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8%D0%BC-%D1%82%D0%B0%D0%BA%D0%B0-%D1%87%D0%B5-%D0%BC%D0%BB%D0%B0%D0%B4%D0%B8%D1%82%D0%B5-%D1%85%D0%BE%D1%80%D0%B0-%D0%B4%D0%B0-%D0%BE%D1%81%D1%82%D0%B0%D0%BD%D0%B0%D1%82-%D0%BD%D0%B0-%D0%B1-news743888.html", "text": "Премиерът Бойко Борисов и министърът на младежта и спорта Красен Кралев закриха Европейска младежка конференция, организирана от ММС като част от активностите на Българското председателство на Съвета на ЕС. В събитието взеха участие над 250 млади хора от 40 държавни-членки на Европейския съюз, Западните Балкани и Източното партньорство. На церемонията по закриването присъстваха също еврокомисарят по образование, култура, младеж и спорт Тибор Наврачич, регионалният директор за Източна Европа и Централна Азия към Фонда за население и развитие на ООН Алана Армитаж, специалният пратеник на Генералния секретар на ООН по младежки въпроси Джаятма Уикенмараняке, евродепутатът от ГЕРБ/ЕНП Ева Майдел и заместник-министърът на младежта и спорта Ваня Колева. Министър Кралев представи формулираните по време на конференцията първи по рода си Европейски младежки цели, които ще послужат като директна препоръка към Европейската комисия относно новата Европейска стратегия за младежта. След 3-дневна работа младите делегати се обединиха около следните 11 приоритета: Устойчива и зелена Европа; Информация и конструктивен диалог; Равенство на половете; Европа на младите; Свързаността на Европа с младите; Качествена заетост за всички; Качествено образование; Младите в обезлюдените райони; Психично здраве и благополучие; Включване на уязвими групи; Участие на младите в процесите на вземане на решение. Министър-председателят Бойко Борисов изтъкна, че днес в София се провеждат три паралелни мероприятия – Европейската младежка конференция, форумът „Формиране на дигиталното бъдеще на Европа: Високопроизводителни изчисления за научни и промишлени приложения в изключителен мащаб“ и конференция на тема „Educate to create: Дигитални ползватели към дигитални създатели“. По думите му, и трите събития са свързани с младежкото развитие. Борисов заяви, че Европейската младежка конференция обединява и дава възможност на младите хора не само  да поставят важните теми, но и да се включат активно в процесите. Премиерът подчерта пред присъстващите, че в България има множество примери на млади хора под 30 години, които са част от местната, законодателната и изпълнителната власт, евродепутати. „Тази година ние успяхме да вкараме над 20 000 деца повече в класните стаи в България. Огромната част са от ромски произход, но и много други. И аз съм щастлив, че правителството като основна, най-приоритетна от приоритетните цели, си постави образованието. Увеличихме двойно заплатите на учителите, вкарахме всичко в дигитални системи, ремонтираме училищната инфраструктура и продължаваме в тази посока“, каза Борисов. Бойко Борисов изтъкна още, че много се радва на присъствието на представителите на Западните Балкани и изобщо от Балканите. „Неслучайно беше прието като един лош израз, но придобил гражданство, че „Балканите са задният двор на Европа“. Всъщност Балканите са едни от най-красивите места на света. За съжаление, от тук са почвали преди всичко войните и дори и най-пресните конфликти в Косово. Изключително съм благодарен на ЕК за това, че стартира преговорите и с Македония, и с Албания. Но не могат да останат извън Европа като черни дупки Косово, Босна и Херцеговина. И трябва политическите елити там, а и ние с всички сили да помогнем. И защото колегите в Европа повярваха на 16-17 май тук ще бъде срещата на върха на Европейския съвет и с лидерите на Западните Балкани. Колегите повярваха, убедиха се и след Берлинския процес знаем, че Западните Балкани трябва да бъдат приобщени там където са и географски, и исторически - в Европа“, допълни премиерът. Бойко Борисов отбеляза, че кадърните и квалифицирани млади хора от Балканите отиват в развитите европейски държави. „Остава по-застарялото поколение, което по-трудно се квалифицира. Така конкурентоспособността на Балканите пада. Демографската криза ни смазва и действително ще останем задния двор. Затова ние трябва всячески да помагаме, да настояваме, да поощряваме , да обучаваме, за да направим така, че младите хора да останат на Балканите“, каза Борисов. Премиерът добави, че е изключително притеснен от два проблема, които не са решени и в България - агресията и демографската криза. Той призова младежите да не се ограничават с раждането само на едно дете. Министърът на младежта и спорта Красен Кралев заяви, че формулираните по време на конференцията Европейски младежки цели са доказателство, че заедно младите хора от държавите-членки на ЕС, Западните Балкани и Източното партньорство са напълно способни да очертаят бъдещите младежки политики в Европа. „Основата, която поставихме всички заедно тук, ще ни послужи за продължаване на систематичната политика както на правителството, така и на Министерство на младежта и спорта в младежкия сектор. И след края на нашето председателство на Съвета на ЕС България ще продължи усилията си за приобщаване на страните от Западните Балкани чрез ефективно партньорство с ООН, УНИЦЕФ, UNFPA, Европейската комисия и Съвета на ЕС”, добави министър Кралев. Тибор Наврачич благодари на българското председателство, на Министерство на младежта и спорта, неправителствените организации и младежките съвети за организацията на събитието. „Тази конференция се провежда в точния момент, тъй като дебатът за бъдещето на Европа е в своя разгар. Младите хора трябва да бъдат част от този дебат, защото на тях принадлежи бъдещето. Европа трябва да бъде силна, трябва да бъде отворена, трябва да бъдат силни общностите по места и това ни задължава да дадем глас на младите хора, да ги обучим, да им предоставим необходимите умения, за да могат да поемат живота си в свои ръце, да подкрепят другите и да се възползват в максимална степен от възможностите, които им предоставя света, който е воден от знания“, каза Нарвачич и подчерта, че предложените цели ще бъдат взети предвид при изработването на новата Европейска стратегия за младежта, която ще бъде представена през месец май. Джаятма Уикенмараняке също поздрави българското правителство за положените усилия в младежкия сектор по време на председателството на съвета на ЕС. „Ние от ООН наистина има какво да научим от Вас, когато става дума за провеждане на консултации с младите хора.  Не е учудващо, че младите хора са движещата сила по отношение на много важни въпроси като мир и сигурност, които са приоритетно включени в дневния ред на ЕС“, каза Уикенмараняке. Регионалният директор за Източна Европа и Централна Азия към Фонда за население и развитие на ООН Алана Армитаж поздрави ММС за прекрасната организация. Сподели:", "date": "2018.04.19", "title": "ИЗВЪНРЕДНО В ПИК! Премиерът Борисов: Трябва да направим така, че младите хора да останат на Балканите"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-27-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8-%D0%B2-%D1%81%D0%BE%D1%84%D0%B8%D1%8F-news743832.html", "text": "Млад мъж на 27-години се е самоубил в София. Инцидентът е станал в столичния „Цариградски комплекс“, съобщиха от пресцентъра на МВР. Сигнал за трагедията е подаден днес сутринта. Младежът скочил от блок в комплекса. От ведомството не уточниха от кой етаж е скочило момчето, но вероятно става дума за осмия. По непотвърдена информация това станало от осмия етаж на жилищната сграда. Не е ясно каква е причината, поради която младежът решил да сложи край на живота си. Сподели:", "date": "2018.04.19", "title": "ТРАГЕДИЯ! 27-годишен мъж се самоуби в София"}
{"url": "http://pik.bg/%D1%82%D0%B5%D0%B6%D0%BA%D0%BE-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BF%D1%8A%D1%82%D0%BD%D0%B8%D1%86%D0%B8-%D0%B8-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0%D1%82%D0%B0-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D1%89%D0%B5-%D0%BF%D0%BE%D0%BB%D1%83%D1%87-news743914.html", "text": "Асоциацията на пострадалите при катастрофи. Тежко пострадалите пътници и семействата на загиналите при катастрофата на автомагистрала \"Тракия\" от миналия петък ще получат авансово обезщетения. Това съобщиха от Сподели:", "date": "2018.04.19", "title": "Тежко пострадалите пътници и семействата на загиналите при катастрофата на Тракия\" ще получат авансово обезщетения"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%BE%D0%B3%D1%80%D0%BE%D0%BC%D0%B5%D0%BD-%D0%B8%D0%BD%D1%82%D0%B5%D1%80%D0%B5%D1%81-%D0%B2-%D0%BA%D1%80%D0%B8%D0%BC-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B0%D1%82%D0%B0%D0%BA%D0%B0-%D0%B3%D0%BE%D0%B2%D0%BE%D1%80%D0%B8--news743877.html", "text": "Лидерът на \"Атака\" Волен Сидеров и колегите му от парламентарната група Явор Нотев, Десислав Чуколов и Маргарита Николова участват в международния икономически форум в Ялта, Крим. Той е сред четирите най-големи икономически форума в Русия и се утвърди като ефективно международно място за обсъждане на световната икономика. Основната тема на форума в Ялта е \"Глобалното бъдеще. Бъдещето на Русия\", съобщиха от партията. Дебатите на форума са свързани с цифровата икономика, международно сътрудничество за териториално развитие, инвестиции във високотехнологични индустрии, бъдеща енергийна икономика, опазване на културното наследство, благоденствие на хората, екология и много други. Всяка година на форума присъстват високопоставени руски държавни служители, международни експерти, бизнесмени и икономисти, представители на големи бизнес организации и други лидери на общественото мнение. Четиримата представители на партия \"Атака\" са били там по покана на организаторите. С влизането си на форума, Сидеров предизвика изключително силен интерес от страна на руските медиите. Той даде интервюта за Русия 24, ТВ Звезда, RT, ОРТ и други телевизии с обща аудитория над 550 милиона зрители, хвалят се от партията. Сподели:", "date": "2018.04.19", "title": "ЕКСКЛУЗИВНО В ПИК! Волен Сидеров предизвика огромен интерес в Крим! Лидерът на \"Атака\" говори пред водещи телевизии за отношенията ни с Русия (СНИМКИ)"}
{"url": "http://pik.bg/%D1%81%D0%B5%D1%80%D0%B8%D0%BE%D0%B7%D0%BD%D0%B8-%D0%BA%D0%B0%D0%B4%D1%80%D0%BE%D0%B2%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%BF%D1%80%D0%B8-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-news743850.html", "text": "ЦСКА ще загуби заради наказания двама от бековете си за двубоя с Берое в събота от 20:00 часа в Стара Загора. Аут за мача са Жеферсон, който получи червен картон във вечното дерби (2:2), както и Стойчо Атанасов. Жеферсон беше изгонен във втора важна среща след 2:3 от Лудогорец, когато блъсна Дяков. Сега бразилецът пак си изпусна нервите. 20-годишният Атанасов пък си заработи 5-и жълт картон в седмия си мач този сезон и правата му ще бъдат спрени за една среща. За капак двама са под въпрос поне за следващия двубой - Енрике и Малинов, които бяха сменени принудително в хода на срещата, но до снощи не беше ясно какво конкретно е състоянието им. Проблемът на Малинов е свързан с мускул в коремната област. В мача с Берое за бекове ще се избира между Манолев, завръщащия се след наказание Дюлгеров и Александър Георгиев. Кои двама ще са крайни бранители зависи и от състоянието на Енрике, тъй като Георгиев може да го смени като ляво крило. Междувременно стана ясно, че друго крило - Кирил Десподов, има шансове да се завърне на терена за следващото вечно дерби - на 25 април (сряда) в реванш за купата, пише \"Тема спорт\". Не е изключено обаче той да бъде на линия чак за двубоя с Лудогорец навръх юбилея на ЦСКА на 5 май. Десподов се контузи именно срещу разградчани - на 6 април (2:3), когато бе заменен принудително в началото на второто полувреме на мача в Разград. Проблемът е в глезена на крилото, като сериозно е била засегна костица в крака му. Болките обаче вече отшумяват и е възможно от понеделник Кирил Десподов да поднови пълноценни занимания. Сподели:", "date": "2018.04.19", "title": "Сериозни кадрови проблеми при \"червените\""}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%80%D1%83%D0%BC%D0%B5%D0%BD-%D0%BF%D0%B5%D1%82%D0%BA%D0%BE%D0%B2-%D1%81-%D0%B2%D0%B7%D1%80%D0%B8%D0%B2%D1%8F%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D0%BE%D0%BA%D0%B0%D0%B7%D0%BD%D0%B8%D1%8F-%D0%B0%D1%80%D0%B5%D1%81%D1%82-%D0%BD%D0%B0-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%BD%D0%B0-%D0%BC%D0%BB%D0%B0%D0%B4%D0%BE%D1%81%D1%82-news743907.html", "text": "Антикорупционните действия трябва да са крути. Битката с корупцията няма алтернатива. Това е цирк \"Цветанов\" от най-силните му години. Когато се прави по този начин, когато се мине една черта, но в социалната мрежа жената се героизира. Тя е жертвата. Не може за две дами, които сумарно имат 90 кг. общо да изкараш две дузини полицаи, жени с маски... ефектът е обратен. Това преиграване ще даде обратния ефект в съзнанието на обществото. Това каза пред Би Ти Ви бившият вътрешен министър Румен Петков за зрелищния арест на хванатата с подкуп кметица на \"Младост\" Десислава Иванчева. \"Няма обяснение. Имаше случай, в който арестуваха висш държавен служител с 30 000 лв. и се направи по един много елегантен начин и влезе в затвора\", коментира той за начина на ареста. Петков захапа полицията, новия орган за борба с корупцията, както и действията на Специализираната прокуратура: \"Да видим, че имаме маски за полицията, да видим, че има и жени с маски. Това е малко \"попал в газете\". Ако искаш да си направиш селфи, отиваш и си правиш - тя те чака там 3-4 часа\". \"Този гяволък ще го плащаме всички. С големи букви трябва да бъдат изведени имената на тези, които са разпоредили всичко това и да знаем, че ще плащаме затова\", разпали се Петков. \"Не мога да коментирам дали е инсценировка. Спомняте си и присъдата, произнесена срещу лекарите от Горна Оряховица от трибуната на Народното събрание\", завърши той. Сподели:", "date": "2018.04.19", "title": "ЕКСКЛУЗИВНО! Румен Петков с взривяващ коментар за показния арест на кметицата на \"Младост\""}
{"url": "http://pik.bg/%D1%81%D1%80%D0%B0%D0%BC%D0%BE%D1%82%D0%B0-%D0%B2-%D0%B4%D1%80%D1%83%D0%B3%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D1%89%D0%B5%D1%88%D0%B5-%D0%B4%D0%B0-%D0%B5-%D0%BF%D1%80%D0%BE%D1%81%D0%BD%D0%B0%D1%82%D0%B0-%D0%BF%D0%BE-%D0%BA%D0%BE%D1%80%D0%B5%D0%BC-news743831.html", "text": "Във всяка друга държава, при подкуп от 70000 евро, полицията щеше да просне престъпника по корем на земята, а не да го държат прав, като Иванчева и седнала, като заместничката и. Срамота е да се скача на разследващите, че са си свършили работата. Умните, красивите, протестърите и най-вече зелените истерично хейтят навсякъде, че нищо срещу кметицата на Младост не било доказано и как службите я унижили като я държали с белезници. А за това, че ръцете и светят, защото от алчност е броила парите и пипала кашона дума не обелват. Преди няколко месеца Иванчева назначи един от най-активните зелени комсомолци Петър Кърджилов, за пиар на община Младост, за да работи и за личния и имидж. Затова сега зелените \"еколози\" с пяна на уста я защитават от държавата, като я изкарват едва ли не жертва на полицейски произвол. И че едва ли не някой подпъхнал в колата и 70 000 евро за да я злепоставят. Най-забавното в този случай е, че пиарски се намеси и адв. Марин Марковски в защита на кметицата. Бегъл поглед и справка показва, че доста от клиентите на мастития правист лежат с максимални присъди. Може това да се очаква и за Иванчева. Сподели:", "date": "2018.04.19", "title": "СРАМОТА! В друга държава Иванчева щеше да е просната по корем"}
{"url": "http://pik.bg/%D1%80%D0%B5%D0%B2%D0%BE%D0%BB%D1%8E%D1%86%D0%B8%D1%8F-%D1%84%D0%B8%D1%80%D0%BC%D0%B0-%D0%B2%D1%8A%D0%B2%D0%B5%D0%B4%D0%B5-4-%D0%B4%D0%BD%D0%B5%D0%B2%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%B2%D0%B8%D0%B6%D1%82%D0%B5-%D0%BA%D1%8A%D0%B4%D0%B5-%D0%B5-%D1%80%D0%B0%D0%B9%D1%81%D0%BA%D0%BE%D1%82%D0%BE-%D0%BA%D1%8A%D1%82%D1%87%D0%B5-news743808.html", "text": "Компания в Бристол реши да смени играта, като даде право на своите работници да почиват всеки петък. Фирмата, която се занимава с ай ти дейности, е ситуирана в Бристол. Консултантската фирма Едо е решило да смени своя бизнес план, като позволи на служителите си да почиват повече, пише \"Новини Лондон\". Единственото условие, което поставяли на своите подчинени, е да качват снимки от своя допълнителен почивен ден, като желателно било той да се използва за приятни изживявания като спорт, разходка на открито, културни дейности. А не да легнеш на дивана и да пиеш бира. За да сработи системата, фирмата създала програма, чрез която служителите да се координират помежду си и при нужда някой от тях да се яви на работа, да се намери поне един, който да го направи. Сподели:", "date": "2018.04.19", "title": "РЕВОЛЮЦИЯ! Фирма въведе 4-дневна работна седмица, вижте къде е райското кътче"}
{"url": "http://pik.bg/%D0%BA%D0%B0%D0%BA-%D0%BD%D0%B8-%D1%80%D0%B0%D0%B7%D0%B1%D0%BE%D0%BB%D1%8F%D0%B2%D0%B0%D1%82-%D0%B5%D0%BC%D0%BE%D1%86%D0%B8%D0%B8%D1%82%D0%B5-%D0%B8-%D0%BC%D0%BE%D0%B6%D0%B5%D0%BC-%D0%BB%D0%B8-%D0%B4%D0%B0-%D1%81%D0%B5-%D0%BF%D1%80%D0%B5%D0%B4%D0%BF%D0%B0%D0%B7%D0%B8%D0%BC-%D0%BE%D1%87%D0%B0%D0%BA%D0%B2%D0%B0%D0%B9%D1%82%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%B0-%D0%B2-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B7%D0%B0-%D0%B7%D0%B4%D1%80-news743876.html", "text": "След радушния читателски прием на книгата от Тихомир Петров издателство „Милениум“ ще предложи премиерното заглавие от Теменуга Пенчева. Очаквайте полезното и любопитно изследване из дебрите на най-новите открития по темата следващия четвъртък на всички вестникарски павилиони на цена само 7 лв. От книгата ще научите точно кои са нещата, които „ни вземат здравето“ и как да се преборим с тях и ще получите отговор на понякога животоспасяващите въпроси: В \"Истината за болестите\" пък, на границата със скандалното, ясно и категорично се казва, че \"от десетилетия насам фармацията не е в услуга на здравето, а е индустрия като всяка друга и нейната цел е единствено печалбата. Лекарите и производителите на лекарства нямат финансова изгода от здрави пациенти, затова ни пробутват фалшиви илачи, които само задълбочават проблемите ни. Болестите в повечето случаи са предизвикани не от вируси и бактерии, както периодично ни плашат по медиите, а заради отслабения ни имунитет вследствие на нарушената естествена хигиена и нездравословен начин на живот.\" В книгата са посочени истинските причини за болестите, а също и начините да се предпазим от тях и да ги преодолеем без лекарства и операции, без страх и без висене по болници и кабинети на медицински светила. \"Истината за болестите\" и \"Истината за здравето\" могат да променят из основи погрешните ни настройки и да ни накарат да бъдем по-отговорни за собственото си физическо и психическо благосъстояние и това на близките ни. Сподели:", "date": "2018.04.19", "title": "Как ни разболяват емоциите и можем ли да се предпазим. Очаквайте отговора в \"Истината за здравето\""}
{"url": "http://pik.bg/%D0%BF%D1%80%D0%B5%D1%87%D0%B8%D1%81%D1%82%D0%B5%D1%82%D0%B5-%D0%BA%D1%80%D1%8A%D0%B2%D1%82%D0%B0-%D0%B2-%D0%B4%D0%BE%D0%BC%D0%B0%D1%88%D0%BD%D0%B8-%D1%83%D1%81%D0%BB%D0%BE%D0%B2%D0%B8%D1%8F-news743839.html", "text": "Кръвта е „течната тъкан” на нашия организъм, която изпълнява куп важни функции: дишане, хранене, изхвърляне на преработените вещества. Тя е и основният преносител на хормоните, от нея зависи киселинно-алкалният баланс и постоянната температура на тялото. Кръвта ни предпазва от различните чужди агенти – микроби, вируси, бактерии. На практика от нея зависи състоянието на сърдечносъдовата система. По състав лимфата е близка до кръвта, а главните ѝ функции са хранителна и защитна. При увеличаване на лимфния поток се засилва процесът на обмяната на веществата. Пречистването на кръвта и лимфата от токсините и шлаките поне два пъти годишно е условие да поддържаме организма си в отлична форма. За целта вземете 2 кг цвекло, 2 кг моркови, 2 кг нар, 2 кг боровинки, 2 кг лимони и мед. От всеки продукт поотделно изцедете сок, след което ги смесете. Сокът от цвекло пригответе 3-4 часа преди смесването, затворете го в бутилка и го оставете в хладилника. След като изсипете в стъклен съд всички сокове, подправете с мед, затворете плътно и съхранявайте в хладилник. Консумирайте всеки ден на гладно по 50 мл от течността, разредена с топла вода, в продължение на десет дни, след което направете пет дни почивка. После продължете в същата дозировка още пет дни. Още една рецепта, изпълнима в домашни условия, е да приемате три пъти на ден по два грама джинджифил на прах, комбиниран с плодове на черница (може и от сладко) и сок от бъз, както и ежедневно да консумирате чесън. За по-добър ефект добавете в менюто си френско грозде, арония и киселец. Сподели:", "date": "2018.04.19", "title": "Пречистете кръвта в домашни условия  "}
{"url": "http://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D0%B4%D0%B6%D0%B5%D0%BD%D0%B0-%D0%BF%D1%80%D0%BE%D1%85%D0%BE%D0%B4%D0%B8-%D0%B2%D0%B8%D0%B6%D1%82%D0%B5-%D1%81%D0%BD%D0%B8%D0%BC%D0%BA%D0%B0-%D0%BE%D1%82-%D0%BF%D1%80%D0%BE%D1%89%D1%8A%D0%BF%D1%83%D0%BB%D0%BD%D0%B8%D0%BA%D0%B0-%D0%BC%D1%83-news743833.html", "text": "Атанас Стоев III направи първите си крачки. Синът на попфолк фурията Джена, който навърши годинка миналия месец, вече мина и през ритуала прощъпалник. Музикалната фамилия съчета щастливото събитие и с кръщенето на малчугана. Специално за повода изпълнителката на \"Да те бях ранила\" избра бутикова торта в бяло и синьо с надпис \"Аз вече ходя\". Че детето, което наричат галено Наки крачи смело, стана ясно от профила на 32-годишната певица във Фейсбук. \"Нашето малко момченце вече проходи! Крачи смело, мили Наки, и нека всяка твоя крачка, ход и действие, бъдат с любов! Обичаме те! Мама и Тате!\", написа тя. Междувременно стана ясно, че Джена се нядава скоро да гушне втора рожба - дъщеричка, пише \"Монитор\". Първата дума на Наки била \"тата\", което според поверието означава, че следващото ще е момиче, вярва звездата на \"Пайнер\". Певицата успешно съчетава майчинството с кариерата си. Само два месеца след появата на наследника си, тя се върна на сцената с пълни обороти. Чаровната брюнетка осъществи няколко проекта след това и дава заявка, че дори да забременее отново, няма да разочарова феновете си. Сподели:", "date": "2018.04.19", "title": "Синът на Джена проходи! Вижте СНИМКА от прощъпулника му"}
{"url": "http://pik.bg/%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%BF%D0%B8%D1%8F%D0%BD%D0%B0%D1%82%D0%B0-%D1%82%D0%B0%D0%BD%D1%86%D1%8C%D0%BE%D1%80%D0%BA%D0%B0-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B5%D0%BC%D0%B0-%D0%BD%D0%B5%D0%B9%D0%BD%D0%B0%D1%82%D0%B0-%D0%B2%D0%B8%D0%BD%D0%B0-%D0%B2%D0%B8%D0%B4%D0%B5%D0%BE-news743834.html", "text": "\"Глупост, грешка. Отказах да поема отговорността за постъпките ѝ, аз съм отговорен родител. Тя трябва да се учи да отговаря за това, което прави\", това каза майката на Габриела Медарова пред вратата на съдебната зала, в която бе взето решение дъщеря ѝ да бъде пусната под парична гаранция от 20 000 лева, съобщава \"Трафикнюз\". И двамата родители на Габриела бяха категорични, че делото на детето им е младежка глупост и че тя е добро дете и не пие. Изказването на майката беше по повод данните, които бяха изнесени по време на заседанието, а именно, че непосредствено след инцидента Габриела се е обадила на майка си и я е помолила да поеме отговорността, като каже, че тя е карала. Габриела се обадила на майка си и я помолила веднага да дойде на мястото на инцидента и да лъжесвидетелства, че тя е причинила катастрофата. Полицаят, който първи е имал контакт с обвиняемата Габриела - Петър Абрашев, се обадил на майката и тя му разказала за целия разговор. Опитът за прикриване на престъпление обаче е приет за неформален разговор от съда и не беше взет под предвид по време на днешното заседание, на което Прокуратурата поиска Габриела да остане в ареста за постоянно, но искането не беше уважено. Наблюдаващият прокурор Таня Георчева пък съобщи, че ще прецени дали да протестира в законоустановения 3-дневен срок. И бащата и майката на Габриела, нейното гадже Пламен Николов и още приятели на момичето дойдоха в съда, за да подкрепят Габриела. След като стана ясен размерът на гаранцията, родителите посочиха, че имат парите. Адвокатът на Габриела Орлин Търновалийски не даде конкретен отговор на въпроса дали ще обжалва размера на гаранцията. Той обясни, че първо ще го обсъди с родителите, но пък и посочи, че ако зависи от него ще обжалва. Сподели:", "date": "2018.04.19", "title": "Проговори майката на пияната танцьорка от Пловдив: Няма да поема нейната вина (ВИДЕО)"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%B2%D0%B8%D0%B4%D0%B5%D0%BE-%D0%BE%D0%B3%D1%80%D0%BE%D0%BC%D0%B5%D0%BD-%D1%81%D0%BC%D0%BE%D0%BA-%D0%B8%D0%B7%D0%BF%D1%8A%D0%BB%D0%B7%D1%8F-%D0%BD%D0%B0-%D0%BF%D1%80%D0%B8%D0%BF%D0%B5%D0%BA-%D0%BF%D1%80%D0%B5%D0%B4-%D0%B6%D0%B8%D0%BB%D0%B8%D1%89%D0%BD%D0%B0-%D0%BA%D0%BE%D0%BE%D0%BF%D0%B5%D1%80%D0%B0%D1%86%D0%B8%D1%8F-news743812.html", "text": "Огромен смок пропълзя пред нова кооперация в пловдивския квартал „Христо Смирненски”. Влечугото се е припичало на слънце точно пред входната врата на жилищната сграда, сигнализира очевидец. От снимките ясно личи, че змията е повече от един метър голяма. Внушителният размер уплаши хората от кооперацията, други пък се втурнаха да я снимат. Повечето обаче се учудиха от ранната поява на студенокръвните, съобщава \"Трафик нюз\". Жилищната сграда се намира в непосредствена близост до богата на растителност зона до Гребната. През лятото в района смоците и водните змии са обичайна гледка. Важно е да знаете, че змиите не нападат, ако не бъдат провокирани. Змиите нападат, когато бъдат настъпани или когато им се отнеме възможността за отстъпление. Тогава те са принудени да се защитават. В противен случай те се плашат и бягат от хората. Просто не трябва да я закачате. Не забравяйте, че змията се страхува от вас повече, отколкото вие се страхувате от нея. Сподели:", "date": "2018.04.19", "title": "ШОКИРАЩО ВИДЕО! Огромен смок изпълзя на припек пред жилищна кооперация"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%BB%D0%B8%D0%B4%D0%B5%D1%80%D0%B8-%D1%81-%D0%B2%D0%B0%D0%B6%D0%BD%D0%B8-%D1%80%D0%B5%D1%88%D0%B5%D0%BD%D0%B8%D1%8F-%D0%BD%D0%B0-%D0%BA%D1%81%D0%BD%D1%81-%D0%BF%D1%80%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0--news743786.html", "text": "Ситуацията в Сирия и света, позицията на България и националната сигурност са във фокуса на днешното заседание на КСНС с премиера Бойко Борисов и политическите лидери при президента Румен Радев. До момента в президенството пристихнаха Корнелия Нинова, Красимир Каракачанов, премиерът Бойко Борисов заедно с Цветан Цветанов, Мустафа Карадайъ, Веселин Марешки и вътрешният министър Валентин Радев, предаде репортер на ПИК. Сподели:", "date": "2018.04.19", "title": "ИЗВЪНРЕДНО В ПИК TV! Борисов и политическите лидери с важни решения на КСНС при президента Радев (ОБНОВЕНА)"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B0%D0%BD%D0%B4%D1%80%D0%B5%D0%B9-%D0%BD%D0%BE%D0%B2%D0%B0%D0%BA%D0%BE%D0%B2-%D0%B5-%D0%B3%D0%BB%D0%B0%D0%B2%D0%B5%D0%BD-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F%D1%89-%D0%B7%D0%B0-%D0%BA%D0%BE%D1%85%D0%B5%D0%B7%D0%B8%D0%BE%D0%BD%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D0%BD%D0%B0-%D0%B5%D1%81-news743813.html", "text": "Българският евродепутат Андрей Новаков (ГЕРБ/ЕНП) бе избран за главен преговарящ по основния регламент за Европейските структурни и инвестиционни фондове след 2020 година, съобщи пресцентърът на ПП ГЕРБ. Решението е без прецедент в историята на България като част от Европейския съюз (ЕС) поради факта че за първи път българин бива избран на тази позиция. Това се случи по време на пленарната сесия на Европейския парламент (ЕП) в Страсбург. Очакваната стойност на регламента, обект на преговорите, ще надхвърли 300 млрд. евро, които ще бъдат инвестирани в периода 2021-2027 г. Новаков ще бъде отговорен за законодателното предложение на Европейската комисия (ЕК), както и на промените в правилата за бюджетите на държавите членки, функционирането, допустимите бенефициенти и условията за финансиране на проекти в ЕС и в страната. В процеса на изготвяне и приемане на регламента за еврофондовете той ще работи заедно с германския евродепутат Констанце Крел. Предвидено е ЕК да изпрати проекта на регламент до ЕП в края на май, а преговорният процес да трае най-малко една година. Новите изисквания ще влязат в сила на 1 януари 2021 година, като те ще се прилагат за всички държави членки, региони и общини - бенефициенти на евросредства. Сподели:", "date": "2018.04.19", "title": "ПРИЗНАНИЕ! Андрей Новаков е главен преговарящ за кохезионната политика на ЕС"}
{"url": "http://pik.bg/%D0%BF%D1%80%D0%B0%D0%B2%D0%BE-%D0%B2-%D0%B4%D0%B5%D1%81%D0%B5%D1%82%D0%BA%D0%B0%D1%82%D0%B0-%D0%BF%D1%8A%D1%80%D0%B2%D0%B0%D0%BD-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%80%D0%B0%D0%B4%D0%B5%D0%B2-%D0%BD%D0%B0%D0%BF%D0%B0%D0%B4%D0%B0-%D0%BF%D1%80%D0%B5%D0%B7-%D1%86%D1%8F%D0%BB%D0%BE%D1%82%D0%BE-%D0%B2%D1%80%D0%B5%D0%BC%D0%B5---%D0%B8%D0%B3%D1%80%D0%B0%D0%B5--news743840.html", "text": "за „Фокус“. Повечето от коментарите за тази реч вече са ясни. Няколко неща лично на мен ми направиха впечатление. Първо, президентът Радев продължава тази линия, за която беше избран. Той беше избран като протест срещу управлението, модела на управлението и той продължава тази линия. Във връзка с това той рискува основното качество за един президент – да бъде обединяващ, да бъде равноотдалечен, смята политологът. В същото време изпълнява онова поръчение, с което са го пратили избирателите там, а именно ето това – да протестира. Другото, което ми направи впечатление в тази реч, е, че президентът отново намекна за срастванията на определени бизнеси с политиката – нещо, което преди няколко месеца беше казал. Любопитно за мен беше загатването за концесии с неясни капитали, фирми, печелещи едни и същи поръчки, и всичко това, което президентът каза, звучеше доста конкретно, доста злободневно, като темата за санирането например, което означава само едно – изключително амбициозно политическо поведение, на границата на опасното, защото това е рискова политическа игра, допълни Симеонов. Но президентът Радев отдавна, струва ми се, е доказал, че това са елементите на неговия стил, те могат да бъдат разпознати – нападението през цялото време. И точно избирайки нападението, каза и онази фраза, подготвена несъмнено, премислена фраза, за новите партии. Тази фраза показва, че той не държи да влиза в режим „Отричам, оправдавам се“ и т.н., а напротив – постави съспенс, остави многоточие, остави своите политически опоненти в чуденка. Фразата, разбира се, звучеше долу-горе така: „Президентът е президент на всички българи, но ако нещата продължават така, ще има нови партии от страна на гражданите и аз ще ги разбера“. Тази фраза, разбира се, не казва, че президентът ще тръгва да прави партия – това, естествено, е спекулация. Плюс това е изключително рано и освен това той и екипът му вероятно прекрасно си дават сметка за всички рискове от това, тъй като те не са и никак малко. Но във всеки случай фразата остави отворен финал, което за пореден път доказва, че стилът на президента Радев е такъв – в общи линии, на едно място и напред, но не и назад, посочва политологът. На въпрос за контрата от страна на ГЕРБ срещу президента, политологът е категоричен, че Борисов не се занимава конкретно с това, тъй като той е взел насериозно помирителската си роля, а опонентите му са от партия ГЕРБ, защото тяхната работа е да свалят рейтинга на Радев – нормално. По тоя начин ГЕРБ постига три неща. Първо показва – ето, Радев не се сражава директно с Борисов, Борисов е извън цялото това нещо, Борисов е над, Борисов обединява, Борисов е отвъд. С Радев се сражава партията, партията ГЕРБ, т.е. Цветан Цветанов обикновено и другите. Второто, което ГЕРБ внушава, е: ето, ние сме партия, така и Радев е партия, не е президент, не е обединител, той е просто един партиец. И третото, което ГЕРБ прави, разбира се, е да каже „Този човек не заслужава нищо друго, освен критика, а не уважението, което се полага на президентската институция. Т.е. те се опитват да разжалват президента. Това са абсолютно нормални политически игри. Аз затова казвам, че те са опасни от страна на президента, защото ето това са рисковете – да ти кажат „Ами ти всъщност губиш тежест“, посочва Симеонов. Живеем в постоянната модна градска мълва, че ще има нови избори. Аз продължавам да смятам, че обективни предпоставки и обществено желание за бързи нови избори няма, но субективни предпоставки могат да се намерят. Просто на някой може да не му издържат нервите – на самия Борисов например, или пък някой може да реши да прави малко политически инженеринг, и т.н. Или пък не дай боже, някакви външни или вътрешни политико-икономически фактори, както видяхме през 2013 г. например. Партиите са мобилизирани. Даже стигат пределни нива на мобилизация. Вчера БСП представи идея за намаляване на привилегиите на депутатите. Струва ми се, че подобни идеи идват малко прекалено. Това означава, че политическият процес трайно е навлязъл във фазата постоянно разгаряне на борба. Някак си все едно предизборната кампания не е свършвала. Това постоянно разгаряне на борбата води до нови и нови скандали, води до повече PR, отколкото политика, води до едно всеобщо размиване на нещата, така че ние вече придобиваме известна резистентност и започваме да не забелязваме някои наистина скандални неща. Това е големият проблем. Затова казвам, ентусиазмът няма да спадне и добавям „за съжаление“, посочва коментаторът. Според Симеонов б ългарското общество в момента мисли вече за своите политици с известна досада. Знаете, ние, българите, предпочитаме през три-четири години да проветряваме, да рестартираме малко системата, да пускаме някой нов. И това, което ние наблюдаваме като социолози, е, че на повърхността нещата изглеждат спокойни, но отдолу се набира злост към целия политически елит и това става особено опасно за властта на местни избори, защото на местните избори знаете, че има балотажи. Ако има балотажи, на балотажа често може да се случи антивластови вот, обединение на иначе необединими неща, както се случи на президентските избори. Затова и моментът е измамно опасен, това е малко момент на мъртво вълнение в политиката – спокойно на повърхността и с опасни течения отдолу, казва той. Сподели:", "date": "2018.04.19", "title": "ПРАВО В ДЕСЕТКАТА! Първан Симеонов с горещ коментар: Радев напада през цялото време - играе рискова политическа игра на ръба на опасното! "}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%B8-%D0%BC%D0%B0%D0%BA%D1%80%D0%BE%D0%BD-%D1%81%D0%B5-%D0%B2%D0%B8%D0%B6%D0%B4%D0%B0%D1%82-%D0%B2-%D0%B1%D0%B5%D1%80%D0%BB%D0%B8%D0%BD-news743817.html", "text": "В Берлин днес ще разговарят канцлера на Германия - Ангела Меркел и френският президент Еманюел Макрон. Основната тема - опит за изработване на обща позиция за реформи в Еврозоната. Според предварителната информация Меркел ще подкрепи идеята на Макрон за Европейски валутен фонд, но с достатъчно силен надзор на отделните правителства. Според френския държавен глава промените са необходима крача по пътя към банковия съюз и създаването на бюджетен капацитет в подкрепа на стабилността и конвергенцията в еврозоната. Меркел обаче е под вътрешен натиск да не допусне германските данъкоплатци да плащат сметките на по-недисциплинирани страни от еврозоната. Очаква се двамата лидери да засегнат и темата за Сирия. Сподели:", "date": "2018.04.19", "title": "Меркел и Макрон се виждат в Берлин"}
{"url": "http://pik.bg/%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B5%D0%BD-%D1%82%D0%B0%D0%B9%D0%BD%D0%B8%D0%BA-%D0%BD%D0%B0-%D1%86%D0%B8%D0%B3%D0%B0%D1%80%D0%B8-%D0%BD%D0%B0-%D0%BD%D0%B5%D0%BE%D0%B1%D0%B8%D1%87%D0%B0%D0%B9%D0%BD%D0%BE-%D0%BC%D1%8F%D1%81%D1%82%D0%BE-news743798.html", "text": "Контрабандни цигари от необичаен тайник на лек автомобил откриха митническите и гранични служители на ГКПП Лесово. Тайникът бил специално изграден и монтиран под тапицерията в купето на автомобила, а за отварянето му служел предпазният колан на пътническата седалка до шофьора. „Иновацията\" на контрабандистите е открита от митническите служители при щателна митническа проверка. Колата с българска регистрация пристигнала от Турция на митническия пункт през нощта на 15 април 2018 г. В нея пътували шофьор и спътничката му, и двамата български граждани. Автомобилът е селектиран за щателна митническа проверка, при която митническа мобилна група и дежурните митнически служители от Митница Бургас откриват тайник, пълен с 210 кутии (4200 къса) цигари с марки „Karelia Slims\" и „Karelia Ome\", без български акцизен бандерол. Единственият отвор на тайника се оказал камуфлажен капак, върху който бил закрепен предпазният колан на пътника до шофьора. Контрабандните цигари са иззети. Срещу шофьора на автомобила е съставен акт за нарушение на Закона за митниците. Сподели:", "date": "2018.04.19", "title": "Митничари откриха контрабанден тайник на цигари на необичайно място"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B0%D1%82%D0%B0-%D0%BA%D0%BC%D0%B5%D1%82%D0%B8%D1%86%D0%B0-%D0%BD%D0%B0-%D0%BC%D0%BB%D0%B0%D0%B4%D0%BE%D1%81%D1%82-90-%D0%BC%D0%B8%D0%BD%D1%83%D1%82%D0%B8-%D0%B1%D1%80%D0%BE%D0%B8%D0%BB%D0%B0-%D0%BF%D0%BE%D0%B4%D0%BA%D1%83%D0%BF%D0%B0-%D0%B2-%D0%BA%D0%B0%D1%84%D0%B5%D0%BD%D0%B5-news743790.html", "text": "90 минути задържаната кметица на „Младост“ Десислава Иванчева, заместничката й Биляна Петрова и посредникът при получаването на подкупа Петко Дюлгеров броили белязаните 70 000 евро в кафене на култовата градинка „Кристал“. Това пише в. \"Монитор\", позовавайки се на източници сред разследващите Те разказват, че задържането на групата е било като истински екшън филм. Сподели:", "date": "2018.04.19", "title": "НОВИ РАЗКРИТИЯ! Арестуваната кметица на \"Младост\" 90 минути броила подкупа в кафене"}
{"url": "http://pik.bg/%D0%BD%D0%B0%D0%BC%D0%B5%D1%80%D0%B8%D1%85%D0%B0-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%BD%D0%B0%D1%82%D0%B0-%D0%BB%D0%BE%D0%B4%D0%BA%D0%B0-%D0%BD%D0%B0-%D1%85%D0%B8%D1%82%D0%BB%D0%B5%D1%80-news743818.html", "text": "Ние намерихме спасителната лодка на Адолф Хитлер, заявиха датски археолози, написа британският в. Дейли мирър. Изследователите на миналото от скандинавското кралство твърдят, че са открили подводницата, с която водачът на Третия райх е избягал от Германия. Става дума за кораб на нацисткия военноморски флот U-3523. \"Плавателният съд е бил последната дума на тогавашната техника. Той е могъл да стигне до Южна Америка без да се появява на водната повърхност\", сподели Петер Хансен пред таблоида. По думите на учения подводницата е отплавала от някое германско пристанище в края на април 1945 г. \"Тя е оставила своя високопоставен пътник и съпругата му Ева Браун в някоя държава на другия край на света и поела курс към завръщане. Подводницата е била потопена след британската бомбардировка на 6 май 1945 г., когато последният нацистки войник е напуснал Дания\", разказа още той. Според официалната версия Хитлер и Браун се самоубиват малко след като са сключили брак на 30 април 1945 г. и техните останки са били унищожени от съветските власти. Привърженици на конспиративни теории оспорват тази версия. Те смятат, че фюрерът е заминал за Латинска Америка и доживял до дълбока старост. Сподели:", "date": "2018.04.19", "title": "Намериха спасителната лодка на Хитлер"}
{"url": "http://pik.bg/%D0%BB%D0%BE%D0%BC%D1%81%D0%BA%D0%B0%D1%82%D0%B0-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-%D1%82%D1%80%D1%8A%D0%BF%D0%BD%D0%B5-%D0%B7%D0%B0-%D0%B7%D0%B0%D0%B2%D0%B5%D1%89%D0%B0%D0%BD%D0%B8%D0%B5-%D0%BE%D1%82-1-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-news743821.html", "text": "Десет възпитаници на Ломската гимназия ще получат стипендии от дарението от 1 млн. долара , завещани от български емигрант в САЩ. Студентите в чужбина ще получат по 6 хиляди долара, а тези, които учат у нас по 800 долара годишно. Средства от дарението още не са постъпили, съобщава \"Дарик\" . Директорът на гимназията Теодор Йончев обясни, че дарителят е завещал 40%  от собствеността си , в това число и имоти. Когато те бъдат продадени и средствата разпределени между наследниците, гимназията ще получи своя дял. Въпреки това в училището регистрират спад на неизвинените отсъствия , които са сред критериите при определянето на стипендиантите. Дарителят д-р Андрей Георгиев завършва Ломската гимназия през 1939 година . Учил е медицина в София. Напуска България законно , отивайки да специализира в Чехословакия. След това обаче не се връща. Премества се във Франция, а по-късно в САЩ. Следен е от Държавна сигурност по подозрение, че в САЩ се подготвя за шпионин . След 9 години оперативните работници признават, че д-р Андрей Георгиев се интересува само от медицина и прекратяват разработката. В Профилирана гимназия „Найден Геров” в град  Лом учат 252 ученици . Най-добрите от тях ще имат шанса да получат стипендия, за да следват в университети в САЩ и Европа. Такава е волята на дарителя д-р Андрей Георгиев. „Преди почти три години получаваме информация, че ни е завещана част от  40% от неговото имущество, остойностени като 1 млн. долара. Завещанието разпорежда цялата му собственост да бъде превърната пари и след това да се изплащат дялове на тези хора и институции, защото не сме  само ние институция наследник. Когато ни съобщиха,  от адвокатската кантора, наета от изпълнителя на завещанието, ни предупредиха, че това няма да стане бързо ”, обясни пред Дарик директорът на гимназията Теодор Йончев и обясни защо. Това е и причината новината да не бъде съобщена веднага. Учениците и обществеността научават за дарението през пролетта на 2017 година, когато се открива банковата сметка, в която да постъпи сумата от дарението. През есента са избрани и първите 10 стипендианти . „ Имаме две момчета, които се обучават в Англия. Едното в Саутхемптън, а другото в Шотландия, в Абердин. За български университети има други осем. Явяваха се на конкурс в две части . Едната по документи, а другата – интервю”, каза директорът. През 2007 година дарителят д-р Андрей Георгиев идва в България, посещава гимназията в Лом и се среща с директора й.  „ Това, което ми направи впечатление, че при положение, че 50 години този човек не е бил в България, той говореше перфектно български език, без никакъв чужд акцент \", спомня си Теодор Йончев. Животът на д-р Андрей Георгиев е изключително интересен . Информацията за него е изключително оскъдна. Кореспондентът на вестник Труд в Монтана Любомир Йорданов успява да научи повече за него от архива в Комисията по досиетата. „След като той напуска България започва една деветгодишна разработка на Държавна сигурност срещу д-р Андрей Георгиев с подозренията, че той се подготвя за диверсант, за шпионин в Щатите и ще бъде изпратен в България. Накрая оперативните работници признават, че този човек се е интересувал само от медицина. Държавна сигурност е запазила, всъщност тя е преписвала писмата до родителите му, следяла ги  е много стриктно. Това са изключителни писма . Те показват един дълбоко чувствителен, обичащ родителите и родината си човек . Той през цялото време се е интересувал от тях. Изпраща им лекарства. Диагнози им поставя чрез писма. Той има едно писмо, в което казва, че дължи всичко на майка си, защото тя го е научила на трудолюбие, на упоритост, тя му е дала цел в живота”, посочи той. Сподели:", "date": "2018.04.19", "title": "Ломската гимназия тръпне за завещание от 1 млн. долара"}
{"url": "http://pik.bg/%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%B8-%D1%88%D0%B5%D1%84%D0%B0-%D0%BD%D0%B0-%D1%80%D0%B0%D0%B9%D0%BE%D0%BD%D0%BD%D0%BE%D1%82%D0%BE-%D0%B2-%D1%80%D0%B0%D0%BA%D0%BE%D0%B2%D1%81%D0%BA%D0%B8-%D0%B7%D0%B0-%D0%B8%D0%B7%D0%BD%D1%83%D0%B4%D0%B2%D0%B0%D0%BD%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news743892.html", "text": "Четирима полицаи бяха арестувани при акция в Пловдивско, съобщава Би Ти Ви. Сред задържаните е началникът на районното управление в град Раковски Георги Илиев. По първоначална информация арестуваните са разследвани за въоръжени грабежи и изнудване. \"Все още тече акцията. Директорът на ОД МВР също е в течение на това, което се провежда. Нека да изчакаме да приключат действията. Действията на този етап се провеждат на Пловдивска област\", каза главният секретар на МВР главен комисар Младен Маринов. Служителите на реда са заподозрени, че са злоупотребили със служебно положение и са изнудвали местен жител. При подадени сигнали вместо по закон да си свършат работата, полицаите започвали да изнудват разследвания. Престъпленията са били разкрити по време на разследването срещу пловдивските полицаи Петър Атанасов и Стефан Модев, които бяха арестувани за въоръжен грабеж на контрабандист, информира по случая \"Трафикнюз\". Стефан Модев и колегата му, бяха арестувани за кражба на акцизната стока от бус. Според прокуратурата в края на май 2017 двамата са нападнали Ерхан Хакков в склад на \"Кукленско шосе\", завързали са го с белезници и са взели цялата стока, която е била натоварена в буса му. Сподели:", "date": "2018.04.19", "title": "БЕЛЕЗНИЦИ! Арестуваха полицаи и шефа на районното в Раковски за изнудване (ОБНОВЕНА)"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D1%81%D0%B5-%D0%BD%D0%B0%D0%BB%D0%B0%D0%B3%D0%B0%D0%BC%D0%B5-%D0%BA%D0%B0%D1%82%D0%BE-%D1%81%D1%82%D1%80%D0%B0%D0%BD%D0%B0-%D1%81-%D0%BA%D0%B0%D1%87%D0%B5%D1%81%D1%82%D0%B2%D0%B5%D0%BD-%D1%82%D1%83%D1%80%D0%B8%D0%B7%D1%8A%D0%BC-news743881.html", "text": "България все повече налага имиджа си на страна, която предлага висококачествен туризъм. Това коментира министърът на туризма Николина Ангелкова по време на среща с президента и главен изпълнителен директор на групата на Мариот Арне Соренсон, съобщиха от ведомството. Неслучайно 4- и и особено 5- звездните хотели се запълват първи и в момента за лято 2018 г. висококатегорийните хотели са почти изцяло заети, посочи министърът. Срещата бе в рамките на форума на върха на Световния съвет за пътувания и туризъм (WTTC) в аржентинската столица Буенос Айрес. Министърът подчерта, че 72% от чуждестранните туристи предпочитат 4 или 5 звездни хотели. И допълни още, че това провокира инвестиционен интерес към страната ни. Министър Ангелкова изтъкна, че приоритет на министерство е насърчаването на вътрешния туризъм, като за тази цел се надграждат възможностите за балнео- и СПА туризъм. Министерството на туризма разработи 7 балнео- и СПА дестинации, които обхващат цялата страната. Министърът уточни, че с тази инициатива очакваме да се разширят крилата на сезона. Страната ни е на второ място в Европа по минерални извори, като у нас те са повече от 600, подчерта министър Ангелкова. Тя отбеляза, че Министерството на туризма продължава да работи активно за намаляване на административната тежест в сектора. „За мен е много важно, че най- гoлямaтa xoтeлca вepигa в cвeтa - Маrrіоtt Іntеrnаtіоnаl, oято започва да строи oбeт y нac в Coфия, плaниpa дa paбoти и пo още пpoeти в страната“, посочи министърът. Г-н Арне Соренсон от своя страна заяви, че хотелските вериги Мариот виждат голям потенциал в развитието си на територията на България. По време на срещата бяха обсъдени и възможностите за инвестиции във водещи зимни курорти. Сподели:", "date": "2018.04.19", "title": "Ангелкова се похвали: Все повече се налагаме като страна с качествен туризъм"}
{"url": "http://pik.bg/22-%D0%BC%D0%B0-%D0%BE%D1%82-%D0%BA%D0%BE%D0%B7%D0%B0-%D0%BD%D0%BE%D1%81%D1%82%D1%80%D0%B0-%D1%81%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%BF%D1%80%D0%B8-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D1%81%D1%80%D0%B5%D1%89%D1%83-%D0%BD%D0%B0%D0%B9-%D1%82%D1%8A%D1%80%D1%81%D0%B5%D0%BD%D0%B8%D1%8F-%D0%B1%D0%BE%D1%81-%D0%BD%D0%B0-%D0%BC%D0%B0%D1%84%D0%B8%D1%8F%D1%82%D0%B0-news743849.html", "text": "Италианската полиция арестува 22-ма заподозрени членове на Коза ностра при операция срещу приближени на най-издирвания бос на сицилианската мафия Матео Месина Денаро, предаде ДПА. Заподозрените са обвинени в членство в мафията, изнудване, незаконно притежание на оръжие, измами и други престъпления, съобщиха в общо изявление карабинерите и полицията от Управлението за борба с мафията. Предполагаемите мафиоти са от фамилии около Трапани - провинция в Западна Сицилия, която е историческо владение на Месина Денаро. Те са задържани в градовете Кастелветрано, Кампобело ди Мадзара и Партана, съобщи телевизия РАИ. 55-годишният Месина Денаро се укрива от 1993 г. и е смятан за най-могъщия член на сицилианската мафия, макар да не е ясно дали контролира цялата престъпна организация. Следователите не разполагат с достоверни сведения за външността на Денаро. Единствената му снимка е от началото на 90-те години на миналия век. Денаро е получил задочно няколко доживотни присъди за убийство и властите го издирват от години. Арестували са много от роднините и помощниците му и са конфискували техните имоти, свързани с мафията. Полицията съобщи, че последната операция е разкрила комуникационната мрежа на беглеца, изградена от традиционните \"пицини\" - малки хартиени бележки, използвани за предаване на съобщения, за да се избегнат подслушването на телефонни разговори и други форми на наблюдение. Следствените органи предполагат, че Денаро е оглавил Коза ностра след ареста през 2007 г. на предишния бос Салваторе Ло Пиколо. Сподели:", "date": "2018.04.19", "title": "22-ма от Коза ностра са арестувани при операция срещу най-търсения бос на мафията"}
{"url": "http://pik.bg/%D0%BA%D1%8A%D1%80%D0%B4%D0%B6%D0%B0%D0%BB%D0%B8%D0%B5%D1%86-%D1%81%D0%B8-%D0%BF%D0%BE%D0%BA%D0%B0%D0%B7%D0%B0-%D1%80%D0%BE%D0%B3%D0%B0%D1%82%D0%B0-%D0%B2-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8%D1%8F-%D1%83%D1%87%D0%B0%D1%81%D1%82%D1%8A%D0%BA-news743829.html", "text": "Мъж буйства в полицията в Кърджали, съобщиха от МВР. Тази сутрин около 3 часа, на бул. „Беломорски“ в Кърджали полицаи спрели за проверка лек автомобил „Опел“, управляван от 31-годишна жена. При извършения тест на водачката се установило, че тя се е качила зад волана след употреба на алкохол. Недоволен от показанията на техническото средство, 40-годишният й спътник в колата проявил агресия към служителите на реда и направил опит да осуети изпълнението на задълженията им. След като бил отведен в полицейското управление, той продължил да буйства и нанесъл щети на ламперията на стените на приемната на полицейското управление. Мъжът е задържан с полицейска мярка за 24 часа. По случая са образувани три бързи производства – за управление на автомобил след употреба на алкохол срещу жената, шофирала колата, за хулигански действия и повреда и унищожаване на чуждо имущество срещу нейния спътник. Работата по документирането на случая продължават разследващи полицаи. Сподели:", "date": "2018.04.19", "title": "Кърджалиец си показа рогата в полицейския участък"}
{"url": "http://pik.bg/%D0%B4%D0%B5%D1%81%D0%B5%D1%82%D0%BA%D0%B8-%D0%B0%D1%80%D0%B5%D1%81%D1%82%D0%B8-%D0%B2-%D1%81%D0%B5%D0%B4%D0%BC%D0%B8%D1%8F-%D0%B4%D0%B5%D0%BD-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%B0%D1%80%D0%BC%D0%B5%D0%BD%D0%B8%D1%8F-news743823.html", "text": "Полицията в арменската столица Ереван задържа десетки демонстранти днес – в седмия ден на големи протести срещу избирането на бившия президент Серж Саркисян за премиер, предава агенция Франс прес. Водени от активния опозиционен депутат Никол Пашинян, стотици активисти се опитаха за блокират входа към сградата на правителството в центъра на града, преди да се намеси полицията за борба с безредиците. Тя задържа десетки и ги отведе в полицейски участък, съобщи репортер на АФП от мястото на събитието. Протестите започнаха в петък и след това се разпространиха в други градове, като те са насочени срещу водещата роля на Саркисян във властта при новата парламентарна система на управление. През 2015 г. бяха одобрени поправки в конституцията, с които Армения стана парламентарна република от президентска. Подкрепяният от Кремъл Саркисян (63 г.) във вторник бе одобрен за премиер от парламента за премиер, след като 10 години беше президент. В сряда вечерта над 16 000 души се събраха на централния пл. „Република“ в Ереван, заричайки се да водят национална кампания за гражданско неподчинение. Пашинян, който по-рано обяви началото на „мирна кадифена революция“, заяви на митинга, че целите на протеста са „промяна на властта“ чрез акции в цялата страна за „гражданско неподчинение“ и постоянни седящи стачки в правителствени сгради. На митинга в сряда отидоха по-малко хора, в сравнение с 40-те хиляди във вторник – най-големият протест в Армения от години. По-рано през деня в сряда полицията задържа над 70 души, опитали се да блокират важно трасе в Ереван. Сподели:", "date": "2018.04.19", "title": "Десетки арести в седмия ден на протести в Армения"}
{"url": "http://pik.bg/%D0%BD%D0%BE%D0%B2-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81-%D0%B0%D0%B2%D1%82%D0%BE%D0%B1%D1%83%D1%81-%D1%82%D0%BE%D0%B7%D0%B8-%D0%BF%D1%8A%D1%82-%D0%BD%D0%B0-%D0%BF%D1%8A%D1%82%D1%8F-%D0%B1%D1%83%D1%80%D0%B3%D0%B0%D1%81-%E2%80%93-%D0%BA%D0%B0%D0%BC%D0%B5%D0%BD%D0%BE-news743825.html", "text": "Предстои уточняване на причините, довели до техническата неизправност в автобуса и последвалото запалване. Превозното средство е изтеглено встрани от пътя и не пречи на движението. Пореден инцидент е станал днес към 10 часа сутринта по линията Бургас-Камено. Подаден е сигнал, че автобусът дими в предната част. В превозното средство е имало 15 души, които са успели да напуснат автобуса. От пресцентъра на МВР заявиха, че няма пострадали. Сподели:", "date": "2018.04.19", "title": "Нов инцидент с автобус, този път на пътя Бургас – Камено"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%B0%D1%82%D1%80%D0%B8%D0%B0%D1%80%D1%85%D1%8A%D1%82-%D0%BF%D0%B8%D0%BB-%D0%BA%D0%B0%D1%84%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2%D0%B5%D1%87%D0%B5-%D0%B5-%D0%B4%D0%BE%D0%B1%D1%80%D0%B5-news743826.html", "text": "Здравословното състояние на патриарх Неофит е стабилно, съобщиха от болница \"Токуда\", където снощи той беше приет за лечение.  Пред \"Хоризонт\" началникът на отделението по реанимация проф. Николай Младенов каза, че предстоятелят на БПЦ се подобрява бързо: \"Патриархът в момента е в отлично състояние. Днес започва неговата активна рехабилитация. Той се чувства добре. Даже сутринта го помолихме, ако желае да изпие чаша кафе, и той го изпи\", каза  проф. Младенов. Сподели:", "date": "2018.04.19", "title": "ОТ ПОСЛЕДНИТЕ МИНУТИ! Патриархът пил кафе в болницата, вече е добре"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2%D0%B0-%D0%B1%D0%B0%D0%BD%D1%8F-%D0%BC%D1%8A%D0%B6-%D0%B8-%D0%B6%D0%B5%D0%BD%D0%B0-%D0%B7%D0%B0%D0%BA%D0%BB%D0%B0%D0%BD%D0%B8-%D0%BF%D1%80%D0%B5%D0%B4-%D0%BE%D1%87%D0%B8%D1%82%D0%B5-%D0%BD%D0%B0-%D0%B4%D0%B5%D1%82%D0%B5%D1%82%D0%BE-%D0%B8%D0%BC-%D0%B2-%D0%BD%D0%B8%D0%BA%D0%BE%D0%B7%D0%B8%D1%8F-news743856.html", "text": "Двама- мъж и жена са убити в дома им в Сторволос, Никозия, рано в четвъртък, очевидно намушкани до смърт от хора с качулки, съобщава полицията. Осиновеното дете на двойката, 11- годишно, успя да избяга и избяга към съседите  и да даде първични показания пред полицията. По първоначалните огледи, не е имало опит за грабеж, което навежда полицията на тезата, че става въпрос за предсъпление по лични подбуди. Инцидентът се случил около 1.30 часа. Сподели:", "date": "2018.04.19", "title": "КЪРВАВА БАНЯ! Мъж и жена заклани пред очите на детето им в Никозия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE-%D0%BF%D0%B8%D0%BA-tv-%D0%BD%D0%B8%D0%BA%D0%BE%D0%BB%D0%B0%D0%B9-%D0%B1%D0%B0%D1%80%D0%B5%D0%BA%D0%BE%D0%B2-%D1%81-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BF%D0%BE%D1%80%D0%B5%D0%B4%D0%BD%D0%B8%D1%8F-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%BE%D0%BF%D0%B8%D1%82-%D0%BD%D0%B0-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2-news743852.html", "text": "Европейският парламент е замразил комисията си за работа с Русия. Представяте ли си - това е все едно да отрежеш едната си ръка? Това заяви евродепутатът Николай Бареков, кометирайки позициите на Европарламента по кризата в Сирия в студиото на ПИК TV. Според него европеайските партньори трябва усилено да работят върху контактите си с Русия и да налагат формата на диалог. Евродепутатът обяви и защо ударите на САЩ и Великобритания в Сирия са неуспешни - защото Русия е там от 2 години и е укрепила позициите си, а тези удари не настройват сирийското население в подкрепа на САЩ, Великобритания и Франция. Бареков смята, че Европейският парламент е с твърде ограничени функции спрямо Европейската комисия, макар именно евродепутатите да имат експертизата за вземането на правилни решения. Той упрекна страните от тройната коалиция, атакували Сирия, за това, че по този начин са решавали вътрешни проблеми, както и Русия. Бареков бе категоричен, че като единствена българска партия, която през юни ще стане член на структурата на европейските консерватори, трябва да помогне за изграждането на консервативен проект в България. Евродепутатът обяви, че третият пореден политически опит на подсъдимия олигарх Иво Прокопиев в лицето на \"Демократична България\" няма да бъде успешен и става особено проблематичен след ареста на кметицата за \"Младост\" Десислава Иванчева с подкуп от 70 000 евро. Бареков смята, че международните ходове на премиера Бойко Борисов по време на европредседателството са успешни, но след приключването му той ще трябва да смени доста министри, за да приключи успешно и управленския си мандат. Сподели:", "date": "2018.04.19", "title": "ИЗВЪНРЕДНО ПО ПИК TV! Николай Бареков с разкрития за поредния политически опит на Прокопиев след ареста на Иванчева с огромен подкуп "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D0%BE%D0%BB%D1%8F%D0%BC%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D1%85%D0%B2%D1%8A%D1%80%D1%87%D0%B0%D1%82-%D0%BB%D0%B8%D0%BD%D0%B5%D0%B9%D0%BA%D0%B8-%D1%81%D0%BD%D0%B8%D0%BC%D0%BA%D0%B8%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news743859.html", "text": "На мястото на инцидента има линейки, които оказват помощ на пострадалия велосипедист, както и на останалите участници в произшествието. Именно колоездачът е виновен за верижната катастрофа. О Катастрофа е станала преди минути на 18-ти километър на автомагистрала \"Тракия\". Пътно-транспортното произшествие е между четири коли, две от които с пловдивскя регистрация, едната от които джип \"Рекстън\", и колоездач, съобщава \"Марица\". Колоездачите са били двама, като колелото на ударения велосипедист е смачкано. По асфалта личат следи от кръв. ткаран е в Окръжна болница, а състоянието му е сериозно. Сподели:", "date": "2018.04.19", "title": "ИЗВЪНРЕДНО! Голяма катастрофа на \"Тракия\"! Хвърчат линейки (СНИМКИ/ОБНОВЕНА)"}
{"url": "http://pik.bg/%D1%88%D0%B0%D1%88-%D0%B8-%D0%BF%D0%B0%D0%BD%D0%B8%D0%BA%D0%B0-%D0%BB%D0%B5%D1%82%D1%8F%D1%89-%D0%B4%D0%B8%D1%81%D0%BA-%D0%BF%D1%80%D0%B5%D0%BB%D0%B5%D1%82%D1%8F-%D0%BD%D0%B0%D0%B4-%D1%82%D1%83%D1%80%D1%86%D0%B8%D1%8F-%D0%BC%D0%B5%D1%81%D1%82%D0%BD%D0%B8-%D1%83%D1%84%D0%BE%D0%BB%D0%BE%D0%B7%D0%B8-%D0%B2-%D0%BD%D0%B5%D0%B4%D0%BE%D1%83%D0%BC%D0%B5%D0%BD%D0%B8%D0%B5-%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B2%D0%B8%D0%B4%D0%B5%D0%BE-news743761.html", "text": "Турски уфолози от популярната в страната общност Ufo Türkiye публикуваха в интернет видео, на което се вижда как летяща чиния пори облаците. То бързо се разпространи в световната мрежа, съобщава esoreiter.ru. На кадрите се вижда огромен тъмен диск в небето. Неидентифицираният летящ обект бавно се движи над земята. Много хора станали свидетели на този феномен. Скептиците обаче задават въпроса дали НЛО-то няма да се окаже обикновен дирижабъл. Слава Богу, че НЛО-то не се е появило край границите със Сирия и е останало незабележимо за противовъздушните сили, защото комшиите можеше и да се опитат да го свалят! Сподели:", "date": "2018.04.19", "title": "ШАШ И ПАНИКА! Летящ диск прелетя над Турция, местни уфолози в недоумение (УНИКАЛНО ВИДЕО)"}
{"url": "http://pik.bg/%D0%BF%D1%8A%D0%BB%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%BF%D0%B8%D1%8F%D0%BD%D0%B0%D1%82%D0%B0-%D1%82%D0%B0%D0%BD%D1%86%D1%8C%D0%BE%D1%80%D0%BA%D0%B0-%D0%BA%D0%BE%D1%8F%D1%82%D0%BE-%D0%BE%D1%82%D0%BD%D0%B5%D1%81%D0%B5-10-%D0%BA%D0%BE%D0%BB%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%80%D0%B5%D0%B2%D0%B5-%D0%B2-%D1%81%D1%8A%D0%B4%D0%B0-news743802.html", "text": "21-годишната шофьорка, която през уикенда удари 10 паркирани автомобила в Пловдив, се разплака и заяви, че съжалява на влизане в съдебната зала, където ще се гледа мярката й за неотклонение. Адвокатът ѝ Орлин Търновалийски заяви пред Би Ти Ви, че клиентката му е с нервен срив – плачела непрестанно в килията. Габриела Медарова напусна местопроизшествието, но беше идентифицирана и задържана от полицията. В кръвта й бяха открито над 1,3 промила алкохол, както и следи от употреба на канабис. Обяснението ѝ защо се качила пияна зад волана било, че не ѝ платили и нямала пари за такси. Габриела Медарова твърди, че пушила марихуана след ПТП-то, за да се успокои. Тя твърди, че не е бягала от местопроизшествието, а просто за 10 минути отишла до дома си. Сподели:", "date": "2018.04.19", "title": "Пълна промяна! Пияната танцьорка, която отнесе 10 коли в Пловдив реве в съда "}
{"url": "http://pik.bg/%D0%BB%D0%B8%D1%87%D0%BD%D0%B0-%D0%B4%D1%80%D0%B0%D0%BC%D0%B0-%D0%BC%D0%B0%D0%B9%D0%BA%D0%B0%D1%82%D0%B0-%D0%BA%D0%BE%D1%8F%D1%82%D0%BE-%D1%80%D0%B0%D0%B7%D0%BF%D0%BB%D0%B0%D0%BA%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B1%D1%8F%D0%B3%D0%B0-%D0%B2-%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D0%BA%D1%80%D0%B0%D1%81%D0%B8%D0%BC%D0%B8%D1%80%D0%B0-%D0%BE%D1%82-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%BD%D1%8F%D0%BC%D0%B0-%D0%B2%D1%80%D1%8A%D1%89-news743765.html", "text": "Майката, която разплака с историята си премиера Бойко Борисов, заминава с увреденото си дете за Холандия. Това разкри самата тя на летището в София. Пред камерата на Нова телевизия Красимира Обретенова отсече, че й е писнало. Обясни, че 13 години е по телевизиите и медиите, но никой не се е трогнал. Зам-министър на труда и социалната политика обаче заяви, че на майката и детето са дадени всичмки помощи, които им се полагат по реда на социалното законодателство. \"Сега изведнъж - този кризисен пиар. Няма нужда. Бягам от системата, която не работи за хората. Тя ни убива, убива децата ни\", избухна Красимира. 16-годишната й дъщеря Пасионария се надява на по-добро бъдеще в Холандия. Двете летят в 11 часа за Хага, където Красимира ще работи, нещо, което в България не е имала възможност да прави от години. \"Не искам да издържам тази негодна социална и всякаква друга система. Отивам в Холандия. Очаквам там да работя, да си плащам социалните осигуровки и дъщеря ми да получи нужните грижи. Аз не съм работила 15 години, което е абсурдно”, добави Красимира Обретенова. „Има диалог, има срещи. Обувки има. От страна на социалното законодателство на Красимира Обретенова и дъщеря ѝ са предоставени всички видове помощи, които са определени по реда на социалното законодателство”, коментира на свой ред зам.-министърът на труда и социалната политика Росица Димитрова. Красимира Обретенова поиска Борисов да се извини лично на нея и на останалите родители в сходно положение за това, че си е позволил \"толкова снизходително отношение\". Сподели:", "date": "2018.04.19", "title": "ЛИЧНА ДРАМА! Майката, която разплака Борисов, бяга в Холандия! Красимира от летището: Няма връщане назад!"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81-%D0%BE%D1%81%D1%82%D1%80%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D0%B1%D1%81%D0%BF-%D0%B8-%D1%84%D0%B0%D0%BB%D1%88%D0%B8%D0%B2%D0%B8%D1%82%D0%B5-%D0%B8%D0%BC-%D0%BD%D0%BE%D0%B2%D0%B8%D0%BD%D0%B8-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82-news743804.html", "text": "Цветан Цветанов отвърна остро на думите на БСП, които заявиха от парламентарната трибуна, че управлението на Борисов не прави нищо за децата с увреждания. \"Това е поредната фалшива новина, каквато е тази за структурите на АБВ преминали в БСП\", заяви на брифинг в парламента шефът на парламентарната група на ГЕРБ. Цветавов подчерта, че зам-председателят на парламента Емил Христов е действал по правилника на Народното събрание и няма никакво основание за искане на неговата оставка, заявка която дадоха и днес от социалистите. Д-р Дариткова заяви, че от началото на годината са проведени многократни срещи с майките на децата с увреждания, на която са се обсъдили основните параметри за реформи в системата за ТЕЛК. \"Ние отказваме да влезем в зле скалъпения сценарии за политическа употреба\", заяви шефката на здравната комисия. Тя подчерта, че законодателни промени не се предлагат, защото няма пълен консенсус за промени. \"БСП за пореден път се заиграват със страховете на хората. Самия факт, че през последните две години говорим за увеличаване на бюджет, правене на политики за хората с увреждания. Вчера и социалния министър заяви, че за всичко това което говорят от БСП се прави от много време\", заяви Цветанов. Той допълни, че натрупаните проблеми през годините не може да бъдат база за конфронтация и популизъм. \"Извиняваме се, че трябва да отделяме внимание да опровергаваме отново неверни твърдения на БСП. Преди 4 дни Корнелия Нинова казва, че АБВ преминава в БСП, а вчера от АБВ казаха, че няма такова нещо. БСП доказват, че могат само и единствено да създават напрежение. Ще продължим да ги изслушаме и да бъдем с протегната ръка, ако искат да помагат\", допълни още Цветанов. За предложението на БСП и Нинова да се намалят депутатските заплати, той коментира, че в началото на всеки парламент се правят предложения в правилника. \"Когато държавата се развива, не виждам нищо лошо да се вдигат заплатите. Най-лошото е, когато наричаш всички, че са маскари и хрантутници, аз мога да кажа, че не съм такъв. Няма събота и неделя в която да не съм в страната и да познавам хората с политиките, които правим\". Той определи думите на Нинова като спекулации, като е по-добре да получава заплата от българския парламент, отколкото да взима пари от различни кръгове и именно БСП е участвала в създаването на паралелната държава, срещу която днес Нинова се бори. \"Като говорим за финансиране на партии, нека погледнем как беше финансирана предизбраната кампания на Румен Радев.Имаше добри репортажи, как се набираха средствата за президента Радев, всичко беше на тъмно. Някой излезе ли да каже, дайте да светнем прожектора и да осветим финансирането на кампанията на президента Радев. Може ли да кажете, че хора които са социално слаби и са правели вноски от 400 лв.и това е правено, защото когато внесеш 400 лв. всъщност няма къде да декларираш произхода на тези средства. Но бяха употребени тези, които бяха създадени като мрежа. Тук искам да попитам президента, като говорим за светлината нека да осветлим и начина по който беше направено всичко това. Защото знаем, че на тъмно беше направено предложение на БСП да издигнат Румен Радев за президент. И на тъмно беше взето решението при провеждането на тази среща с г-н Решетников, защото Корнелия Нинова и до днес отрича да е имало такава среща, а генерал Решетников казва обратното. Имало ли е изследване от института на Решетников за правилния профил и човека, който да бъде номиниран. Всичко това, което се прави сега е отклоняване на страната ни от евроатлантическите ценности, а позицията на президента и БСП, които са скачени съдове, които обслужват интересите на Руси и ще продължат да го правят\", заяви още Цветанов. Сподели:", "date": "2018.04.19", "title": "ПЪРВО В ПИК TV! Цветанов с остри думи към БСП и фалшивите им новини: Румен Радев и социалистите обслужват интересите на Русия (ОБНОВЕНА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B4%D0%B5%D1%8F%D0%BD-%D0%B2%D0%B5%D1%81%D0%B5%D0%BB%D0%B8%D0%BD%D0%BE%D0%B2-%D0%BD%D0%B0%D0%BF%D1%83%D1%81%D0%BD%D0%B0-%D0%BD%D0%BE%D0%B2%D0%B0-%D1%82%D0%B2---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%80%D0%B0%D0%B7%D0%BA%D1%80%D0%B8-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-news743809.html", "text": "Едно от най-разпознаваемите лица на Нова телевизия Деян Веселинов се раздели се медията днес, научи ПИК. Решението на водещия на спортната рубрика \"Другата игра\" в \"Здравей, България\" е лично негово. Занапред Веселинов няма да се занимава с телевизии. \"Време за ново начало! След 12 години в телевизиите е време за лека промяна. Голямо БЛАГОДАРЯ на целия екип на Нова и на ръководството, което прие решението ми човешки и с разбиране. Най-вече благодарността ми е за доверието на хората пред екрана!\", обяви раздялата си с медията Деян. Тази сутрин бе излъчен последният епизод от \"Другата игра\", в която Веселинов разказа за каскадьора Тодор Лазаров - тръгнал от село Полето и завладявал Холивуд, оставайки спортист в душата си. \"Този епизод е специален за мен. Това е последният епизод от \"Другата игра\" или поне в този вариант на рубриката. Това е и последният материал, който съм подготвил като част от великолепния екип на Нова. Отварям нова глава в своя професионален живот\", сподели още Деян. Той се присъедини към Нова телевизия през 2014 г., като преди това мина през TV2, ProBG, bTV Action, bTV и TV7. Тв кариерата му стартира като спортен журналист през 2006 г. в редакцията на Ринг ТВ. До лятото на миналата година Веселинов бе водещ на \"Събуди се\", а през есента започна рубриката \"Другата игра\", в която му гостуваха видни спортни личности. Сподели:", "date": "2018.04.19", "title": "ПЪРВО В ПИК! Деян Веселинов напусна Нова тв - ето какво разкри пред медията ни"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%B5%D1%81%D0%B5%D0%BD-%D0%BF%D0%BE%D0%BF%D1%83%D0%BB%D0%B8%D0%B7%D1%8A%D0%BC-%D1%82%D1%80%D0%B5%D1%81%D0%B5-%D0%B1%D1%81%D0%BF-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B2%D0%BD%D0%B5%D1%81%D0%B5-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0-%D0%BE%D1%80%D1%8F%D0%B7%D0%B2%D0%B0%D0%BD%D0%B5-%D0%BD%D0%B0-%D0%B4%D0%B5%D0%BF-news743789.html", "text": "Бесен популизъм разстресе БСП след решението на лидерката Корнелия Нинова да намалява депутатските заплати и почивките. Днес тя се похвали в парламента, че вече е внесла в деловодството предложение да се орежат възнагражденията и почивките на депутатите. В момента депутатите получават заплати от 3540 лева, а по предложението на Нинова те ще бъдат намалени на 2900 лв. и ще бъдат фиксирани, колкото и да се увеличава минималната работна заплата. Това щяло да важи за целия административен елит. От сега осъзнавала, че ще има остра съпротива, но била готова да се бори срещу това. На въпрос, че вече има обвинения за тежък популизъм дори от нейни съпартийци, соцлидерката обяви: \"Аз се казвам Корнелия Нинова, а не Михаил Миков и провеждам политиката на партията, така както я разбирам\". Основния аргумент за исканата промяна от страна на Нинова, е че имало огромно разделение между обикновените граждани и политиците, което било недопустимо и било неправда. Освен, че иска да ореже парите на депутатите, Нинова смята, че прекалено много се почива. Така тя иска депутатите да излизат в отпуск единствено август месец и единствено по официалните празници. Нямало обаче да пипа допълнителните 2/3, които се дават на депутат за сътрудници, защото това били заплати на други хора, но трябвало да има строг контрол как се харчат. Лидерката на левите се закани, че ако все още е начело на БСП и, ако предложението й не бъде прието, тя отново ще направи опит да го вкара в следващия парламент, когато червените ще имат повече гласове. Сподели:", "date": "2018.04.19", "title": "ПЪРВО В ПИК! Бесен популизъм тресе БСП! Корнелия Нинова внесе предложение за орязване на депутатските заплати и почивни дни"}
{"url": "http://pik.bg/%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%82%D0%B5-%D0%B0%D0%B3%D0%B5%D0%BD%D1%86%D0%B8%D0%B8-%D0%B3%D1%8A%D1%80%D0%BC%D1%8F%D1%82-%D0%B7%D0%B0-%D0%BA%D1%8A%D1%80%D0%B2%D0%B0%D0%B2%D0%B8%D1%8F-%D0%BC%D0%B0%D1%87-%D1%86%D1%81%D0%BA%D0%B0---%D0%BB%D0%B5%D0%B2%D1%81%D0%BA%D0%B8-news743816.html", "text": "Дербито между Левски и ЦСКА влезе в световните новинарски емисии и агенции. Причината е, че двубоят бе окървавен, след като двама полицейски служители пострадаха след хвърлена бомбичка от публиката на сектор \"Б\". Сериозно бе ранена униформена служителка на МВР. Полицайката е с ранено лице от счупено стъкло, след като бомбичката избухна до входа на стадиона, съобщи BBC. Те цитират заместник-директорът на СДВР старши комисар Антон Златков, който потвърди, че жената е претърпяла операция, за да бъде извадено натрошено стъкло от окото й. Сподели:", "date": "2018.04.19", "title": "Световните агенции гърмят за кървавия мач ЦСКА - Левски"}
{"url": "http://pik.bg/%D1%81%D0%BF%D0%B5%D1%88%D0%BD%D0%B8%D1%82%D0%B5-%D0%BC%D0%B5%D0%B4%D0%B8%D1%86%D0%B8-%D0%B2-%D0%B4%D1%83%D0%BF%D0%BD%D0%B8%D1%86%D0%B0-%D0%BD%D0%B0-%D0%BA%D1%80%D0%B0%D0%BA-%D0%BA%D1%8A%D1%80%D0%BB%D0%B5%D0%B6%D0%B8%D1%82%D0%B5-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D0%B4%D0%B0-%D1%85%D0%B0%D0%BF%D1%8F%D1%82-news743799.html", "text": "Нахапани от кърлежи дупничани търсят помощ в Спешен център, на ден минават по 4-5 такива пациенти. Вчера около обяд в Спешен център – Дупница пристигна 60-г. Г. Александров, лекарите извадиха два кърлежа, единият се впил в областта на корема му, другият в крака. Г. Александров подготвял за засаждане на зеленчуци градината си, усетил силен сърбеж на двете места по тялото си, където се впили кърлежите. Веднага се качил на личния си автомобил и пристигнал в Спешен център да потърси помощ. Лекари коментират, че заради влажното и топло време популацията на кърлежите се увеличава и много хора са потърпевши. Кърлежите се разнасят и от домашните животни. Те се полепват по козината им и стопаните трябва да са внимателни, тъй като кърлежите разнасят лаймска болест, която се проявява едва месец след ухапването, съобщава още Струма БГ. От общината в Дупница съобщиха, че всички зелени площи и детски площадки ще бъдат напръскани с препарати срещу кърлежи. Сподели:", "date": "2018.04.19", "title": "Спешните медици в Дупница на крак! Кърлежите започнаха да хапят"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BA%D0%B0%D0%BC%D1%8A%D0%BD%D0%B8-%D0%BF%D0%B0%D0%B4%D0%B0%D1%82-%D0%BA%D1%80%D0%B0%D0%B9-%D1%81%D0%BB%D0%B8%D0%B2%D0%B5%D0%BD-news743776.html", "text": "Трафикът по пътищата в област Сливен е интензивен, съобщиха от Областно пътно управление. Няма въведени ограничения за пътуващите. Пътните настилки са сухи и нормално проходими. Затворени за тежки автомобили над 10 т са проходите Твърдишки и Вратник. Котленският проход е отворен за всички превозни средства. По пътя Новоселец – Раднево се извършват ремонтни дейности. Опасност от падащи камъни има по пътя Сливен – Ичера – Градец. Сподели:", "date": "2018.04.19", "title": "ОПАСНОСТ! Камъни падат край Сливен "}
{"url": "http://pik.bg/%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%BD%D0%BE-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D0%B3%D1%80%D0%B0%D0%BD%D0%B4-%D0%B8%D0%B4%D0%B2%D0%B0-%D0%BD%D0%B0-%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8-%D0%B2-%D0%BF%D0%B0%D0%BC%D0%B5%D1%82-%D0%BD%D0%B0-%D0%B3%D1%83%D0%BD%D0%B4%D0%B8-news743793.html", "text": "Грандиозен футболен спектакъл очаква цяла България! Поводът за мащабното събитие е отбелязването на 75-годишнината от рождението на легендарния нападател на Левски и българския национален отбор Георги Аспарухов-Гунди. На 19 август на стадион \"Васил Левски\" ПФК Левски ще се изправи срещу един от най-големите футболни клубове в света. Билетите за паметната среща са вече в продажба и могат да бъдат закупени от мрежата на \"Ивентим\" на цени от 9.57 до 194.30 лева. Феновете могат да се възползват и от специален семеен пакет от два билета за един възрастен плюс едно дете до 16 години. Българската публика ще има уникалната възможност да посрещне за първи път у нас великия световен гранд, който ще излезе на зеления терен в мач срещу звездите на Левски. Кой ще е съперникът на сините, ще бъде официално обявено на 4 май - рождената дата на идола на синята агитка. На този ден ще се играе мачът Левски - Ботев (Пловдив) на стадион \"Георги Аспарухов\" \"75 години Георги Аспарухов\" ще бъде не само приятелска среща, а знаменателно събитие за цяла България. Изключителен спектакъл, който ще остане в историята като един от най-запомнящите се футболни сблъсъци - достойна почит за незабравимата синя деветка Гунди. Събитието е на 19 август 2018 г. на Национален стадион \"Васил Левски\". Начало 19:45 часа. Сподели:", "date": "2018.04.19", "title": "ГРАНДИОЗНО! Световен гранд идва на \"Васил Левски\" в памет на Гунди!"}
{"url": "http://pik.bg/%D0%BE%D1%82%D0%B2%D0%B5%D1%82%D0%B5%D0%BD-%D1%83%D0%B4%D0%B0%D1%80-%D1%81%D0%BE%D1%82%D0%B8%D1%80-%D1%86%D0%B0%D1%86%D0%B0%D1%80%D0%BE%D0%B2-%D0%BF%D0%BE%D0%BF%D0%B8%D0%BB%D1%8F-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%86%D0%B5%D0%BB%D0%B8%D1%8F%D1%82-%D0%BA%D0%B0%D0%B1%D0%B8%D0%BD%D0%B5%D1%82-%D0%BB%D0%B8-%D0%BC%D0%B8%D1%81%D0%BB%D0%B8-%D1%87%D0%B5-%D1%81%D0%B5-%D0%BF%D1%80%D0%B5%D0%BA%D0%B0%D0%BB-news743791.html", "text": "Позиция на целия кабинет ли е твърдението, че при ареста на кметицата на \"Младост\" са прехвърлени границите. Това каза главният прокурор Сотир Цацаров пред \"Фокус\" от Рим, където той е на работно посещение, във връзка с изказването на вицепремиера по съдебната реформа Екатерина Захариева за ареста на кметицата на столичния район \"Младост\". \"Всеки има право на позиция, както и на това да я изрази открито. Смущаващото в случая е, че думите – а точните думи бяха „прехвърлиха се границите“ – са изречени не от кой да е, а от вицепремиера, отговорен за съдебната реформа, и не къде да е, а на официален брифинг в Министерския съвет, непосредствено след приключване на редовното заседание на правителството. Въпросът е какво послание, какъв сигнал излъчват тези думи към Специализираната прокуратура и особено към новосъздадената Комисия за противодействие на корупцията, при положение, че в случая става дума за първото им общо разследване за тежко корупционно престъпление. Въпросът е доколко това послание кореспондира широкопрокламираните и от самата министър Захариева антикорупционни политики на правителството. Най-после въпросът е дали твърдението, че още първите успешни съвместни действия на прокуратурата и комисията са прехвърлили границата е позиция на целия кабинет, която неговият вицепремиер огласява на глас. Ако посланието, отправено към нас, е, че има граница, която ние не трябва да преминаваме, за мен очевидно има пълно разминаване между официалните декларации за борба с корупцията и действителните очаквания, които изпълнителната власт има\", коментира Цацаров. Главният прокурор заяви, че няма представа за какъв анализ говори министър Захариева, когато заявява, че по случая ще се извърши анализ. \"Няма как обаче тя или който и да е друг представител на изпълнителната власт да има участие в анализа на доказателствата по това дело, което по закон е правомощие само на наблюдаващите прокурори и на разследващите органи. Иначе досега на анализи, планове и пътни карти сме се нагледали достатъчно. Отдавна вече е време за действие\", добави той. Главният прокурор заяви още, че действително оправдателните присъди за корупция не радват никого, но той има доверие в колегите си. Припомняме, че вчера външният министър Екатерина Захариева заяви, че доста се е прекалило при ареста на Десислава Иванчева и ще поиска анализ на случилото си. Сподели:", "date": "2018.04.19", "title": "ОТВЕТЕН УДАР! Сотир Цацаров попиля Екатерина Захариева: Целият кабинет ли мисли, че се прекали при ареста на кметицата на \"Младост\"?"}
{"url": "http://pik.bg/%D0%BF%D0%BE%D0%B4-%D0%BB%D1%83%D0%BF%D0%B0-%D0%B5%D1%82%D0%BE-%D1%81-%D0%BA%D0%B0%D0%BA%D0%B2%D0%BE-%D0%B2%D0%B5%D1%89%D0%B5%D1%81%D1%82%D0%B2%D0%BE-%D0%B1%D0%B5%D0%BB%D0%B5%D0%B6%D0%B0%D1%82-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%BF%D0%BE%D0%B4%D0%BA%D1%83%D0%BF-news743767.html", "text": "Иван Савов  - криминалист и собственик на частна криминалистична лаборатория обясни пред Нова телевизия, че белязването на парите при случаи на подкуп е рутинен подход. Белязването се извършва със специално химическо вещество, което не се намира лесно. Това е абсолютно невидимо и няма име. Веществото се нанася върху обекта, а когато се пипне белязаната банкнота, веществото остава по ръцете. По думите му то не се чисти лесно и остава няколко дни по ръцете. Сподели:", "date": "2018.04.19", "title": "ПОД ЛУПА! Ето с какво вещество бележат парите за подкуп "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D0%B0%D1%82%D1%80%D0%B8%D0%B0%D1%80%D1%85%D1%8A%D1%82-%D0%B5-%D0%BF%D0%BE-%D0%B4%D0%BE%D0%B1%D1%80%D0%B5-%D0%B4%D1%8F%D0%B4%D0%BE-%D0%BD%D0%B5%D0%BE%D1%84%D0%B8%D1%82-%D0%BF%D0%BE%D1%81%D1%82%D1%8A%D0%BF%D0%B8%D0%BB-%D0%B2-%D0%BA%D1%80%D0%B8%D1%82%D0%B8%D1%87%D0%BD%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-%D0%BE%D1%89%D0%B5-%D0%B5-%D0%B2-%D1%80%D0%B5%D0%B0%D0%BD%D0%B8%D0%BC-news743774.html", "text": "Патриарх Неофит все още е в реанимация.Това заяви проф. Николай Младенов началник клиниката по анестезиология в болница \"Токуда\" по повод спешното приемане на патриарха късно снощи. \"Състоянието му има известна степен на критичност, той е в реанимация, но е в отлично състояние. Вчера беше докаран в известен дефицит по отношение на съзнанието, той има придружаващи заболявания, които в някаква степен бяха декомпенсирани. В момента е изведен от критичното състояние, в много добро състояние и смятам, че следващите дни имаме основание да го изведем от интензивното звено и да го оставим на по-лек режим в съответната клиника с насоченост по отношение на придружаващите заболявания. Отстранени са нарушенията и започва неговата активна рехабилитация\", допълни още проф. Младенов. Той допълни, че предстои да се прецени кога патриархът може да бъде преместен в по-леко отделение и дали това ще бъде в кардиологията или неврологията. Сподели:", "date": "2018.04.19", "title": "ПЪРВО В ПИК! Патриархът е по-добре! Дядо Неофит постъпил в критично състояние, още е в реанимация"}
{"url": "http://pik.bg/%D0%B4%D0%B5%D1%81%D0%B8%D1%82%D0%BE-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%BA%D0%B0%D1%82%D0%BE-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2---%D0%BD%D0%B5%D0%BF%D0%BE%D0%B7%D0%BD%D0%B0%D1%82%D0%B8%D1%82%D0%B5-%D0%B8-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%B8%D1%82%D0%B5-%D0%B2-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D1%81%D0%B0-%D1%84%D0%B0%D0%BB%D1%88%D0%B8%D0%B2%D0%B8-%D0%BC%D0%B5%D1%81%D0%B8-news743806.html", "text": "Освен за борбата с корупцията и действията на прокуратурата, арестът на кметицата на \"Младост\" Десислава Иванчева, заловена със 70 000 евро подкуп, поставя един доста по-дълбок проблем, чиято попара сърбаме вече десетилетия. Проблемът за случайните хора в политиката, за т.н. независими, припознати, издигнати, подкрепени и възхвалявани от разни инициативни комитети. И в крайна сметка натрапени на гражданите като света вода ненапита в ролята месии и спасители на нацията. Нека си спомним само независимия Симеон Сакскобургготски, който дори яхна две малки партийки, за да се кандидатира на изборите през 2001 г., понеже на премъдрите му юристи дори не им бе хрумнало да запазят марката НДСВ, та други я взеха за майтап. Т.н. цар наводни политическото пространство с абсолютно непознати младоци, разби крехкия демократичен баланс на левицата и десницата, създаде мощна какафония в политиката и накрая взе да съди държавата в Страсбург за имоти. Позор! Да, всички бяха чували за т.н. цар, но никой не знаеше що за птица е - и най-важното какъв човек е. И нито една от публичните политически сили не стоеше зад него, а дори точно обратното. Обаче доста народ заточи щастливо лиги и запляска с ръце, докато се уреди тук и там на хранилката, повечето от които спокойно си преживяват и до днес там. И днес един такъв уж независим, издигнат от инициативен комитет, се подвизава начело на държавата. Със същите щастливи лиги и ръкопляскания сума народ избра Румен Радев за президент, за да накажат ГЕРБ заради предишния - Плевнелиев. Сега обаче доста от тях съвсем открито казват: ама той май не бил за тая работа. Не е. Вижда се с просто око. Само че когато го кандидатираха, никой не го познаваше освен казармената общност, дори и БСП, която го тикаше като таран напред. Закопчаната с нечуван подкуп кметица Десислава Иванчева просто е еманация на подхода на т.н. независими, които вдигат страшна врява по улици и площади за радост на КОЙ-човците у нас, а пък те щастливи ги припознават и ги превръщат в свое знаме. А когато прокуратурата им отговори КОЙ и се окаже, че е свой за тях, ревват: ау-у-у, очерниха добрия човек. Никого не са очернили. Двама от зам.-кметовете ѝ напуснаха постовете си заради некадърността й. Георги Кадиев, който я промоцираше преди изборите, от избирането ѝ не спира да се извинява. Но въпросът е защо е подкрепял човек, когото не познава. Понеже да си гръмогласен КОЙ-човист по улиците изобщо не означава, че можеш да управляваш. А пък ако имаш и по-палави ръчички, съвсем на зле отиват нещата, както в случая с Иванчева. И тогава, колкото и да се извинява онзи, който е подкрепял разни независими, заедно с тяхното денонсиране, денонсира и себе си. Но в лично качество. За това съществуват партиите. Когато някой е издигнат от партия, когато той е член на тази партия, е ясно кой поема отговорността в случай на провал и затова партията си плаща гяволъка. Както стана с ГЕРБ на президентските избори заради Плевнелиев и Цачева. И както ще стане с БСП на европейските и местните избори заради Радев, особено след заявките му, че ще бабува на нова партия. Защото не може изборът да е колективен, а отговорността да се носи от един човек. Сиреч, няма как да си излъгал стотици и след това да се отървеш само с едно \"пардон, изцапах ви бохчата\". Толкова по въпроса и за мажоритарния вот. Както и по въпроса за потопа от \"независими\", който ни готви шоуменът Слави Трифонов, събирайки бъдещи политици на кастинг, като че ли ще избираме Мис \"Мокра фланелка\", а не управници на България. В политиката няма независими хора. Има хора с политически  възгледи и ориентация, какъвто е всеки човек и по това определя за кого да гласува и кого никога не приема. Защото, ако не познава персонално всички в партийните листи, познава политиката и поведението на партията, която ги издига и това е безпогрешният му ориентир. От векове насам. А тъй наречените \"независими\" са просто един евфимизъм, маскировка на случайни - случайни хора, събрани на случаен принцип в случайно възникнала КОЙ-човка среда. Непознати, непопадали в поредица от политически ситуации, непознаващи механизмите на властта, неизвестни в публичното пространство и съответно на хората, които ги издигат и подкрепят. И на тези \"независими случайности\" трябва да се сложи край и в законите. Ако някой наистина иска да променя България, да застане на ясни политически и партийни позиции, за да им е ясно и на хората какво избират и какво и как ще променя. А не да ни се извиняват, когато вече нищо не може да се направи. Аман вече от случайности, които се превърнаха в една много грозна закономерност. Сподели:", "date": "2018.04.19", "title": "Десито Иванчева като Румен Радев - непознатите и \"независимите\" в политиката са фалшиви месии"}
{"url": "http://pik.bg/%D1%84%D0%B8%D0%BB%D0%BC-%D1%80%D0%B0%D0%B7%D0%BA%D0%B0%D0%B7%D0%B2%D0%B0-%D0%B7%D0%B0-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D0%B2-%D0%B4%D0%B5%D0%BD%D1%8F-%D0%BD%D0%B0-70-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0%D1%82%D0%B0-%D0%BE%D1%82-%D0%BE%D1%81%D0%BD%D0%BE%D0%B2%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-news743785.html", "text": "Преди прожекцията романите на големия Амос Оз ще се предлагат с отстъпка от цените в малкото НДК - пл. \"България\" 1. Филмът разкрива през произведенията на десет от най-големите израелски писатели – Амос Оз, Давид Гросман, Етгар Керет, Цруя Шалев и други как държавата Израел израства, посреща предизвикателствата, бори се и сбъдва мечтите си през изминалите 70 години. Най-именитият и забележителният сред майсторите на словото, представени в лентата, без съмнение е Амос Оз. Преди прожекцията, от 19 до 20 часа пред кино залата, а и след края на филма почитателите на творчеството на Амос Оз ще могат да си купят всички негови романи, които се предлагат на българския пазар. Това са 11 забележителни заглавия, които са тиражирани от водещото издателство \"Милениум\". Специално за събитието те ще се предлагат на ценителите на добрата литература с отстъпка от цената. Всички заглавия на именития творец можете да разгледате Сред тях са: \" , написан след 7 години мълчание и издаден у нас през 2015 г. И други от големите израелски писатели ще бъдат представени с техните книги от издателите им на книжния базар, организиран от посолството на Израел. Филмът „Израел: Истории от модерните дни“, Франция (2017), е на режисьорите Уилям Карел и Бланш Фингър. Седем десетилетия след създаването на еврейската държава, десетима известни израелски писатели хвърлят светлина върху Израел. Всеки от тях наблюдава страната си по свой уникален начин и разказва за нея от гледна точка на своето всекидневие на човек, който я познава отвътре. Този събитиен документален филм представлява оригинален и субективен портрет на Израел и още веднъж доказва, че литературата е могъщо средство за разбиране на геополитиката. Цените на билетите за прожекцията са 6 и 8 лв. Амос Оз (1939 г.) е писател, есеист и професор по литература, роден в Йерусалим. Завършва философия и литература в Еврейския университет. Първите си разкази пише през 1961 г., последвани от серия статии и есета за арабско-израелските конфликти. В продължение на четвърт век преподава история и литература и пише книги в родната си страна. От средата на 80-те години е преподавател в Оксфордския университет, Еврейския университет и Колорадо колидж. През 1997 г. е награден от Жак Ширак с ордена на Почетния легион, член е на Академията по иврит, през 1998 г. получава държавната награда на Израел за литература, а през 2005 г. – наградата „Гьоте”, с която са били удостоени Фройд и Томас Ман. Автор е на 18 книги, преведени на повече от 35 езика, и на над 450 есета. През последните години Амос Оз е сред най-сериозните кандидати за Нобелова награда. Изключителната френска кино творба ще бъде показана днес от 20 часа в кино \"Люмиер Лидл\", \"На 19 април Израел празнува 70 години от създаването на Държавата. За наша огромна радост, юбилеят съвпада с дните на международния филмов фестивал , който е подбрал за тазгодишното си издание изключително интересна и богата селекция от израелски филми и филми, посветени на израелското изкуство и култура, на които най-сърдечно ви каним\", се казва в прессъобщение на посолството. Сподели:", "date": "2018.04.19", "title": "Филм разказва за историята на Израел в деня на 70-годишнината от основаването на държавата"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B1%D0%BB%D0%B5%D1%81%D1%82%D1%8F%D1%89-%D0%B4%D0%B5%D0%BD-%D0%B7%D0%B0-5-%D0%B7%D0%BE%D0%B4%D0%B8%D0%B8-%D0%B2%D0%B8%D0%B6%D1%82%D0%B5-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8%D1%8F-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BD%D0%B0-%D0%B0%D0%BB%D0%B5%D0%BD%D0%B0-news743768.html", "text": "Топ астроложката Алена предоставя ексклузивния си хороскоп специално за агенция ПИК. Този четвъртък може да се окаже невероятен за 5 зодии - Овен, Рак, Лъв, Дева и Стрелец. Вижте какво ви чака на 19 април, не пропускайте шанса си. Предстои ви успешен ден, в който може да докажете не само професионализма и интелекта си, а и да се справите с проблемите, породени от допуснатите грешки. Нищо не е в състояние да ви попречи на плановете и на успехите, ако вие самите не решите  да се отдадете на развлечения. Пред вас се разкрива възможност ваши познати да ви бъдат полезни при преодоляване на служебните проблеми. Въоръжете се с търпение, за да не провалите деня си. Трудности ще ви попречат да осъзнаете къде е измамата в направените ви предложения. Откажете се от начинанията. Деловите разговори са неуспешни, а също и опитите на надскочите възможностите си и да се натоварите с допълнителни задачи. Ако искате да се справите с възникващите проблеми разчитайте на себе си. Доверите ли се на ваши колеги или приятели, може да се провалите напълно и да се наложи да започнете всичко от начало. Денят е изпълнен с надежди и планове - реални и постижими. Избягвайте да се натоварвате с работа, която е над вашите възможности, за да не изостанете със служебните си задачи.  Идеите ви ще донесат добри приходи. На работното място сте уверени във възможностите си и изпълнени с желание да докажете способностите си. Успехът е с вас през целия ден. Не водете разговори с вашите колеги, които са допуснали грешки и искат да им помогнете. Няма как да го сторите, защото ще накажат вас. Ограничете срещите си с делови партньори и не подписвайте договорите с тях днес. Денят ви позволява да увеличите приходите си и да се справите блестящо с новите си служебни задачи, които са и много отговорни и изискват да сте внимателни. Проведете планираните делови срещи, защото успехът е с вас при разговорите и договарянето на финансиране. Занимавайте се със служебните си задължения, но и с тези в дома ви. Не се изкушавайте да доверите плановете си на вашите колеги, за да не ги споделят веднага с ваши конкуренти. Трудно ви е да вземете бързо и правилно решение за професионалните си планове. По-добре отново обмислете всичко. Единствения успех в този ден е свързан със запознанства, които ще ви донесат неочаквана бъдеща полза. Не се надявайте на приходи или на нови постижения на работното място, ако имате изостанали задачи. Разчитайте само на себе си. Срещите си отложете за следващия ден и се захванете с текущите си задачи. Денят е успешен. Ще се справите и с най-големите си отговорности и без проблем ще отхвърлите всичките си задачи за деня. Не пропускайте да проявите решителност в постигане на вашите служебни цели. Очаквани финансови постъпления ви дават възможност да мислите за инвестиции. Вечерта приемете поканата за коктейл. Успехът е с вас, въпреки недоразуменията, които имате да изяснявате с вашите колеги. Причината е в тяхното несъгласие с вашето мнение, въпреки че правото е на ваша страна.  Старанието ви на работното място и отхвърлянето на неотложните служебни задачи до края на деня, ще ви донесе признание. Ще имате полезни делови срещи, които за пореден път ви позволяват да разгърнете успешно бъдещо сътрудничество. Бъдете внимателни към предложенията за инвестиции. Промените на работното място са изцяло във ваша полза. Не им се противопоставяйте, дори и ако някои ви убеждава да го сторите. Справяте се блестящо с всичките си служебни задачи, въпреки трудностите. Ако сте предпазливи ще спечелите уважението и подкрепата на вашите колеги. На работното място не се занимавайте с финансови документи, а ги дайте на колегите ви да ги прегледат. Сподели:", "date": "2018.04.19", "title": "САМО В ПИК! Блестящ ден за 5 зодии! Вижте ексклузивния хороскоп на Алена"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B7%D0%B0%D0%BA%D0%BE%D0%BD%D0%B8%D1%82%D0%B5-%D0%B7%D0%B0-%D0%BF%D1%80%D0%B8%D0%B2%D0%B0%D1%82%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%B8-%D0%B7%D0%B0-%D0%B7%D0%B4%D1%80%D0%B0%D0%B2%D0%BD%D0%BE-%D0%BE%D1%81%D0%B8%D0%B3%D1%83%D1%80%D1%8F%D0%B2%D0%B0%D0%BD-news743751.html", "text": "Депутатите променят законите за призатизация и следприватизационен контрол и за здравното осигуряване.", "date": "2018.04.19", "title": "ИЗВЪНРЕДНО В ПИК TV! Депутатите променят законите за приватизацията и за здравно осигуряване "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D1%81%D0%B0%D1%89-%D1%8F%D0%BF%D0%BE%D0%BD%D0%B8%D1%8F-%D0%B8-%D0%BA%D0%B8%D1%82%D0%B0%D0%B9-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0%D1%82-%D0%B2-news743750.html", "text": "Премиерът Бойко Борисов и българският еврокомисар по цифрова икономика и общество Мария Габриел откриха международен форум под надслов \"Формиране на дигиталното бъдеще на Европа. Високопроизводствени изчисления за научни и производствени приложения в изключителен мащаб\". \"Изостанали сме сме по отношение на технологиите. Но се слага начало с решението на Европейската комисия за инвестиране в тази посока\", заяви премиерът Бойко Борисов при откриване на форума. Той поздрави еврокомисаря Мария Габриел за свършената от нея работа. \"В сферата на сигурността всеки ден се сблъскваме с кибератаки, ние не можем да осигурим надеждна защита. За да развиваме технологиите трябва да защитим тази система. България има своите огромни традиции в тази сфера и смятам, че може да участваме активно. Докато в Китай, САЩ и Япония инвестираха в технологии ние тепърва правихме пречиствателни станции, строяхме магистрали, доста безнадеждно на пръв поглед сме изостанали\", заяви още премиера, но припомни големите успехи на страната ни като златните медали, които децата ни печелят по света и изрази надежда, че страната ни ще заеме четвъртото място в света, както е било преди години. Сподели:", "date": "2018.04.19", "title": "ИЗВЪНРЕДНО И ПЪРВО В ПИК TV! Борисов с тежки думи! Премиерът: САЩ, Япония и Китай инвестират в технологии, ние - в пречиствателни станции (ОБНОВЕНА)"}
{"url": "http://pik.bg/%D1%81%D0%BE%D0%BB%D0%B5%D0%BD%D0%BE-%D0%BF%D1%80%D0%B8%D0%B1%D0%B8%D1%80%D0%B0%D1%82-466-%D0%B1%D0%BE%D0%BD%D0%B0-%D0%BD%D0%B0-%D0%BE%D1%81%D1%8A%D0%B4%D0%B5%D0%BD-%D0%B7%D0%B0-%E2%80%9E%D0%B1%D0%B5%D0%BB%D0%B8-%D1%80%D0%BE%D0%B1%D0%B8%E2%80%9C-news743773.html", "text": "С къщи, вили, ниви, гори и половин дузина автомобили на обща стойност 466 550 лв. ще трябва да се раздели старозагорец, който преди 5 години е бил осъден за т.нар. „вътрешен трафик на бели роби“, реши състав на окръжния съд . Дело №131 е образувано по искане на Комисия за противодействие на корупцията и за отнемане на незаконно придобитото имущество от 5 юни 2015 година, претенцията спрямо Милен Г. Колев и още две свързани с него лица е била за малко над 674 000 лв. Производството е било образувано от КОНПИ след получено уведомление от старозагорската районна прокуратура, че мъжът е привлечен като обвиняем за извършено от него престъпления. Той е обвинен, че набира, транспортира, укрива или приема отделни лица или групи от хора с цел да бъдат използвани за развратни действия, за принудителен труд или за просия, като в единия от случаите пострадалото лице е било непълнолетно. Престъпленията са извършени на територията на селата Калояновец и Маджерито през периода от 2011 до 2013 година включително. През този период Колев, който има филма за изкупуване на скрап държал като „бели роби“ двама млади мъже от Града на липите. Двамата „работници“ са били открити една вечер по сигнал от полицията заключени и оковани във вериги в една барака. След 30 – дневен престой в ареста Колев сключил споразумение с наблюдаващия досъдебните производства и има влязла в сила 3-годишна присъда при  5-годишен изпитателен срок. Още тогава е било изпратено съобщение до КОНПИ, откъдето са започнали собствено разследване за разминаване в декларираните и истинските доходи на заралията. Решението на окръжния съд  за отнемане на имуществото не е окончателно, то подлежи на обжалване пред състав на пловдивския апелативен съд в двуседмичен срок. От началото на т.г. това е първото приключено в Стара Загора  /макар и на първа инстанция/ дело по закона за отнемане в полза на държавата на незаконно придобито имущество. Сподели:", "date": "2018.04.19", "title": "СОЛЕНО! Прибират 466 бона на осъден за „бели роби“"}
{"url": "http://pik.bg/%D1%81%D1%82%D1%80%D0%B0%D1%85-%D0%B8-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%81%D0%BB%D0%B5%D0%B4-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D0%B7%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B8-%D0%B8%D0%B7%D0%B1%D0%BE%D1%80%D0%B8-news743772.html", "text": "електронното издание на гръцкия вестник Кathimerini, цитирани \"Фокус\". Докато напрежението между Гърция и Турция в Егейско море се покачва, решението на турския президент Реджеп Таийп Ердоган от сряда да обяви предсрочни избори за 24 юни интензифицира тревогите в двустранните отношения заради все по-осезаемият и надигащ се национализъм в Турция, пише В Атина имаше надежди, пише вестникът, че увеличилите се напоследък провокации от Турция може да свършат след юнските избори в страната. Но от друга страна съществуват страхове, че те ще се увеличат именно през следните два месеца. Министърът на отбраната на Гърция Панос Каменос в сряда смекчи сериозно тона си. Отговаряйки на критики на опозицията за това, че правителството няма единна позиция за Турция, той заяви: „Позицията на правителството се изразява от министър председателя (Алексис Ципрас)“. „Ще оставя справянето с чувствителните въпроси на тези, които трябва да се справят с тях“, заяви той, по време на парламентарната комисия за отбрана и външни работи. Каменос реагира също на изявлението на външния министър на Турция Мевлют Чавушоглу, който оспори териториалния суверенитет над източноегейските островчета Имия, като заяви, че договорът от Лозана 1923 година, който определя съвременните граници между Гърция и Турция „е задължителен за нас, НАТО и Турция“. Гръцкият президент Прокопис Павлопулос също се изказа по въпроса, като отбеляза, че поведението на Анкара поставя амбициите й да влезе в Европейския съюз под риск. Гърция подкрепя европейския път на Турция, но „той изисква уважение на границите на Съюза, както и на Гърция“, посочи гръцкият държавен глава. „Нямаме желание да правим отстъпки по този въпрос“. Каменос се изказа също и за скорошната инициатива на трима младежи, които забиха гръцки флаг на островчетата около Фурной в югоизточно Егейско море в памет на капитана от гръцките ВВС Гиоргос Балтадорос, който загина, когато самолетът му падна край о. Скирос. „Всеки, който издигне знаме, трябва да е готов да го защитава“, отбеляза гръцкия министър на отбраната. Междувременно, припомня „Катимерини“, освен увеличаващите се европейски осъждания спрямо Анкара за задържането на двамата гръцки войници, намиращи се в турския затвор в Одрин, председателят на Европейската комисия Жан-Клод Юнкер описа претенцията на турските официални лица, че гръцките войници са били „заплаха“ за Гърция като „смехотворни“ В друг свързан случай, гръцкият съд в четвъртък се очаква да излезе с решение за молбите за даване на убежище от осемте турски войници, които избягаха в Гърция след неуспешния държавен преврат в Турция през юли 2016 година. Сподели:", "date": "2018.04.19", "title": "Страх и напрежение след решението на Ердоган за извънредни избори"}
{"url": "http://pik.bg/%D0%B7%D0%B0%D0%BC-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D0%BD%D0%B0-%D1%85%D0%BE%D1%80%D0%B0%D1%82%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-news743782.html", "text": "Извинявам се на хората с увреждания. Това каза зам.-председателят на Народното събрание Емил Христов от трибуната на Народното събрание във връзка с вчерашния скандал за допуска на хората с увреждания в парламента, съобщава \"Фокус\". Христов поясни, че вчера се е показало неприятно лице на българския парламент. Според него истината за случилото се вчера не се знае от всички. Той обясни, че не е знаел, че тези граждани са били допуснати. „Никой не ме беше информирал“, поясни той. По думите му решението за недопускането им от сградата е взето от охраната, а не от него лично. „За съжаление на мен не ми бе дадена възможност да се срещна с охраната гражданите. Извинявам се оттук на всички онези, които вчера видяха това неприятно лице. Извинявам се за изкривената и недостигнала до тях информация. Съжалявам, че стигнахме до там. Просто трябваше всички да имаме търпение да изчакаме по-малко от 15 минути“, заяви Христов. Сподели:", "date": "2018.04.19", "title": "Зам.-председателят на парламента се извини на хората с увреждания"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BF%D1%80%D0%BE%D0%B1%D0%B8%D0%B2-%D0%B2-%D1%81%D0%B5%D0%BA%D1%81-%D0%B8%D0%BD%D0%B4%D1%83%D1%81%D1%82%D1%80%D0%B8%D1%8F%D1%82%D0%B0-news743779.html", "text": "Фармацевтичен американски гигант търпи сериозни загуби на пазара за секс стимуланти, след като българската хранителна добавка „VIP” навлезе сериозно на международния фармацевтичен пазар. След пробива в страните от ОАЕ родната хранителна добавка с гръм и трясък навлезе и на стария континент, където е пряка конкуренция на прочутото „синьо хапче” за стимулиране на ерекцията. Оказва се, че продуктът на тази американска фармацевтична компания базираната в Люксембург търпи големи загуби. Потребителите предпочитат българската хранителна добавка пред лекарствения продукт. За разлика от „синьото хапче” родния аналог няма никакви странични действия и е абсолютно натурален. До медията ни стигна информация за проведено заседание на съвета на директорите в Американската фармацевтична компания, където основна тема е била българската конкуренция „VIP”, производство на неизвестната до този момент фирма „Елимус”. На мениджмънта производител на лекарството стимулиращо ерекцията е възложено да проучи спешно създаването на аналогичвн продукт с цел връщане на загубените пазари. За разлика от „българското чудо”, „синьото хапче” е лекарствен продукт, който има редица странични действия и е изградено изцяло от химични съставки. Българската добавка може да се използва и от жени, като повишава нивото на сексуална възбуда и увеличава удоволствието и емоцията в секса. При приемане на хранителната добавка „VIP”, може да се консумира обилно количество храна и алкохол за разлика от конкурентите-„синьото хапче”. То запазва своето действие като има леко забавяне от 45 минути до час. Продуктът е разработван над 7 години и е дело на екип от родни учени. Остава само да гадаем какъв ще е отговорът на западните фармацевтични гиганти, но едно е сигурно-страната ни стана прочута и в „розовата сфера”, този път с нещо положително! Сподели:", "date": "2018.04.19", "title": "Български пробив в секс индустрията"}
{"url": "http://pik.bg/%D0%BF%D1%80%D0%BE%D1%84-%D0%B1%D0%BB%D0%B8%D0%B7%D0%BD%D0%B0%D1%88%D0%BA%D0%B8-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%BF%D1%8A%D1%80%D0%B2%D0%B8%D1%82%D0%B5-%D0%BC%D1%8A%D0%B6%D0%B5-%D0%B2-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B4%D0%B0-%D0%B2%D0%BD%D0%B8%D0%BC%D0%B0%D0%B2%D0%B0%D1%82-%D1%81-%D0%B4%D1%83%D0%BC%D0%B8%D1%82%D0%B5-news743783.html", "text": "Война между институциите няма. Престрелка да, но война - не. Това каза в сутрешния блок на БТВ бившият служебен премиер Георги Близнашки, който коментира последните искри между Бойко Борисов и Румен Радев. \"Вие журналистите също не трябва да насърчавате тази теза. Премиер и президент трябва да бъдат внимателни в репликите си. Не трябва да се насърчава и разпалва този конфликт. Нашите държавници трябва да бъдат много внимателни в изказа си, защото иначе това може да нанесе проблем с дълготрайни последици\", заяви той. \"В България винаги е имало реактивни нагласи за авторитаризъм. Трябва да помним и да се учим от историята. Не може всичко да е под твоя власт и контрол. Преди 30 години искахме да избягаме от такъв тип управление и сега не трябва да залитаме по типа \"Орбан\" от Унгария. Пак ще повторя, че първите мъже в държавата трябва много да внимават какво говорят\", добави Близнашки. \"Съгласен съм, че премиерът трябва да се явява по-често на парламентарен контрол, защото ние сме парламентарна република и нашата Конституция е най-добрата в цяла Източна Европа. Не виждам на хоризонта скоро да се свика Велико Народно събрание, за да се промени Конституцията и да тръгнем към президентска република\", завърши Близнашки. Сподели:", "date": "2018.04.19", "title": "Проф. Близнашки предупреди първите мъже в държавата да внимават с думите"}
{"url": "http://pik.bg/%D0%B0%D0%BF%D0%B0%D1%88%D0%B8-%D0%BA%D1%80%D0%B0%D0%B4%D0%B0%D1%82-%D0%BF%D1%8A%D1%82%D0%BD%D0%B8-%D0%B7%D0%BD%D0%B0%D1%86%D0%B8-%D0%B2%D1%8A%D1%80%D0%B2%D1%8F%D1%82-%D0%BF%D0%BE-5-%D0%BB%D0%B2-%D0%B7%D0%B0-%D1%81%D0%BA%D1%80%D0%B0%D0%BF-news743805.html", "text": "Табели за над 3 млн. лева се крадат годишно от пътищата и улиците у нас. Само по републиканските шосета загубите са за поне 1,5 млн. лева, сочат данни от Агенция \"Пътна инфраструктура“. Останалите липси са от общините, които отговарят и плащат за пътните знаци в населените места. Според обобщената статистика, с която на която се позовава \"Монитор“, най-често изчезват табели за предимство и край на пътя с предимство, знак \"Стоп“, както и табелите за изскачащи внезапно животни на пътя. Причината е, че тези знаци най-често се поставят на по-обезлюдени места. \"На местата, където малък път през полето се включва в по-главен, винаги има знак, че колите по шосето отпред са с предимство и трябва да се пропуснат. Именно тези табели изчезват най-често, защото са на по-безлюдни места. Понякога има и знак \"Стоп“ ако пътят е \"черен“ и също табелата се оказва много привлекателна за крадците“, обясниха застрахователи, на които им се налага да изплащат знаците, за да могат общините и АПИ да ги подменят. \"Повечето знаци са застраховани като част от пътната инфраструктура. Те са доста скъпи и не можем да си позволим да ги оставим на произвола на съдбата. Цените им започват от 155 лева за квадратен метър. Това са най-евтините. Повечето обаче се купуват от 456 лева за квадрат. Застраховаме и мантинелите, които тръгват от 47,20 лева за линеен метър и стигат до 274 лева“, обясниха служители на пътната агенция и общините. Именно след изплатените застраховки станали ясни и загубите за държавата от липсващите знаци. Много сигнали стигнали и до полицията. От МВР установили, че липсващите табели се ползват по предназначение в зависимост от сезона. Ако е есента, то знаците се използват за печене на чушки. \"Стоп“-ът, които е от хубава и лека сплав, се слага върху огъня и след бързо обгаряне на боята започва да се носи аромат на печени пиперки. Пролетно време пък табелите били откривани по обшивките на покриви, за да се спре течът, появил се през изминалата зима. Лятото, когато по селата няма много работа, пътните знаци ставали разменна монета в пунктовете за скрап. За една табела спокойно се взимали пет лева. Металните стойки пък служели като колове на дворни огради и дори за подпиране на лозници в късно лято, когато асмите са натежали от плод. В градовете най-често изчезвали знаците, които обозначават приближаването на пешеходна пътека. Сподели:", "date": "2018.04.19", "title": "Апаши крадат пътни знаци, вървят по 5 лв. за скрап"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D1%88%D0%BA%D0%B8%D1%8F-%D0%B7%D0%B0%D1%82%D0%B2%D0%BE%D1%80-%D0%BF%D1%80%D0%B5%D0%B1%D0%B8%D1%85%D0%B0-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%BF%D0%B0%D0%BD%D0%B4%D0%B8%D0%B7%D1%87%D0%B8%D1%8F-news743801.html", "text": "Делтапланеристът Стайко Иванов от Кърджали, който излежава осемгодишна присъда за убийство в Пазарджишкия затвор, в неделя е бил пребит от съкилийници, пише \"Марица Пазарджик\". Той лежи в лечебницата на тъмничното заведение с комоцио. Опасявал се, че нападението е поръчково и ако се върне в килията си, ще бъде убит. Приятелите на мъжа за пореден път настояват той да бъде изведен от „най-страшния български затвор“, както определят Пазарджишкия заради многото рецидивисти с тежки престъпления. Информацията беше потвърдена от Министерството на правосъдието. След наше запитване оттам съобщиха, че в неделя, на 15 април, Иванов е алармирал постовия надзирател за нападението. Разказал, че е бит от съкилийници. Веднага е заведен в стационара, където му е оказана лекарска помощ. По негово настояване предстои да бъде освидетелстван и от външно болнично заведение. Едва тогава може да се каже дали е тежко пострадал и какви са нанесените травми, поясни Сашка Андрекова от пресцентъра на Правосъдното министерство. Тя увери, че виновните ще понесат отговорността си. Сподели:", "date": "2018.04.19", "title": "ЕКШЪН В ПАЗАРДЖИШКИЯ ЗАТВОР! Пребиха известен пандизчия"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BC%D0%BE%D0%B6%D0%B5-%D0%B4%D0%B0-%D0%BD%D0%B5-%D0%BE%D1%82%D0%B8%D0%B4%D0%B0-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D1%81-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%B8%D0%BB%D0%B8-%D1%81-%D1%83%D0%B2%D0%B0%D0%B6%D0%B5%D0%BD%D0%B8%D0%B5-%D0%B4%D0%B0-%D1%8F-%D0%BD%D0%B0%D0%BF%D1%83%D1%81%D0%BD%D0%B0-news743770.html", "text": "Президентът на САЩ Доналд Тръмп изрази надежда, че обявените безпрецедентни преговори със Северна Корея ще позволят на целия Корейски полуостров \"да живее в сигурност, благоденствие и мир\" , предаде Франс прес. \"Надяваме се тази среща да бъде много успешна и с нетърпение очакваме \" да участваме в нея, заяви Тръмп, който се съгласи да се срещне с лидера на КНДР Ким Чен-ун в близките седмици. \"Както вече съм казвал, пред Северна Корея се простира обещаващ път , ако тя премахне ядрените си оръжия напълно, проверимо и необратимо. Това ще е голям ден за тях и за света\", добави американският президент на съвместна пресконференция с японския премиер Шиндзо Абе в курорта си Мар-а-Лаго във Флорида. \" Ако обаче преценя, че тази среща няма да е плодотворна, няма да отидем на нея . А ако отида там и се окаже, че срещата не е плодотворна, с най-голямо уважение ще я напусна \", предупреди Тръмп. Президентът на САЩ заяви, че Вашингтон ще положи големи усилия да постигне освобождаването на отвлечените преди десетилетия от Северна Корея японски граждани , предаде ДПА. \"Ще работим много, много усилено по този въпрос и ще се постараем да върнем тези хора у дома \", каза Тръмп. Той съобщи, че се водят и преговори за освобождаването на трима задържани в КНДР американски граждани. \"Има много добър шанс да стане\", заяви Тръмп. Сподели:", "date": "2018.04.19", "title": "Тръмп: Може да не отида на срещата с Ким Чен-ун или с уважение да я напусна"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%82%D0%B5%D0%B6%D1%8A%D0%BA-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%BA%D1%83%D0%BB%D0%B0%D1%82%D0%B0-%D0%B8-%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE-news743775.html", "text": "Важно за шофьорите - ето какво е състоянието на граничнит е пунктове. На българо-сръбската  граница трафикът е нормален на всички гранични контролно-пропускателни пунктове. На българо-македонската граница трафикът е нормален на всички гранични контролно-пропускателни пунктове. На българо-гръцката граница на ГКПП Кулата на изход трафикът е интензивен за товарни автомобили. На българо-турската граница на ГКПП Капитан Андреево и ГКПП Лесово трафикът е интензивен за товарни автомобили на изхода. На българо-румънската граница трафикът е нормален на всички гранични контролно-пропускателни пунктове. От 19.00 ч. на 16.04.2018 поради техническа неизправност фериботът на Свищов – Зимнич е преустановил дейност. Сподели:", "date": "2018.04.19", "title": "ВАЖНО! Тежък трафик на Кулата и Капитан Андреево"}
{"url": "http://pik.bg/%D0%BA%D1%80%D0%B0%D0%B4%D0%BB%D0%B8-%D0%BD%D0%B0%D0%BB%D0%B0%D0%B7%D0%B8%D1%85%D0%B0-%D1%81%D0%BA%D1%8A%D0%BF%D0%B8-%D0%BC%D0%B0%D0%B3%D0%B0%D0%B7%D0%B8%D0%BD%D0%B8-%D0%B2-%D0%B1%D1%83%D1%80%D0%B3%D0%B0%D1%81-news743780.html", "text": "Крадли атакуват скъпи магазини в Бургас. Охранителни камери в скъп бутиков магазин в центъра на Бургас показаха как две жени задигат луксозни рокли. Липсата на двете рокли от най-новата колекция в бутика били забелязани на слдеващия ден, съобщава Нова телевизия. Стойността им надхвърля 400 лв., а записите на камерите показват как те напускат магазина без да си платят. Собственикът на бутика е уведомил полицията и е публикувал кадрите в социалната мрежа. Сподели:", "date": "2018.04.19", "title": "Крадли налазиха скъпи магазини в Бургас"}
{"url": "http://pik.bg/%D0%BF%D0%BB%D0%B0%D0%BC%D0%B5%D0%BD-%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D0%B8%D0%B7%D0%B1%D1%83%D1%85%D0%BD%D0%B0-%D0%BE%D0%B1%D0%B5%D1%89%D0%B0%D0%BD%D0%B8%D1%8F%D1%82%D0%B0-%D0%B7%D0%B0-%D0%B1%D0%BE%D1%80%D0%B1%D0%B0-%D1%81-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D0%B1%D1%8F%D1%85%D0%B0-%D0%B4%D0%BE%D1%82%D1%83%D0%BA-%D0%BE%D1%82%D1%82%D1%83%D0%BA-%D0%BD%D0%B0%D1%82%D0%B0%D1%82%D1%8A%D0%BA-%D0%B2%D0%B5%D1%87%D0%B5-%D0%B8%D0%BC%D0%B0-news743797.html", "text": "Прокуратурата си свърши работата по единствения възможен по закон начин по случая с кметицата на столичния район \"Младост\". Това каза председателят на Комисията за предотвратяване на корупцията и отнемане на незаконно придобито имущество (КПКОНПИ) Пламен Георгиев пред \"Фокус\" във връзка с изказването на вицепремиера по съдебната реформа Екатерина Захариева за ареста на кметицата на столичния район \"Младост\". \"Ако не ме лъже паметта, чл. 162 от Наказателно-процесуалния кодекс предвижда как се извършва претърсване и изземване. Чл. 162, разбира се, говори за помещения, но в конкретния случай се прилага аналогично и за автомобил. Нашият закон е категоричен, че това процесуално-следствено действие, за да има после стойност, трябва да се извърши в присъствието на лицето, което ползва в случая автомобила, т.е. г-жа Иванчева. Единственият възможен начин да се извърши това претърсване е в присъствието на г-жа Иванчева и тя трябва да бъде поканена първоначално – дори законът го предвижда – да предостави търсените вещи, а след това започва и самото претърсване. Така че няма друг начин, по който да бъде извършено. Поради това, че сумата, която беше намерена, беше много голяма и отне, съвсем естествено, физически доста време да се опише всяка една банкнота, сериен номер. Разбирате, че ако това не беше направено, ако се сбърка например една цифра на една банкнота, това може да опорочи после целия протокол и се рискуваше, ако се опорочи това процесуално-следствено действие, а именно да се извърши в неприсъствието на г-жа Иванчева, после можеше да няма доказателствена стойност. Така че от тази гледна точка, за мен това е единственият законов начин да бъде проведено това действие – претърсване и изземване, и това беше причината г-жа Иванчева да бъде на мястото. От тази гледна точка, за мен прокуратурата си свършиха работата по единствения възможен начин\", коментира Пламен Георгиев, нито знае какво ще бъде анализирано по случая. \"Стига толкова обещания. Обещанията за борба с корупцията бяха дотук. Оттук нататък вече има действия и мисля, че крайно време е, когато се виждат някакви положителни резултати, да се даде и съответната оценка за това, което е свършено\", заяви Георгиев. Той заяви, че споделя мнението на вицепремиера Захариева, че никой не е щастлив от оправдателни присъди, но му е много странно такова изказване да се прави в контекста на една за успешна акция. \"Разбира се, тепърва съдът ще оцени нашите действия, но с оглед обема на събраните доказателства, за мен тук, конкретно по този случай, има пълни основания. Даже като бивш прокурор мога да кажа, че аз бих бил щастлив да работя по един случай с толкова изобилстващи доказателства и наистина не знам в какъв контекст е направен този коментар\", отбеляза Георгиев. Сподели:", "date": "2018.04.19", "title": "Пламен Георгиев избухна: Обещанията за борба с корупцията бяха дотук! Оттук нататък вече има действия"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D0%B5-%D1%80%D0%B0%D0%B7%D0%B3%D0%B0%D1%80%D1%8F-%D0%B3%D0%B5%D1%80%D0%B1-%D1%81-%D0%BC%D0%BE%D1%89%D0%B5%D0%BD-%D1%83%D0%B4%D0%B0%D1%80-%D0%BF%D0%BE-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B7%D0%B0%D0%BA%D0%BE%D0%B2%D0%B0%D1%85%D0%B0-%D1%8F-%D0%B7%D0%B0-%D0%BF%D0%B8%D1%80%D1%83%D0%B5%D1%82%D0%B8%D1%82%D0%B5-%D0%B8-%D0%BB%D1%8A%D0%B6%D0%B8%D1%82%D0%B5-news743794.html", "text": "Скандалите по остта ГЕРБ-БСП не стихват, дори стават още по-ожесточени. Причина е последната популистка хрумка на червената лидерка Корнелия Нинова, която реши да трупа рейтинг, като намалява почивките и заплатите на депутатите. По думите й това е абсолютно необходимо, за да може да се размие огромната пропаст между обикновените граждани и народните представители. Така тя внесе предложение, депутатските възнаграждения да станат 2900 лв, като няма да се промянат при разтежа на минималната работна заплата. Тя дори дава себе си за пример, като казва, че не ползва кола и шофьор от парламента, но пък от депутатската заплата плаща на свой личен такъв, че дори и на охранител. Популистките й опити за трупане на дивиденти не остават без отговор от страна на управляващата партия ГЕРБ. В декларация от името на партията Спас Гърневски припомня някои истини на Нинова, а и задава доста интересни въпроси към соцлидерката. Вчера, 18 април 2018 г. при откриването на пролетната сесия на Народното събрание, лидера на БСП Корнелия Нинова недвусмислено загатна, че партията ще следва продължаващата вече една година конфронтационна и реваншистка политика спрямо легитимното българско правителство. Тя дори не направи и плахи опити да се разграничи от безспорните успехи на управляващата ПП ГЕРБ и нейните коалиционни партньори и във вътрешен и в международен аспект. И нямаше как да е иначе, защото след всичките и рухнали опити за създаване на напрежение и дестабилизация в обществото с фалшиви новини, интриги и незабравените прийоми за охулване и компрометиране на противника би се превърнала в посмешище. Защото и вътрешния, и международния авторитет на управляващите и особенно този, на премиера Бойко Борисов са безспорни. И икономическите отчети за миналата година, и все по отчетливата роля на България като фактор на Балканите и в Европа са без аналог в най новата ни история... За това и вчера, след фалита на цяла серия от измислени и създадени в подмолите на бившата ДС дискредитиращи показни акции срещу управляващите,опозиционната лидерка засвири популистки на нова тънка струна с цел обществени манипулации– обявявайки борба с привилегиите и заплатите на днешната власт, сякаш тя и дружината и, не са част от нея. Другарко Нинова, преди изборите заявихте патетично, че Демокрацията Ви е отнела всичко. И днес, ние от ПП ГЕРБ Ви питаме: - Какво точно Ви отне лично на Вас Демокрацията? - Коя точно Демокрация наруши спокойствието Ви. Онази до 2009г., или онази след нея? Защото ако проследим възходящият Ви кариерен възход от зората на Демокрацията от надежден партньор на Синята десница до член на Българското правителство по време на тройната червена коалиция пътят Ви е зашеметяващ, направо умопомрачителен. Та колцина са успявали да стигнат до висши мениджърски позиции в управляващата през 1997 – 2001г. „анти-комунистическа и реформаторска“ партия СДС. Какво доверие е трябвало да имат в теб, как и с какво си го доказал за да ти дадат възможност да приватизираш едно от водещите Външно търговски дружества като „Техноимпекс“ в които са концентрирани солидни държавни капитали. На колко персони се е отдало това? А в следващите години успешно слизаш от тази планина и вече си турист в другата. Изкачваш връх след връх в „Червените дебри“, докато покориш и най високият от тях. Разбира се че остават и отпечатъци по пътя. Съмнения за корупция в Булгартабак, държавата се прощава с Международния панаир Пловдив, точно когато бившата синя любимка е вече червен зам. министър на икономиката и председател на борда на същия този панаир, а пък той абсолютно нормално „чрез справедлива и прозрачна приватизационна процедура“ става собственост на също бившия привърженик на сините Георги Гергов, и настоящ член на НС на БСП. След време синята другарка вече е лидер на червената столетница, а олигарха водещ политик в нея. От време на време се „опитват да си отрежат опашките“ но някак си все не успяват. За метаморфозите на синьо – червената мъгла интелигентните българи отдавна са наясно. СДС злощастно приключи политическото си битие плащайки сметката за излъганите стотици хиляди мечти и опропастени надежди за по добър живот на следващите поколения. Предстои сметката за своята мимикрия и двуличие да платят и червените демагози. Защото няма как госпожо/ другарко Нинова да се превъплатите чрез цинизма на синьо- червените си пируети в благодетелка на социално слабите и угнетени хора. Няма как да скриете и от редовите Ви партийни следовници че най безцеремонно ги предадохте и излъгахте. След като десетилетия ги заблуждавахте колко хубав ще е Социализма но за Вас номенклатурата, а не за тях. За една нощ се пребоядисахте и станахте капиталисти, такива както цял век повтаряхте за ония, срещу които воювахте с огън и куршуми – че са чорбаджии изедници. Предадохте Вапцаров, който имате дебелоочието да разнасяте като икона. С коя приватизация екзекутирахте Вярата му бронирана здраво в гърдите? - Ех, тази приватизация от чиято евентуална проверка едва не ви ви изскочиха ангелите. Ами нали ако тя се разрови, за целия народ ще стане ясно че онези капиталисти пръкнали се с парите присвоени чрез фалита на банковата система в периода 1993-1996 г. до един са отлично подготвени дяволи от бившата Ваша Държавна сигурност? - И накрая няколко думи за демагогията Ви г-жо Нинова относно заплатите на депутатите. В 41- тото Народно събрание ПП ГЕРБ наложи мораториум върху нарастване им и ги замрази. В 42-то НС когато управляващи бяхте Вие, от БСП, мораториума не бе продължен. Тогава на 10 март 2014г. Председателят на парламента г-н Михаил Миков заяви публично : „Когато в цялата страна има ръст на заплатите е ненормално да се замразяват тези на депутатите. Другото е обикновено сиромахомилство и евтин популизъм...“ Не разбрахте ли другарки и другари че с времената на шикалкавенето - тука има -тука няма, приключи. Не разбрахте ли че като географски посоки имаме и север, и изток, и юг, но българската политическа посока е Запад. И както са я посочили националните ни светии – Раковски, Левски, Ботев, Стамболов, ние от тази посока няма да се отклоним нито на милиметър. Разбира се че в демократичната държава всички демократични политически сили имат шанс. Най вече онези които не залагат на политическия театър, какъвто БСП се опита да разиграе вчера в края на работния ден на входа на Народното събрание. Политиката е изкуство да се управлява в полза на всички български граждани независимо кой и за кого е дал вота си на изборите. Така както го прави ПП ГЕРБ вече десета година... Сподели:", "date": "2018.04.19", "title": "СКАНДАЛЪТ СЕ РАЗГАРЯ! ГЕРБ с мощен удар по Корнелия Нинова! Заковаха я за пируетите и лъжите"}
{"url": "http://pik.bg/%D0%B1%D0%BE%D0%B9%D0%BA%D0%BE-%D0%BD%D0%BE%D0%B5%D0%B2-%D0%BA%D1%81%D0%BD%D1%81-%D1%81%D0%B5-%D0%B8%D0%B7%D0%BF%D1%80%D0%B0%D0%B7%D0%B2%D0%B0-%D0%BE%D1%82-%D1%81%D1%8A%D0%B4%D1%8A%D1%80%D0%B6%D0%B0%D0%BD%D0%B8%D0%B5-news743781.html", "text": "КСНС започва да се изпразва от съдържание. Това се дължи на факта, че правителството и ГЕРБ няма да позволят на Румен Радев да трупа позитиви. КСНС е едно от мястото, където президентът може да направи това. Това каза бившият министър на отбраната Бойко Ноев пред БНТ часове преди срещата при президента, където ще бъде обсъдено състоянието на армията и заплахите за сигурността след ударите в Сирия. \"Българската армия е куха. Кризата в нея е навсякъде и повсеместна. Очаквам днес на КСНС нищо да не се промени. Ще се говори, че е постигнат консенсус, че трябва да се отпуснат допълнително пари за националаната сигурност и дотам. Нищо няма да се случи\", обяви той. \"Странно е Великобритания да гавори за агресивна Русия. Лондонските банки прибраха с огромно желание мафиотските руски пари. Продадоха си футболните клубове на руски олигарси. Продадоха си пресата на руснаци. САЩ наложиха санкции на руски банки и призоваха Великобритания да направи същото, но това не се случи. Всички в Европа виждаме това. Не случайно в Германия попитаха как да вярват на британски министри, които излъгаха дори за Брекзит. Трябва да се спре с двойните стандарти. Всички виждаме това и неслучайно 88% от населението на Европа не вярва на британските тези. В България също трябва смело да говрим за това\", категоричен беше Ноев. \"Турция е поела по курс, който я отдалечава от западните й съюзници. Тя купува ракетни обстановки от Русия, за да се защитава от Запада. Това е ясно и също трябва да бъде обяснено на българските граждани\", завърши той. Срещата при президента днес започва в 14 часа и с тема Сподели:", "date": "2018.04.19", "title": "Бойко Ноев: КСНС се изпразва от съдържание"}
{"url": "http://pik.bg/%D0%BF%D0%BE%D0%B4%D0%B0%D1%80%D1%8A%D0%BA-%D1%81%D0%B8%D1%80%D0%B8%D1%8F-%D0%B4%D0%B0%D0%B4%D0%B5-%D0%BD%D0%B0-%D1%80%D1%83%D1%81%D0%B8%D1%8F-%D0%B4%D0%B2%D0%B5-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%80%D0%B0%D0%BA%D0%B5%D1%82%D0%B8-news743763.html", "text": "Две невзривили се крилати ракети от ударите на САЩ, Великобритания и Франция по Сирия от 14 април са намерени от сирийски военни и предадени на Русия. Това съобщи източник от сирийското министерство на отбраната, цитиран от ТАСС. Ударите бяха нанесени в отговор на предполагаема химическа атака в сирийския град Дума на 7 април. \"Две крилати ракети, които не са се взривили при ударите на САЩ от нощта на 13 срещу 14 април, бяха намерени от сирийски военни. И двете ракети са в достатъчно добро състояние и онзи ден (на 17 април) бяха предадени на руските военни\", каза източникът. По негови сведения \"тези ракети вчера (на 18 април) са заминали със самолет за Русия\". Тази информация не е официално потвърдена от руска страна, отбелязва ТАСС. По данни на руското министерство на отбраната при ударите, нанесени от кораби и самолети на САЩ, Великобритания и Франция, са били изстреляни общо 103 крилати ракети, а сирийската противовъздушна отбрана е свалила 71 от тях. Сподели:", "date": "2018.04.19", "title": "ПОДАРЪК! Сирия даде на Русия две американски ракети"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%81%D0%BF%D0%B0%D1%81%D0%B8%D1%85%D0%B0-%D0%BE%D0%BA%D0%BE%D1%82%D0%BE-%D0%BD%D0%B0-%D1%80%D0%B0%D0%BD%D0%B5%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B0%D0%B9%D0%BA%D0%B0-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%B9-%D1%81%D0%B5-%D0%BF%D0%BE%D0%B4%D0%BE%D0%B1%D1%80%D1%8F%D0%B2%D0%B0-news743759.html", "text": "Състоянието на ранената полицайка се подобрява. Това съобщи хирургът, извършил операцията тази нощ в ИСУЛ пред Нова телевизия. \"Операцията протече гладко, възстановихме целостта на окото. Извадихме едно чуждо тяло 4 мм и отстранихме наранената леща. Важното е, че в своята цялост задната капсула е запазена и може да се мисли за имплантиране на леща\", заяви лекуващият лекар. Той допълни, че окото на полицайката няма да бъде загубено, което е добра новина, но точна оценка на зрението й може да се даде след 3 месеца, защото предстоят допълнителни операции. През цялата нощ в болницата са били съпругът на 24-годишната жена, който също е полицай, нейните колеги и шефове, които са били постоянно информирани за състоянието й. Припомняме, че вчера на мача между \"Левски\" и ЦСКА-София на Националния стадион \"Васил Левски\", малко след началото на второто полувреме полицайката беше ранена с бомбичка. Нейни колеги я изкараха от терена, а след това тя беше откарана по спешност в ИСУЛ. Ранена е от парчета стъкло, които се разхвърчаха след избухването на бомбичката пред стъклена врата, недалеч от входа на стадиона. След края на мача бяха арестувани 33-ма души, предстои да стане ясно, дали сред тях е и виновникът. Сподели:", "date": "2018.04.19", "title": "ОТ ПОСЛЕДНИТЕ МИНУТИ! Спасиха окото на ранената полицайка, състоянието й се подобрява"}
{"url": "http://pik.bg/%D0%B8%D0%B3%D1%80%D0%B0-%D0%BD%D0%B0-%D0%B4%D1%80%D0%BE%D0%BD%D0%BE%D0%B2%D0%B5-%D1%80%D1%83%D1%81%D0%BA%D0%B8%D1%82%D0%B5-%D0%B7%D0%B0%D0%B3%D0%BB%D1%83%D1%88%D0%B8%D1%82%D0%B5%D0%BB%D0%B8-%D1%80%D0%B0%D0%B7%D0%BA%D0%B0%D0%B7%D0%B0%D1%85%D0%B0-%D0%B8%D0%B3%D1%80%D0%B0%D1%82%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%BB%D0%B5%D1%82%D0%B0%D1%82%D0%B5%D0%BB%D0%BD%D0%B8-%D0%B0%D0%BF%D0%B0%D1%80%D0%B0%D1%82%D0%B8-%D0%B2--news743237.html", "text": "Според съобщения от NBC News, руските военни средства за връзка в Сирия са попречили на американските безпилотни самолети преди операцията в Сирия чрез блокиране на системите за GPS на летателните апарати. В резултат на това техниката започнала да предава погрешни данни за геолокацията, възниквали обърквания и в резултат дроновете рухвали. Източник на телевизионния канал е убеден, че средствата за заглушаване на сигналите са разработени от руските военни инженери. Това съществено повлияло върху мисията на САЩ в Сирия. Средствата за защита на сигналите на дроновете се оказали безсилни срещу новите заглушители, които в същото време блокирали зашифрованите данни от безпилотните апарати. Според представителя на Пентагона Ерик Пехон, армията на САЩ има намерение да засили защитата както на безпилотните летателни апарати, така и на пилотируемите такива. През февруари тази година бе публикувана информация, че руските войски ще започнат да заглушават мобилните връзки на територията на редица военни бази. Причина за това са януарските атаки на безпилотни апарати върху авиобаза Хмеймим в Сирия. Сподели:", "date": "2018.04.19", "title": "ИГРА НА ДРОНОВЕ! Руските заглушители разказаха играта на американските летателни апарати в Сирия - капят като круши с блокирани системи"}
{"url": "http://pik.bg/%D0%BE%D1%82-%D0%BE%D0%BE%D0%BD-%D1%81%D1%82%D0%B0%D1%80%D1%82%D0%B8%D1%80%D0%B0%D1%82-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8-%D1%81%D1%8A%D1%81-%D1%81%D0%B8%D1%80%D0%B8%D1%8F-%D0%B8-%D1%80%D1%83%D1%81%D0%B8%D1%8F-%D0%B7%D0%B0-%D0%BE%D1%81%D0%B8%D0%B3%D1%83%D1%80%D1%8F%D0%B2%D0%B0%D0%BD%D0%B5-%D0%BD%D0%B0-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B5%D0%BA%D1%81%D0%BF%D0%B5%D1%80%D1%82%D0%B8%D1%82%D0%B5-news743745.html", "text": "Екипът на ООН започва разговори със Сирия и Русия за безопасността на експертите от Организацията за забрана на химическите оръжия (ОЗХО), съобщава Франс Прес, цитирана от „Фокус“. Мисията за изясняване на фактите около предполагаемата химическа атака в сирийския град Дума е временно спряна, след като по екипа на ООН, проверяващ безопасността на местата за изследване беше открита стрелба. „Екипът по сигурността на ООН в Дамаск започна разговори със представителите на Сирия и руската военна полиция, как да се подобри и подсили сигурността на определени места в Дума“, съобщават от ООН. Мисията на ОЗХО ще започне да работи на терен, когато бъде осигурен „безпрепятствен достъп до местата“, заявява председателят на ОЗХО Амет Узумчу в Хага. Сподели:", "date": "2018.04.19", "title": "От ООН стартират разговори със Сирия и Русия за осигуряване на безопасността на експертите от ОЗХО в Дума"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BC%D1%83-%D0%BA%D1%8A%D0%BC-%D0%B5%D1%81-%D0%BA%D0%B0%D1%82%D0%BE-%E2%80%9E-news743743.html", "text": "Според британския външен министър Борис Джонсън присъединяването към Европейския съюз е било „смъртоносна грешка“. Той обвини Великобритания, че е обърнала гръб на Общността на нациите (б.р бившата Британска общност), съобщава Daily Express, цитиран от „Фокус“. На конференцията на лидерите от Общността на нациите в Лондон Борис Джонсън заяви, че страната му ще съживи членството в Общността. Той коментира, че присъединяването към Общия пазар – това, което после се превръща в Европейския съюз, през 1973 година е било ужасна грешка. Страната му е обърнала гръб на народите от Общността и търговските отношения с тях са доведени до ръба на пропастта, а много австралийски фермери са отнели живота си, губейки британските пазари. „Мисля, че много ще се забавляваме и това ще бъде вълнуващ период за Общността на нациите“, каза Джонсън , като отбеляза, че повечето делегации са настроени за свободна търговия с Великобритания. Сподели:", "date": "2018.04.19", "title": "Външният министър на Великобритания определи присъединяването на страната му към ЕС като „смъртоносна грешка“"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D0%B0%D1%89-%D0%B8-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%BA%D0%BD%D0%B4%D1%80-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%82-%D0%B2-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-news743748.html", "text": "Президентът на САЩ Доналд Тръмп и лидерът на Северна Корея Ким Чен Ун може да проведат предстоящата си среща в Швейцария, съобщава NBC News, позовавайки се на свои източници. По информация на телевизионния канал, сред възможните места на срещата между двамата лидери са били и Пекин, Пхенян и Улан Батор. Те обаче са били отхвърлени от съображения за сигурност. Източникът отбелязва, че официалните лица на САЩ държат на колкото се може по-неутрално място, като желанието им е то да е в Европа. Посочва се, че представителите на САЩ и Северна Корея, които работят по подготовката на срещата, към момента не са решили окончателно кое ще бъде мястото. Въпреки това, Швейцария е сред най-предпочитаните варианти. Сподели:", "date": "2018.04.19", "title": "Президентът на САЩ и лидерът на КНДР може да се срещнат в Швейцария"}
{"url": "http://pik.bg/%D0%B4%D0%B8%D0%B0%D0%BC%D0%B0%D0%BD%D1%82%D0%B8-%D0%B2-%D0%BC%D0%B5%D1%82%D0%B5%D0%BE%D1%80%D0%B8%D1%82-%D0%B4%D0%BE%D0%BA%D0%B0%D0%B7%D0%B2%D0%B0%D1%82-%D1%87%D0%B5-%D1%82%D0%BE%D0%B9-%D0%B5-%D0%B4%D0%BE%D1%88%D1%8A%D0%BB-%D0%BE%D1%82-%D0%B8%D0%B7%D0%B3%D1%83%D0%B1%D0%B5%D0%BD%D0%B0-%D0%BF%D0%BB%D0%B0%D0%BD%D0%B5%D1%82%D0%B0-%D0%B2-%D1%81%D0%BB%D1%8A%D0%BD%D1%87%D0%B5%D0%B2%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-news743749.html", "text": "Фрагменти от метеорит, паднал на Земята преди 10 години, са доказателство за изгубена планета, която някога е била част от Слънчевата система, съобщи Асошиайтед Прес, цитирана от БНР. Учени от Швейцария, Франция и Германия изследваха диамантите в метеорита, наречен Алмахата Сита, паднал в Нубийската пустиня в Судан през октомври 2008 г. Заключението им е, че те най-вероятно са се образували в протопланета преди повече от 4,55 милиарда години. Диамантите в метеорите съдържат миниатюрни кристали, които могат да се образуват само под огромно налягане - 200 000 бара, обясни един от авторите на изследването Филип Жийе от Федералния технологичен институт в Лозана. Това показва, че загадъчната планета е била голяма поне колкото Меркурий, а може би дори колкото Марс. Специалистите отдавна предполагат, че в ранната Слънчева система е имало повече планети, като някои от тях са били по-скоро маса от течна магма. Една от тези зародишни планети, наричана Тея, може да се е ударила в младата Земя и да е изхвърлила голямо количество отломки, от които по-късно да се е образувала Луната. Сподели:", "date": "2018.04.19", "title": "Диаманти в метеорит доказват, че той е дошъл от изгубена планета в Слънчевата система"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%B3%D0%B5%D1%88%D0%B5%D0%B2-%D1%81-%D0%BA%D1%83%D0%BB%D1%82%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B1%D0%B5%D0%BB%D1%8F%D0%B7%D0%B0%D0%BD%D0%B8%D1%82%D0%B5-%D0%BF%D0%B0%D1%80%D0%B8-%D0%BD%D0%B0%D0%BC%D0%B5%D1%80%D0%B5%D0%BD%D0%B8-%D0%B2-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%B8%D0%B2%D0%B0%D0%BD%D1%87-news743764.html", "text": "\"Надявам се адвокатите да минат на по-сериозни тези. От няколко дни мои приятели ми се обаждат да ме питат къде да си оставят колите, за да им хвърлят и на тях 70 хиляди евро. Това говори за нивото на компетентност на хората които го говорят. И двете светят, и посредника свети, има и такава версия, че марсианци са ги сложили в колата\", заяви прокурор Гешев пред Би Ти Ви. Той поясни, че термина \"светнаха като коледна елха\" е употребен от колежка от СДВР, а той просто я цитира. \"Смятам, че всички искаме, парите вместо да отиват в джобовете на някои хора, да отиват за пенсии, за асфалт, за болници, за по-добри неща. Нали искате нещата да се случват като в Румъния, ние действаме по българските закони,  които са несъвършенни, но те се приемат от Народното събрание, ние действаме по законите. Ако бяхме премистили колата с двете жени, щяхте да ми изнасяте конспиративни версии. Ние така защитаваме правата на кметицата и зам.-кметицата. Банкнотите по закон трябва да се опишат по номер, сериен номер, една по една\", заяви още обвинителят. Десислава Иванчева е забавяла нарочно процедури, става въпрос за множество десетки случаи. Това е било тенденция, и тя не е тайна за никого в Столична община. Всеки, който се е докоснал до община \"Младост\" го е разбрал. Т \"Десислава Иванчева е трябвало да извърши една елементарна процедура по изменение на работния устройствен план. Това е работа на местната администрация като по закон се извършва в срок от 2 седмици. Работата не е била извършена близо 1 година, поради което е имало сигнал пред общински съветници. Въпреки това, мерки за общината не са взети\", каза още Гешев. \"Подкупът е поискан чрез посредник и е в особено големи размери. Това са били „търговски преговори“. Този пазарлък е продължил 3 месеца\", допълниадминистративният ръководител на специализирана прокуратура. \"СРС е имало, иначе нямаше как да се установи нарушение. Посредникът е признал за парите, както и за това, че те не са подхвърлени\", разкри Гешев. Сподели:", "date": "2018.04.19", "title": "ГОРЕЩА ТЕМА! Прокурор Гешев с култов коментар за белязаните пари, намерени в кметицата Иванчева! Подхвърлени били от марсианци..."}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D0%BD%D0%BE%D0%B2%D0%B8-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D0%B8-%D1%81-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B8-%D0%B0%D1%82%D0%B0%D0%BA%D0%B8-%D0%B2-%D1%81%D0%B8%D1%80%D0%B8%D1%8F-news743758.html", "text": "Възможни са нови провокации с химически атаки в Сирия по данни на военно-дипломатически източник, цитиран от TACC и „Фокус“. Провокациите ще послужат за оправдание на планираното настъпление на повече от дванайсет хиляди бунтовници от различни групировки под командването на „Джебхад –ан-Нусра“ в южната част на страната. По данни на споменатия източник в градовете Дераа и Ел Баас само „Джебхат-ан-Нусра“ и Свободната сирийска армия са подготвили повече от 12 хиляди бойци. Като повод ще послужат обвинения към правителствените войски в нарушаване на режима на прекратяване на огъня. „За усилване на ефекта са възможни провокации с използване на химически вещества „ръчно производство“ срещу местното мирно население. Целта на операцията ще бъде създаване на автономно образувание със столица Дераа под патронажа на САЩ, подобно на зоната на изток от река Ефрат, контролирана от САЩ. Сподели:", "date": "2018.04.19", "title": "Опасност от нови провокации с химически атаки в Сирия"}
{"url": "http://pik.bg/%D1%81%D0%BF%D0%BE%D1%80%D0%B5%D0%B4-%D1%81%D0%B8%D1%80%D0%B8%D0%B9%D1%81%D0%BA%D0%B8-%D0%B4%D0%B8%D1%81%D0%B8%D0%B4%D0%B5%D0%BD%D1%82-%D1%81%D0%B0%D1%89-%D0%B8-%D1%81%D1%8A%D1%8E%D0%B7%D0%BD%D0%B8%D1%86%D0%B8%D1%82%D0%B5-%D0%B8%D0%BC-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%B0%D0%BB%D0%B8-%D1%81%D0%B8%D1%80%D0%B8%D1%8F-%D0%B7%D0%B0-%D0%BF%D1%80%D0%B5%D1%81%D1%82%D0%B8%D0%B6-news743756.html", "text": "САЩ, Великобритания и Франция са бомбардирали Сирия за престиж според сирийския дисидент Ясин ал Хадж Салех, който представи книгата си „Невъзможната революция: Смисълът на сирийската трагедия“ в Мадрид, съобщава Франс Прес, цитирана от „Фокус“. „Не е заради нас. Не е за да опазят нашия живот или да спасят Сирия от бруталността -  категоричен е Ясин ал Хадж Салех. - Те искат да подкрепят съюзниците си, да възвърнат малко от престижа си, да покажат гнева си към руснаците и още повече към иранците – чуждестранните съюзници на режима на Асад“. Сподели:", "date": "2018.04.19", "title": "Според сирийски дисидент: САЩ и съюзниците им бомбардирали Сирия за престиж"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D0%BD%D0%B0%D0%B4-95-%D0%BF%D1%80%D0%BE%D1%86%D0%B5%D0%BD%D1%82%D0%B0-%D0%BE%D1%82-%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%B2%D0%B5%D1%82%D0%B0-%D0%B4%D0%B8%D1%88%D0%B0-%D0%B7%D0%B0%D0%BC%D1%8A%D1%80%D1%81%D0%B5%D0%BD-%D0%B2%D1%8A%D0%B7%D0%B4%D1%83%D1%85-news743760.html", "text": "Повече от 95% от населението на света диша нездравословен въздух и най-тежко засегнати са бедните нации, се казва в нов доклад. Според годишния доклад на Глобал еър, публикуван от Института по здравеопазване, продължителното излагане на замърсен въздух причинява приблизително 6.1 милиона смъртни случая по света през 2016 г. В доклада се казва, че дишането на замърсен въздух въздух води до инфаркти, рак на белия дроб и хронични белодробни заболявания, причинявайки при много от тях преждевременна смърт. Също така се твърди, че замърсяването на въздуха е четвъртата най-честа причина за смъртност сред всички рискове за здравето в световен мащаб като високото кръвно налягане, диетите и тютюнопушенето. Според доклада Китай и Индия са отговорни за над 50% от смъртните случаи в световен мащаб, дължащи се на замърсяване на въздуха. Китай е постигнал известен напредък в намаляването на замърсителите. Докато в Пакистан, Бангладеш и Индия се отбелязва най-голямо увеличението на нивата на замърсяване на въздуха от 2010 г. насам. Използването на твърди горива в домовете на хората за готвене или отопление води до драстично замърсяване на въздуха. През 2016 г. общо 2,5 милиарда души - един на всеки трима граждани в света, са изложени на замърсяване на въздуха от твърди горива като дървесина или въглища. Повечето от засегнатите живеят в държави с ниски и средни доходи в Азия и Африка. Една четвърт са смъртните случаи от замърсяването на въздуха в Индия и близо един на всеки пет души - в Китай, се казва в доклада. Посочва се също така, че броят на хората, които ползват твърди горива е намалял от 3,6 милиарда души по света през 1990 г. до около 2,4 милиарда през 2016 г., въпреки нарастващото население. През 2015 г. всеки един на шест смъртни случая по света, е свързан със замърсяване под някаква форма - въздух, вода, почви, химическо замърсяване или замърсяване на работното място. Преобладаващата част от жертвите на замърсяването, 92%, живее в страни с ниски и средни доходи. Сподели:", "date": "2018.04.19", "title": "Ужасяващо! Над 95 процента от населението в света диша замърсен въздух"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D0%B5%D0%B4%D0%B8%D0%BD-%D0%B7%D0%B0%D0%B3%D0%B8%D0%BD%D0%B0%D0%BB-%D0%B8-%D0%BF%D0%BE%D0%BD%D0%B5-20-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-news743747.html", "text": "Най-малко един човек е загинал, а други поне 20 са пострадали при земетресение в индонезийската провинция Централна Ява, съобщава Channel News Asia. Според информацията, трусът е бил с манитуд 4.4 по скалата на Рихтер. Епицентърът е бил на 52 километра северно от района Кебумен, на дълбочина от 4 километра. Съобщава се за десетки разрушени жилищни домове, училища и джамии. Сподели:", "date": "2018.04.19", "title": "Най-малко един загинал и поне 20 ранени при земетресение в Индонезия"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BE%D0%B1%D1%8F%D0%B2%D0%B8-%D0%BA%D0%BE%D0%B3%D0%B0-%D1%89%D0%B5-%D0%BD%D0%B0%D0%BB%D0%BE%D0%B6%D0%B8-%D0%BD%D0%BE%D0%B2%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D0%BD%D0%B0-%D1%80%D1%83%D1%81%D0%B8%D1%8F-news743733.html", "text": "Американският президент Доналд Тръмп заяви, че ще наложи нови санкции на Русия, „само когато тя ги заслужи“, съобщава РИА Новости. Тръмп е заявил това на пресконференция в  резиденцията \"Мар-а-Лаго\" във Флорида след срещата си с премиера на Япония Шиндзо Абе. Президентът на САЩ каза още, че би било хубаво да се сближат отношенията с Русия, Китай, Япония и други страни. „Ако успеем да сближим отношенията си с Китай, с Русия, с Япония и с другите страни по света, това би било страхотно. Би било наистина хубаво, а не лошо“, каза Тръмп. Сподели:", "date": "2018.04.19", "title": "Американският президент обяви кога ще наложи нови санкции на Русия"}
{"url": "http://pik.bg/%D1%81%D0%B0%D1%89-%D0%BE%D0%BF%D1%80%D0%BE%D1%81%D1%82%D1%8F%D0%B2%D0%B0%D1%82-%D0%BF%D1%80%D0%BE%D1%86%D0%B5%D0%B4%D1%83%D1%80%D0%B8%D1%82%D0%B5-%D0%B7%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B0-%D0%BD%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8%D0%B5-%D0%BD%D0%B0-%D1%81%D1%8A%D1%8E%D0%B7%D0%BD%D0%B8%D1%86%D0%B8%D1%82%D0%B5-%D1%81%D0%B8-news743734.html", "text": "Съединените щати планират опростяването на процедурите за продажба на въоръжение на Япония и на другите си съюзници. Това заяви американският президент Доналд Тръмп, цитиран от сайта на Белия дом и Газета. „САЩ подкрепят усилията на Япония за нарастването на отбранителния й потенциал. Разглеждаме вариантите за опростяването на процедурите за продажба на американско въоръжение на Япония чрез програмата за продажба на оръжие на чужди държави. Правим тази стъпка не само по отношение на Япония, но и за другите ни съюзници. Те ще получават закупеното от тях оръжие бързо“, заявява Тръмп. По думите му, понякога оформянето на поръчките може да отнеме и години заради различни бюрократични спънки в Министерството на отбраната. Тръмп добави, че сега това ще може да става за дни. Сподели:", "date": "2018.04.19", "title": "САЩ опростяват процедурите за продажба на въоръжение на съюзниците си"}
{"url": "http://pik.bg/%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%BA%D0%B0%D1%86%D0%BD%D0%B0-%D0%BF%D1%80%D0%B8%D0%BD%D1%83%D0%B4%D0%B8%D1%82%D0%B5%D0%BB%D0%BD%D0%BE-%D0%B2-%D0%B0%D1%82%D0%BB%D0%B0%D0%BD%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D0%B1%D0%BB%D0%B5%D0%BC-%D1%81-%D0%B5%D0%B4%D0%B8%D0%BD%D0%B8%D1%8F-%D0%B4%D0%B2%D0%B8%D0%B3%D0%B0%D1%82%D0%B5%D0%BB-news743736.html", "text": "Пътнически самолет е извършил аварийно кацане на Международното летище Хартсфилд-Джексън в Атланта, щата Джорджия, Съединени щати заради проблеми в работата на един от двигателите му, се съобщава  в профила на летището в „Туитър“, цитиран от ТАСС. Самолетът е излетял от същото летище, но екипажът се принудил да го върне обратно, след като от един от двигателите започнал да излиза дим. Посочва се, че няма пострадали при инцидента, а работата на летището не е била нарушена сериозно. По информация на телевизионния канал Fox News, става дума за самолет на американската авиокомпания Delta, който е трябвало да лети за Лондон. Международното летище Хартсфилд-Джексън е един от най-натоварените въздушни трансферни възли в света. Сподели:", "date": "2018.04.19", "title": "Пътнически самолет кацна принудително в Атланта заради проблем с единия двигател"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-%D0%B8%D0%B7%D1%85%D0%B2%D1%8A%D1%80%D0%BB%D1%8F%D1%82-%D0%B1%D0%BB%D0%B8%D0%B7%D0%BE-150-000-%D1%82%D0%BE%D0%BD%D0%B0-%D1%85%D1%80%D0%B0%D0%BD%D0%B0-%D0%B4%D0%BD%D0%B5%D0%B2%D0%BD%D0%BE-news743726.html", "text": "Американците изхвърлят близо 150 000 тона храна дневно, което означава средно по 422 грама на човек. Според проучването основно се изхвърлят плодове и зеленчуци, съобщава БГНЕС, цитирани от Нова телевизия. Площта на използваната земя в САЩ за отглеждането на плодовете и зеленчуците, които отиват на боклука е 30 млн. акра или 7% от общата обработваема земя в страната, а използваната за напояването им вода, която в крайна сметка също е из губена, е 4.2 трилиона галона (б.р. 1 галон се равнява близо 4 литра). Това сочат изчисленията, цитирани в доклада в списание PLOS ONE. Плодовете и зеленчуците представляват повече от 39% от изхвърляната на боклука храна. Следват млечните продукти, които са 17%, месото – 14% и зърнени храни 12%. Докладът се базира на данни на правителството и обхваща периода от 2007 до 2014 г. В него се казва още, че изхвърляната храна се равнява на около 30% от дневните калории, приемани от един американец. Сподели:", "date": "2018.04.19", "title": "Шокиращо! Американците изхвърлят близо 150 000 тона храна дневно"}
{"url": "http://pik.bg/%D0%B2%D0%B5%D0%BD%D0%B5%D1%86%D0%B8%D0%B0%D0%BD%D1%81%D0%BA%D0%B0-%D0%B1%D0%B8%D0%B1%D0%BB%D0%B8%D0%BE%D1%82%D0%B5%D0%BA%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BB%D1%83%D0%BA%D1%81%D0%BE%D0%B7%D0%BD%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D0%B7%D0%B0%D0%B2%D0%B5%D1%89%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%BC%D0%B0%D1%80%D0%BA%D0%BE-%D0%BF%D0%BE%D0%BB%D0%BE-news743727.html", "text": "Библиотеката \"Марчана\" във Венеция публикува луксозно издание на завещанието на Марко Поло съвместно с издателска къща \"Скриниум\", съобщи Ройтерс, цитирани от БНР. Преди публикацията завещанието, което е на 700 години, е изследвано три години, за да бъдат поправени грешки в предишната \"транскрипция\" на документа, направена преди 150 години. Изследването дава нов поглед към живота на пътешественика и търговеца Марко Поло и допълнителни доказателства, че той е стигнал до Китай, в което някои историци се съмняват. Марко Поло пише завещанието си на 9 януари 1324 г. Той вика в дома си във Венеция нотариус, за да запише последната му воля върху пергамент с размери 67 см на 27 см. Оставя пари на църковни институции във Венеция, опрощава неизплатени дългове, освобождава слугата си, \"за да опрости господ душата му\". Марко Поло завещава всички останали свои средства на съпругата си и трите си дъщери. Това е необичайно за онова време, защото бащите без синове обикновено завещавали всичко, което притежават на свои по-далечни роднини мъже. Сподели:", "date": "2018.04.19", "title": "Венецианска библиотека представи луксозно издание на завещанието на Марко Поло"}
{"url": "http://pik.bg/%D0%B2-%D1%80%D1%83%D1%81%D0%B8%D1%8F-%D0%B8%D0%BC%D0%B0-%D0%BB%D0%B8-%D0%BE%D1%81%D0%BD%D0%BE%D0%B2%D0%B0%D0%BD%D0%B8%D1%8F-%D0%BC%D0%BE%D1%81%D0%BA%D0%B2%D0%B0-%D0%B4%D0%B0-%D1%81%D1%8A%D0%B4%D0%B8-%D0%B7%D0%B0-%D0%BA%D0%BB%D0%B5%D0%B2%D0%B5%D1%82%D0%B0-%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news743728.html", "text": "Има ли основания Русия да даде на съд за клевета Борис Джонсън и други негови колеги, пита всвой материал руският ежедневник Правда, цитиран от „Фокус“. На 18 април се състоя второ закрито заседание на Организацията за забрана на химическите оръжия (ОЗХО). На него представителят на Великобритания заявява, че специалистите на организацията не са успели да определят страната на производство на веществото, с което са били отровени Сергей и Юлия Скрипал. На основание на голословни, според изданието, твърдения министърът на външните работи на Великобритания Борис Джонсън обвинил Русия и президента й в отговорност за отравянето на бившия двоен агент, което доведе до санкции срещу Русия от много западни страни. Изданието се обръща към Владимир Оленченко – старши научен сътрудник към Центъра за европейски изследвания към Института за световна икономика и международни отношения към Руската академия на науките. „На мен ми се струва, че нашата генерална прокуратура върви по правилен път. Тя обнародва документи, според които много неща не съответстват и отговорността за това пада на Великобритания. Проблемът е в това, че Великобритания не отговаря на нашите въпроси“, казва експертът. Според него трябва да се привлече повече внимание на тази тематика и да не се даде възможност тази тема да заглъхне. Експертът добавя, че отговорност за клевета в западните страни съществува. В САЩ и Великобритания под клевета се разбира разпространяване на лъжливи сведения с опорочаващ характер. На Русия й е необходимо да докаже, че заявленията на Лондон се основават на съзнателна невярна информация и са навредили на репутацията на руския президент. Според него руските адвокати могат да подготвят такъв иск от името на руския президент Владимир Путин директно в британски съд. Вестникът напомня,че на заседанието в сряда ОЗХО не е успяла да потвърди наличието на веществото BZ, което се намирало в контролните проби, в пробите събрани в Солсбъри. Сподели:", "date": "2018.04.19", "title": "В Русия: Има ли основания Москва да съди за клевета външният министър на Великобритания?"}
{"url": "http://pik.bg/%D1%8F%D0%BF%D0%BE%D0%BD%D0%B8%D1%8F-%D0%B8-%D1%81%D0%B0%D1%89-%D1%89%D0%B5-%D0%B7%D0%B0%D0%BF%D0%BE%D1%87%D0%BD%D0%B0%D1%82-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%E2%80%9E%D1%87%D0%B5%D1%81%D1%82%D0%BD%D0%B8%E2%80%9C-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D1%81%D0%B4%D0%B5%D0%BB%D0%BA%D0%B8-news743731.html", "text": "Япония и САЩ ще започнат преговори за „честни“ търговски сделки. Това заяви премиерът на Япония Шиндзо Абе след срещата си с американския президент Доналд Тръмп, съобщава РИА Новости. „Споразумяхме се да стартираме преговори за свободни, честни, взаимноизгодни търговски отношения“, каза Абе на съвместна пресконференция с Тръмп. Сподели:", "date": "2018.04.19", "title": "Япония и САЩ ще започнат преговори за „честни“ търговски сделки"}
{"url": "http://pik.bg/%D0%B4%D0%B2%D0%B5-%D0%BD%D0%B5%D0%B2%D0%B7%D1%80%D0%B8%D0%B2%D0%B5%D0%BD%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%80%D0%B0%D0%BA%D0%B5%D1%82%D0%B8-%D0%BE%D1%82-%D1%83%D0%B4%D0%B0%D1%80%D0%B0-%D0%BF%D0%BE-%D1%81%D0%B8%D1%80%D0%B8%D1%8F-%D1%81%D0%B0-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%B8%D1%80%D0%B0%D0%BD%D0%B8-%D0%B2-%D1%80%D1%83%D1%81%D0%B8%D1%8F-news743746.html", "text": "Две американски ракети, които не са се взривили по време на ударите на САЩ и съюзниците им по цели в Сирия, са били транспортирани в Русия със самолет, съобщи  TACC, цитирана от „Фокус“. „Две крилати ракети, които не са се взривили в хода на ракетния удар на САЩ по Сирия, са били открити от сирийските военни. И двете ракети са в достатъчно добро състояние, като са били предадени на 17 април на руските военни“, заявява източник на агенцията. Ракети са били транспортирани със самолет в Русия на 18 април. Сподели:", "date": "2018.04.19", "title": "Две невзривени американски ракети от удара по Сирия са транспортирани в Русия"}
{"url": "http://pik.bg/%D1%85%D0%B8%D1%82-%D0%BA%D0%B0%D0%B4%D1%80%D0%B8-%D0%BD%D0%B0-%D1%80%D1%8F%D0%B4%D1%8A%D0%BA-%D0%B2%D0%B8%D0%B4-%D0%B3%D0%BE%D1%80%D0%B8%D0%BB%D0%B0-%D1%81-%D0%BC%D0%B0%D0%BB%D0%BA%D0%BE%D1%82%D0%BE-%D0%B9-%D0%B2%D0%B7%D1%80%D0%B8%D0%B2%D0%B8%D1%85%D0%B0-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5%D0%B6%D0%B8-%D0%B2%D0%B8%D0%B4%D0%B5%D0%BE-news743718.html", "text": "Служители от Смитсоновата зоологическа градина в САЩ взривиха социалните мрежи с видео на самка на рядка западна равнинна горила, чийто вид е пред изчезване, която люлее и целува свое новородено дете, съобщава Известия. Новороденото е било кръстено Моки, което означава „малък“ или „младши“. Неговите родители са 15-годишната Калая и 26-годишният Барак. Това е първи случай за последните десет години на раждане на западна равнинна горила в зоопарк. Сподели:", "date": "2018.04.19", "title": "Хит! Кадри на рядък вид горила с малкото й взривиха социалните мрежи (ВИДЕО)"}
{"url": "http://pik.bg/%D0%BE%D0%B1%D0%B5%D1%89%D0%B0%D0%BD%D0%B8%D0%B5-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%B5-%D0%B0%D0%BD%D0%B3%D0%B0%D0%B6%D0%B8%D1%80%D0%B0-%D1%81-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%8F%D0%BF%D0%BE%D0%BD%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%BA%D0%BE%D0%B8%D1%82%D0%BE-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0-news743744.html", "text": "Американският президент Доналд Тръмп обеща, че ще направи всичко по силите си за освобождаването на японските граждани, които са задържани в Северна Корея, съобщава ТАСС. „Въпросът за отвлечените японски граждани е много важен за мен, тъй като той е важен и за Шиндзо Абе – заяви Тръмп след срещата си с японския премиер във Флорида. – Ще работим интензивно за освобождаването на японските граждани, които са в КНДР. Ще направим всичко възможно да ги върнем при близките им. Искаме семействата на тези хора да се съберат колкото е възможно по-скоро“. Темата за отвлечените японски граждани през 70-те години на миналия век е една от най-болезнените в отношенията между Токио и Пхенян. През 2002 година властите в КНДР официално признаха факта за отвлечени само 13 граждани на Япония. На петима от тях бе позволено да се завърнат в родината си. Сподели:", "date": "2018.04.19", "title": "Обещание! Доналд Тръмп  се ангажира с освобождаването на японските граждани, които са задържани в КНДР"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8%D1%81%D0%BA%D0%B0-%D0%BF%D1%80%D0%B5%D0%BC%D0%B0%D1%85%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%8F%D0%B4%D1%80%D0%B5%D0%BD%D0%B8%D1%82%D0%B5-%D0%BE%D1%80%D1%8A%D0%B6%D0%B8%D1%8F-%D0%BF%D0%BE-%D1%81%D0%B2%D0%B5%D1%82%D0%B0-news743732.html", "text": "Американският президент Доналд Тръмп смята, че било хубаво да се избавим от ядрените оръжия в Северна Корея, а при идеални условия и в целия свят, съобщава руското издание Известия, цитирано от „Фокус“. „Ние много уважаваме това, което Северна Корея правят в много аспекти. Длъжни сме да работим заедно. Длъжни сме да сложим край на ядреното оръжие, най-добре по целия свят“ , заявява Доналд Тръмп на съвместната пресконференция с японския премиер Шиндзо Абе след срещата им в резиденцията \"Мар-а-Лаго\" във Флорида. В хода на пресконференцията президентът на САЩ е потвърдил готовността да се срещне с лидера на Северна Корея Ким Чен Ун, като срещата ще се състои по неговите думи в близките седмици. Сподели:", "date": "2018.04.19", "title": "Доналд Тръмп иска премахването на ядрените оръжия по света"}
{"url": "http://pik.bg/%D0%B1%D0%B0%D1%81%D0%BA%D0%B0%D1%82%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0-%D0%B3%D1%80%D1%83%D0%BF%D0%B8%D1%80%D0%BE%D0%B2%D0%BA%D0%B0-%D0%B5%D1%82%D0%B0-%D1%89%D0%B5-%D0%BE%D0%B1%D1%8F%D0%B2%D0%B8-%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D1%81%D0%B0%D0%BC%D0%BE%D1%80%D0%B0%D0%B7%D0%BF%D1%83%D1%81%D0%BA%D0%B0%D0%BD%D0%B5-%D0%BF%D1%80%D0%B5%D0%B7-%D0%BC%D0%B0%D0%B9-news743737.html", "text": "От Баската терористична групировка ЕТА планират да обявят през май за окончателното си саморазпускане, съобщава ТАСС. Според информацията, в ръководството на ЕТА в момента обсъждат точната формулировка на съответното изявление за това. ЕТА е основана през 1959 година, като защитава независимостта на територията на баските, включваща земите в Северна Испания и Югозападна Франция. В резултат на различни терористични акции, за които от групировката са поели отговорност, досега са загинали над 820 души. През 2011 година ЕТА обяви за прекратяване на въоръжената си борба. Правоохранителните органи в Испания и Франция обаче продължават да преследват членове на групировката. Сподели:", "date": "2018.04.19", "title": "Баската терористична групировка ЕТА ще обяви окончателно саморазпускане през май"}
{"url": "http://pik.bg/%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D1%80%D0%B0%D0%B7%D1%80%D0%B0%D0%B1%D0%BE%D1%82%D0%B8-%D0%BC%D0%B8%D0%BA%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D0%BE%D1%82%D0%BA%D1%80%D0%B8%D0%B2%D0%B0%D0%BD%D0%B5-%D0%BD%D0%B0-%D1%80%D0%B0%D0%BA%D0%BE%D0%B2%D0%B8-%D0%BA%D0%BB%D0%B5%D1%82%D0%BA%D0%B8-news743739.html", "text": "Екип на компанията Google представи прототип на „умен“ микроскоп, който дава възможност да бъдат откривани ракови клетки, съобщава телевизия „360“, позовавайки се на агенция Nations News. Разработката представлява оптичен микроскоп, оборудван с изкуствен интелект и увеличена реалност. „Модифицирахме стандартен оптичен микроскоп, за да интегрираме в него възможностите на изкуствения интелект в реално време“, разясняват от екипа. Прототипът бе представен на ежегодната конференция на AACR. С помощта на новата технология американските учени от Северозападния университет „Валтер и Мери Елизабет“ успели да установят, че мутацията в гените RAS неизбежно води до развитието на злокачествени тумори. Сподели:", "date": "2018.04.19", "title": "Компания разработи микроскоп за откриване на ракови клетки"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81-%D1%82%D0%B5%D0%B6%D0%BA%D0%BE-%D0%BF%D0%BE%D1%80%D0%B0%D0%B6%D0%B5%D0%BD%D0%B8%D0%B5-%D0%B2-%D0%BA%D0%B0%D0%BC%D0%B0%D1%80%D0%B0%D1%82%D0%B0-%D0%BD%D0%B0-%D0%BB%D0%BE%D1%80%D0%B4%D0%BE%D0%B2%D0%B5%D1%82%D0%B5-%D0%B7%D0%B0-%D0%BC%D0%B8%D1%82%D0%BD%D0%B8%D1%87%D0%B5%D1%81%D0%BA%D0%B8%D1%8F-%D1%81%D1%8A%D1%8E%D0%B7-news743738.html", "text": "Тереза Мей претърпя тежко поражение в Камарата на лордовете за митническия съюз, съобщава британският вестник The Independent, цитиран от „Фокус“. Членовете на Горната камара на британския парламент подкрепиха няколко поправки, предложени от представители на различни партии, подкрепящи оставането в митническия съюз и защитавайки правата на хората след Брекзит. Представителят на опозиционната лейбъристка партия и министър за Брекзит от кабинета в сянка Кийр Стармър одобри гласуването и призова премиера Тереза Мей да се вслуша в увеличаващите се гласове в полза на оставане в митническия съюз. Привържениците на оставането в Европейския съюз видяха промяна на настроенията в посока на по-мек Брекзит. Сподели:", "date": "2018.04.19", "title": "Премиерът на Великобритания с тежко поражение в Камарата на лордовете за митническия съюз"}
{"url": "http://pik.bg/%D1%81%D0%BB%D1%8A%D0%BD%D1%86%D0%B5-%D0%B8-%D0%BC%D0%B0%D0%BB%D0%BA%D0%BE-%D0%BE%D0%B1%D0%BB%D0%B0%D1%86%D0%B8-%D1%81-%D0%BA%D1%80%D0%B0%D1%82%D0%BA%D0%B8-%D0%B2%D0%B0%D0%BB%D0%B5%D0%B6%D0%B8-%D0%B2-%D0%BF%D0%BB%D0%B0%D0%BD%D0%B8%D0%BD%D0%B8%D1%82%D0%B5-%D0%B4%D0%BD%D0%B5%D1%81-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%B4%D0%BE-25-%D0%B3%D1%80%D0%B0%D0%B4%D1%83%D1%81%D0%B0-news743742.html", "text": "Преди обяд ще бъде слънчево, като по-късно през деня облачността временно ще се увеличи, но само на отделни места, главно в планинските райони, ще превали краткотраен дъжд, придружен с гръмотевици, съобщават от Националния институт по метеорология и хидрология (НИМХ), цитирани от „Фокус“. Ще духа слаб, в Дунавската равнина до умерен северозападен вятър. Минималните температури ще са между 6 и 11 градуса, максималните – предимно между 20 и 25 градуса. Вечерта и през нощта срещу петък вятърът в източните райони ще се ориентира от север-североизток, ще се усили и с него ще започне да нахлува сравнително хладен въздух. Превалявания ще има на повече места. Атмосферното налягане след обяд ще се понижава, но ще остане по-високо от средното за април. По Черноморието преди обяд ще бъде предимно слънчево. Около и след обяд облачността ще се увеличи, но през деня вероятността за валежи е малка. Ще духа слаб до умерен вятър от север-северозапад. Максималните температури ще са между 18 и 20 градуса. Температурата на морската вода ще достигне 11-12 градуса. Вълнението на морето ще е 2 бала. Вечерта и през нощта срещу петък с ориентиране на вятъра от североизток, ще нахлува хладен въздух; от север на юг ще превали. Над планините преди обяд ще е предимно слънчево, но по-късно през деня облачността ще се увеличи и ще е по-често значителна. На места, главно в масивите в западната половина на страната ще превали и прегърми. Ще духа умерен до силен вятър от север-северозапад. Максималната температура на височина 1 200 метра ще е около 13 градуса, на 2 000 метра – около 6 градуса. Утре дневните температури ще се понижат и максималните ще са предимно между 15 и 20 градуса. На места ще има превалявания от дъжд, в отделни райони придружени с гръмотевици. Привечер и през нощта срещу събота облачността над по-голямата част от страната ще намалее до ясно време, вятърът в западната половина от страната ще стихне и сутринта ще е сравнително хладно. През почивните дни ще бъде предимно слънчево. Бързо ще се затопли и отново в много райони температурите ще достигнат 20 градуса, а в неделя на места 25 градуса. Сподели:", "date": "2018.04.19", "title": "Слънце и малко облаци с кратки валежи в планините днес. Температури до 25 градуса"}
{"url": "http://pik.bg/%D0%BD%D0%B0%D1%85%D0%BE%D0%B4%D0%BA%D0%B0-%D0%B2-%D0%B4%D0%B0%D0%BD%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%D0%BE%D1%81%D1%82%D0%B0%D0%BD%D0%BA%D0%B8%D1%82%D0%B5-%D0%BD%D0%B0-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%B0-%D0%BD%D0%B0%D1%86%D0%B8%D1%81%D1%82%D0%BA%D0%B0-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B0-%D0%BE%D1%82-%D0%B2%D1%82%D0%BE%D1%80%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2-news743725.html", "text": "Германска подводница от времето на Втората световна война U-3523 е била открита на дъното на пролива Скагерак в Дания, съобщава изданието The Daily Star, цитирано от Известия. Подводницата е била потопена през май 1945 година от британски бомбардировачи, но отломките й досега не бяха открити, заради което имаше версии, че с нея част от нацистките лидери може да са избягали в Аржентина. Останките от подводницата са били открити на дълбочина от 123 метра, заради което ще е изключително трудно да бъде проверено кой е бил на борда й. Сподели:", "date": "2018.04.19", "title": "Находка! В Дания откриха останките на мистериозна  нацистка подводница от Втората световна война"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%81%D0%B2%D0%B8%D0%BA%D0%B2%D0%B0-%D0%BA%D0%BE%D0%BD%D1%81%D1%83%D0%BB%D1%82%D0%B0%D1%82%D0%B8%D0%B2%D0%BD%D0%B8%D1%8F-%D1%81%D1%8A%D0%B2%D0%B5%D1%82-%D0%BF%D0%BE-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-news743757.html", "text": "Президентът Румен Радев свиква Консултативния съвет по национална сигурност, съобщава Нова телевизия. Причините са кризата в Сирия и ситуацията на Балканите. Държавният глава, премиерът, председателят на парламента, шефове на служби и лидери на парламентарни партии ще обсъждат докъде е стигнал проектът за модернизация на българската армия. Сподели:", "date": "2018.04.19", "title": "Президентът свиква Консултативния съвет по национална сигурност"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-%D0%BE%D0%B1%D1%8F%D0%B2%D0%B8-%D1%83%D1%81%D0%BB%D0%BE%D0%B2%D0%B8%D0%B5%D1%82%D0%BE-%D0%B7%D0%B0-%D0%BD%D0%BE%D1%80%D0%BC%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BC%D1%83-%D1%81-%D0%BA%D0%BD%D0%B4-news743741.html", "text": "Премиерът на Япония Шиндзо Абе заяви, че ако Северна Корея тръгне по правилния път, е напълно възможна нормализацията на отношенията й с Япония, съобщава РИА Новости. „Ако Северна Корея тръгне по правилния път, този, който бе посочен в Пхенянската декларация, сме готови да сложим черта на нещастното минало и да отворим път за нормализиране на отношенията ни“, заяви Абе след срещата си с Доналд Тръмп във Флорида. Премиерът на Япония напомни още, че към момента между двете страни няма дипломатически отношения. Сподели:", "date": "2018.04.19", "title": "Премиерът на Япония обяви условието за нормализирането на отношенията на страната му с КНДР"}
{"url": "http://pik.bg/%D0%B3%D0%B0%D0%B2%D1%80%D0%B0-%D1%80%D0%B0%D0%B1%D0%BE%D1%82%D0%BE%D0%B4%D0%B0%D1%82%D0%B5%D0%BB-%D0%BF%D0%BB%D0%B0%D1%82%D0%B8-%D0%BE%D0%B1%D0%B5%D0%B7%D1%89%D0%B5%D1%82%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%B8%D0%B2%D1%88%D0%B0-%D1%81%D0%B2%D0%BE%D1%8F-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%BA%D0%B0-%D1%81-%D0%BA%D0%BE%D1%84%D0%B8-%D0%B6%D1%8A%D0%BB%D1%82%D0%B8-%D1%81%D1%82%D0%BE%D1%82%D0%B8%D0%BD%D0%BA%D0%B8-news743724.html", "text": "Жена скочи срещу подигравателно отношение на вече бившия си работодател, който изплатил дължимото ѝ обезщетение с жълти стотинки, съобщават електронното издание Дунав мост и Нова телевизия. Доскоро Теодора Б. работела като сервитьор в ресторант във Враца. Заведението затворило, трудовите отношения били прекратени и бившият ѝ вече работодател ѝ дължал обезщетение, което решил да изплати с ... няколко кофи жълти стотинки. \"Дълго се чудех дали да споделя... Но накрая реших, че е крайно време някой да разкаже поне за част от подигравките, които този мил човечец поднася ежедневно на персонала си“, коментира Теодора в една от социалните мрежи. „След два месеца обещания, уговорки и отлагане господин К. реши да ми изплати част от полагащото ми се по закон обезщетение, на което срокът е изтекъл, с монетки от по 1 и 2 стотинки. И, разбира се, аз, като добър човек, трябва да му вляза в положението, защото неговата кампания и фирмите му не работели добре, нямали оборот и той, видиш ли, бил разбил касичките на децата си, за да може да ми плати. А на всичкото отгоре трябваше да слушам как децата му крещят от колата: Върнете си ни парите. Ако това не е подигравка, не знам какво е?!\", не крие огорчението жената. Сподели:", "date": "2018.04.19", "title": "Гавра! Работодател плати обезщетението на бивша своя служителка с... кофи жълти стотинки"}
{"url": "http://pik.bg/%D0%BE%D1%82-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BE%D0%B1%D1%8F%D0%B2%D0%B8%D1%85%D0%B0-%D1%87%D0%B5-%D1%80%D1%83%D1%81%D0%BA%D0%B8-%D0%BD%D0%B0%D0%B5%D0%BC%D0%BD%D0%B8%D1%86%D0%B8-%D0%BE%D0%BF%D0%B8%D1%82%D0%B2%D0%B0%D1%82-%D0%B4%D0%B0-%D0%BD%D0%B0%D0%BF%D0%B0%D0%B4%D0%B0%D1%82-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%B8%D0%BB%D0%B8-%D0%B2-news743714.html", "text": "Помощник държавния секретар по въпросите на Европа и Евразия на Съединените щати Уес Мичел в писмено заявление пред Комисията по външни работи към Сената заяви, че Русия повишава риска за конфронтация със Запада, поддържайки сирийския президент Башар Асад, предава TACC, цитирана от „Фокус“. Това, което е по-лошо, че със своята интервенция в Сирия и поддръжката на режима на Асад, увеличава риска от конфронтация със Запада. Неуспешният опит на руски наемници в Сирия да нападнат американските сили е един от примерите на такова поведение, а другият е агресивната реторика на Москва в последно време, преди и след ракетните удари на САЩ и съюзниците им“, заявява Мичел В заявлението си той визира случая от 7 февруари в провинция Деир ез Зор, където проправителствени сили заедно с руски наемници предприеха настъпление срещу опозиционни формирования. В отговор на нападението американците нанесоха ракетен удар, при който загинаха много представители на проправителствените сили, включително наемници от Русия и други страни от бившия Съветски съюз, наети от частната компания „Вагнер“. Сподели:", "date": "2018.04.19", "title": "От Държавния департамент обявиха, че руски наемници опитват да нападат американските сили в Сирия"}
{"url": "http://pik.bg/%D0%BD%D0%B0%D0%B4-16-000-%D0%B4%D1%83%D1%88%D0%B8-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B2-%D0%B5%D1%80%D0%B5%D0%B2%D0%B0%D0%BD-%D1%81%D1%80%D0%B5%D1%89%D1%83-%D0%BF%D1%80%D0%B5%D0%BC%D0%B8%D0%B5%D1%80%D0%B0-news743713.html", "text": "Над 16 000 души се събраха вчера в арменската столица Ереван на нов протест срещу бившия президент Серж Саркисян, който стана премиер на страната, предаде Франс Прес, цитирани от „Фокус“. \"Нашата \"Кадифена революция\" се разпространява\", заяви опозиционният лидер Никол Пашинян пред събралите се на централния Площад на републиката. Известните светещи фонтани на Ереван останаха изключени за втора поредна вечер. Протестиращите разгърнаха 30-метрово знаме на площада. Някои от тях скандираха \"Армения без Серж\" и биеха барабани. Организаторите призоваха за национална кампания на гражданско неподчинение. Във вторник в арменската столица  40 000 души излязоха на протест срещу премиера, след като парламентът потвърди встъпването му в длъжност. Сподели:", "date": "2018.04.19", "title": "Над 16 000 души излязоха на протест в Ереван срещу премиера"}
{"url": "http://pik.bg/%D0%B0%D1%81%D1%82%D1%80%D0%BE%D0%BD%D0%BE%D0%BC%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BA%D0%B0%D0%BA-%D0%B4%D0%B0-%D0%BD%D0%B0%D0%BC%D0%B8%D1%80%D0%B0%D1%82-%D0%B8%D0%B7%D0%B3%D1%83%D0%B1%D0%B5%D0%BD%D0%B8-%D1%81%D1%80%D0%BE%D0%B4%D0%BD%D0%B8%D1%86%D0%B8-%D0%BD%D0%B0-%D1%81%D0%BB%D1%8A%D0%BD%D1%86%D0%B5%D1%82%D0%BE-news743740.html", "text": "Екип от международни астрономи под ръководството на австралийски специалисти е картографирал химическия профил на 350 000 звезди, съобщава ДПА, цитирана от БНР . Целта на четиригодишното изследване е била да бъдат открити изгубени \"сродници\", с които Слънцето е било разделено при раждането си под въздействието на галактически сили. Това ще спомогне и за по-доброто разбиране на еволюцията на Вселената след Големия взрив, станал преди около 14 милиарда години. Смята се, че Слънцето се е зародило преди около 4,5 милиарда години заедно с групи от други звезди, които впоследствие са били разделени и разпръснати из Млечния път. За целите на изследването е използвано високотехнологичното спектрографско оборудване на Английско-австралийския телескоп, разположен в Австралия. Сподели:", "date": "2018.04.19", "title": "Астрономи откриха как да намират изгубени \"сродници\" на Слънцето"}
{"url": "http://pik.bg/%D1%80%D1%83%D1%81%D0%BA%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B0-%D0%BE%D1%82-%D0%BB%D0%BE%D0%BD%D0%B4%D0%BE%D0%BD-%D0%B7%D0%B0-%D0%BD%D0%B5%D0%BE%D0%B1%D0%B5%D0%BA%D1%82%D0%B8%D0%B2%D0%BD%D0%BE-%D0%BE%D1%82%D1%80%D0%B0%D0%B7%D1%8F%D0%B2%D0%B0%D0%BD%D0%B5-%D0%BD%D0%B0-%D1%81%D0%BB%D1%83%D1%87%D0%B0%D1%8F-%E2%80%9E%D1%81%D0%BA%D1%80%D0%B8%D0%BF%D0%B0%D0%BB%E2%80%9D-news743709.html", "text": "Британският медиен регулатор е започнал седем разследвания дали руският новинарски телевизионен канал RT („Русия днес“) e нарушил правилата за безпристрастност и обективност в предаванията си след отравянето на руския двоен агент Сергей Скрипал в английския град Солсбъри миналия месец, съобщава БТВ. По-рано регулаторът „Офком” предупреди, че продуцентът на RT „Новости”, може да загуби правото си да излъчва във Великобритания, ако не издържи теста за „пригодна и подобаваща” работа. „До неотдавна придържането на телевизия „Новости” към правилата като цяло бе в унисон с това на други електронни медии. Но след събитията в Солсбъри наблюдавахме значително увеличаване на броя на предаванията по телевизия RT , които доведоха до разследване на възможни нарушения на установените правила на „Офком”, заявиха от регулатора, цитирани от Ройтерс. ТАСС посочва, че обект на разследване са обективността на новините и хроникално-документалните предавания на RT Руското министерство на външните работи предупреди, че британските медии ще бъдат изгонени от Русия, ако Великобритания спре от ефир RT. Сподели:", "date": "2018.04.19", "title": "Руска телевизия разследвана от Лондон за необективно отразяване на случая „Скрипал”"}
{"url": "http://pik.bg/%D0%BC%D0%B8%D0%B3%D0%B5%D0%BB-%D0%B4%D0%B8%D0%B0%D1%81-%D0%BA%D0%B0%D0%BD%D0%B5%D0%BB-%D0%B5-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B8%D1%8F%D1%82-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%BA%D1%83%D0%B1%D0%B0-news743710.html", "text": "Край на почти 60-годишното управление на династията Кастро в Куба, съобщи Нова телевизия. Парламентът предложи 57-годишният първи вицепрезидент и убеден член на Комунистическата партия Мигел Диаз-Канел да замени като президент Раул Кастро. Диас-Канел е инженер по образование и либерал  по убеждение, но едва ли ще промени едноличното управление на Острова, коментират анализатори. Кандидатурата му ще бъде гласувана от Държавния съвет тази нощ, а ако бъде избран, ще положи клетва като президент още днес. Сподели:", "date": "2018.04.19", "title": "Мигел Диас-Канел е единственият кандидат за президент на Куба"}
{"url": "http://pik.bg/%D0%B4%D1%8F%D1%81%D0%BD%D0%B0%D1%82%D0%B0-%D1%80%D1%8A%D0%BA%D0%B0-%D0%BD%D0%B0-%D0%B1%D0%B5%D1%80%D0%BB%D1%83%D1%81%D0%BA%D0%BE%D0%BD%D0%B8-%D1%89%D0%B5-%D0%B2%D1%8A%D1%80%D1%82%D0%B8-%D0%B1%D0%B8%D0%B7%D0%BD%D0%B5%D1%81-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D0%BB%D0%B5%D0%BB%D0%B5-%D0%BC%D0%BE%D1%80%D0%B0-%D0%B5-%D1%80%D0%B0%D0%B7%D1%81-news743586.html", "text": "Скандалният италиански милионер Леле Мора, дясна ръка на Берлускони, пристигна в Пловдив, за да проучи възможностите за бизнес под тепетата. Мора, който е разследван за пране на пари, фалшифициране на документи и склоняване към проституция, е бил провокиран от бъдещото домакинство на града като европейска столица на културата и проектите, които ще се реализират в Пловдив през 2019-а, заяви самият той пред \"Марица\". Скандалният милионер пристигна в града по покана на двама свои приятели италианци, които развиват бизнес под тепетата. Италианецът вероятно ще поиска и българско гражданство. Леле Моро е един от най-известните импресариа, продуценти и пиари в Италия. Работил е със звезди като Лучано Павароти и Андреа Бочели, както и с модни диктатори от ранга на Джани Версаче и Роберто Кавали Лежи в затвора 407 дни, а след като излиза оттам, издава книгата „Моята истина”. Сподели:", "date": "2018.04.19", "title": "Дясната ръка на Берлускони ще върти бизнес в Пловдив! Скандалният милионер Леле Мора е разследван за пране на пари и склоняване към проституция"}
{"url": "http://pik.bg/%D0%BF%D1%80%D0%B8%D1%8F%D1%82%D0%B5%D0%BB%D1%81%D0%BA%D0%BE-%D1%80%D0%B0%D0%BC%D0%BE-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D1%82%D1%83%D1%80%D1%81%D0%BA%D0%B8%D1%82%D0%B5-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%81%D1%82%D0%B8-%D1%89%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%B5%D1%80%D0%B4%D0%BE%D0%B3%D0%B0%D0%BD-news743711.html", "text": "Председателят на турската Партия на националното движение Девлет Бахчели обяви, че подкрепя кандидатурата на президента Реджеп Ердоган на предсрочните президентски избори на 24 юни, съобщава РИА Новости, цитирана от \"Фокус\" и .Нова телевизия „Нашият кандидат-президент е уважаемият Реджеп Ердоган“, написа Бахчели в профила си в социалната мрежа „Туитър“. Ердоган обяви вчера, че на 24 юни в страната ще се проведат предсрочни и парламентарни избори. Според него това е свързано с необходимостта да се премине скоро към президентска форма на управление. Сподели:", "date": "2018.04.19", "title": "Приятелско рамо! Лидерът на турските националисти ще подкрепи Ердоган"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B1%D1%8F%D0%B2%D0%B8-%D0%BA%D0%BE%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B3%D0%BE-%D0%BD%D0%B0%D0%BA%D0%B0%D1%80%D0%B0-%D0%B4%D0%B0-%D0%BE%D1%82%D0%BC%D0%B5%D0%BD%D0%B8-%D1%81%D1%80%D0%B5%D1%89%D0%B0%D1%82%D0%B0-%D1%81%D0%B8-%D1%81-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news743730.html", "text": "Предстоящата среща между лидерите на САЩ и Северна Корея Доналд Тръмп и Ким Чен Ун може да бъде отменена, ако американската страна има и най-малките съмнения, че тя ще бъде успешна. Това заяви президентът Тръмп по време на съвместна пресконференция с премиера на Япония Шндзо Абе в Мар-а-Лаго, съобщава РИА Новости. „Надяваме се на успешна среща. Ако имаме и най-малки съмнения, че тя няма да бъде такава, среща няма да има“, заяви Тръмп. „Ако по време на срещата ни със севернокорейския лидер усетя, че разговорите ни не са плодотворни, с цялото ми уважение ще напусна разговорите и ще продължим това, което правим в момента“, каза още Тръмп. Сподели:", "date": "2018.04.19", "title": "Доналд Тръмп обяви кое може да го накара да отмени срещата си с Ким Чен Ун"}
{"url": "http://pik.bg/%D1%80%D0%B0%D0%BA%D0%B5%D1%82%D0%B0%D1%82%D0%B0-%D0%BD%D0%BE%D1%81%D0%B8%D1%82%D0%B5%D0%BB-falcon-9-%D0%B8%D0%B7%D0%BB%D0%B5%D1%82%D1%8F-%D1%81%D1%8A%D1%81-%D1%81%D0%BF%D1%8A%D1%82%D0%BD%D0%B8%D0%BA-%D0%B7%D0%B0-%D1%82%D1%8A%D1%80%D1%81%D0%B5%D0%BD%D0%B5-%D0%BD%D0%B0-%D0%B5%D0%BA%D0%B7%D0%BE%D0%BF%D0%BB%D0%B0%D0%BD%D0%B5%D1%82%D0%B8-news743729.html", "text": "Ракетата-носител Falcon 9 бе изстреляна от космодрума Канаверал във Флорида със спътника на НАСА TESS (Transiting Exoplanet Survey Satellite) на борда, който е предназначен за търсенето на подобни на Земята планети зад пределите на Слънчевата система, съобщава РИА Новости. Изстрелването бе излъчвано пряко от компанията Space X. Стартът на ракетата-носител бе даден в 01:51 часа българско време. Изстрелването по програма трябваше да се осъществи в началото на седмицата, но бе отложено няколко часа преди изстрелването заради проблеми със системата на управление на движението и навигацията на ракетата-носител. Три минути след изстрелването бе осъществено щатно отделяне на първата степен на ракетата, която се завърна на земята за следващо ползване. Спътникът  TESS е наричан „ловецът на планети“ и в НАСА се надяват да се превърне в нова сериозна стъпка в издирването на планети извън границите на Слънчевата система, така наречени екзопланети. Сподели:", "date": "2018.04.19", "title": "Ракетата-носител Falcon 9 излетя със спътник за търсене на екзопланети"}
{"url": "http://pik.bg/%D0%B4%D0%BE%D0%BC%D0%B0%D1%88%D0%BD%D0%B0-%D0%BF%D0%BB%D0%BE%D0%B4%D0%BE%D0%B2%D0%B0-%D1%82%D0%BE%D1%80%D1%82%D0%B0-news327693.html", "text": "За блата: 5 яйца 2 ч.ч. захар 3 ч.ч. брашно 1 ч.ч. кисело мляко 1 бакпулвер 1 детска лъжичка хлебна сода 8 с.л. олио За крема: 1 лимон Сподели:", "date": "2018.04.19", "title": "Домашна плодова торта"}
{"url": "http://pik.bg/%D0%BF%D1%8A%D1%80%D0%B2%D0%B8-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8-%D0%BE%D1%82-%D1%80%D1%83%D1%81%D0%BA%D0%BE%D1%82%D0%BE-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D1%81%D0%BB%D1%83%D1%87%D0%B0%D1%8F-%D1%81%D0%BA%D1%80%D0%B8%D0%BF%D0%B0%D0%BB-news743712.html", "text": "Представени бяха първите резултати от руското разследване на покушението на бившия руски шпионин Сергей Скрипал и неговата дъщеря Юлия в английския град Солсбъри, съобщава БГНЕС, цитирани от Нова телевизия. Направена е видео възстановка, проследяваща целия път на Юлия Скрипал от дома й до летището. Открито е таксито, в което тя се е возила, намерени са и видеозаписите от летище „Шереметиево“, на които тя се вижда. Установено е, че никой от пътниците на полета за Лондон, с който е летяла Юлия Скрипал, не е пострадал. ​Междувременно мисията на Организацията за забрана на химическите оръжия (ОЗХО) не е успяла в резултат на анализите да установи производителя на отровното вещество, използвано срещу Скрипал и неговата дъщеря. Сподели:", "date": "2018.04.19", "title": "Първи резултати от руското разследване на случая \"Скрипал\""}
{"url": "http://pik.bg/%D0%BD%D0%B0%D1%87%D0%B0%D0%BB%D0%BD%D0%B8%D0%BA%D1%8A%D1%82-%D0%BD%D0%B0-%D0%BA%D0%B0%D1%80%D0%B0%D1%83%D0%BB%D0%B0-%D0%B2%D0%B8%D0%B6%D0%B4%D0%B0-%D1%87%D0%B5-%D1%87%D0%B0%D1%81%D0%BE%D0%B2%D0%B8%D1%8F%D1%82-%D0%BA%D1%8A%D1%81%D0%B0-%D0%B1%D0%BE%D0%B4%D0%BB%D0%B8%D1%82%D0%B5-%D0%BE%D1%82-%D0%BF%D0%B0%D1%80%D1%87%D0%B5-%D0%B1%D0%BE%D0%B4%D0%BB%D0%B8%D0%B2%D0%B0-%D1%82%D0%B5%D0%BB-%D0%BF%D1%80%D0%BE%D0%BA%D1%80%D0%B0%D0%B4%D0%B2%D0%B0-%D1%81%D0%B5-%D0%B7%D0%B0%D0%B4-news647085.html", "text": "Началникът на караула вижда, че часовият къса бодлите от парче бодлива тел. Прокрадва се зад него и чува: - Обича ме, не ме обича... Сподели:", "date": "2018.04.19", "title": "Началникът на караула вижда, че часовият къса бодлите от парче бодлива тел. Прокрадва се зад него и чува:"}
{"url": "http://pik.bg/%D0%B4%D0%BE%D0%BA%D1%82%D0%BE%D1%80%D0%B5-%D0%BA%D0%B0%D0%BA%D0%B2%D0%BE-%D0%B4%D0%B0-%D0%BF%D1%80%D0%B0%D0%B2%D1%8F-%D1%81%D0%BF%D1%8F-%D1%81-%D1%87%D1%83%D0%B6%D0%B4%D0%B8-%D0%B6%D0%B5%D0%BD%D0%B8-%D0%B0-%D0%BC%D1%8A%D0%B6%D0%B5%D1%82%D0%B5-%D0%B8%D0%BC-%D0%BC%D0%B5-%D0%B1%D0%B8%D1%8F%D1%82-news647088.html", "text": "Докторе, какво да правя? Спя с чужди жени, а мъжете им ме бият? -Отидете в армията. Може добре да ви се отрази. След няколко месеца. -Благодаря, докторе. Много добър съвет ми дадохте! -Повече не спите с чужди жени? -Спя, и още как! Обаче се обличам за 45 секунди! Сподели:", "date": "2018.04.19", "title": "Докторе, какво да правя? Спя с чужди жени, а мъжете им ме бият?"}
{"url": "http://pik.bg/%D0%BE%D1%82%D0%BF%D1%83%D1%81%D0%BA%D0%B0%D1%82-2-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B7%D0%B0-%D1%83%D0%BA%D1%80%D0%B5%D0%BF%D0%B2%D0%B0%D0%BD%D0%B5-%D0%BD%D0%B0-%D0%B1%D1%80%D0%B5%D0%B3%D0%B0-%D0%BD%D0%B0-%D1%88%D0%B0%D0%B1%D0%BB%D0%B0-news743560.html", "text": "С ресурс от близо 2 062 000 лева ще бъде укрепен брегът по част от крайбрежната ивица на Шабла, съобщават от общината за осигурените средства от Министерството на регионалното развитие и благоустройството /МРРБ/. По-голямата част от инвестицията - около 1 892 000 лева, ще бъде вложена в брегоукрепване в района на къмпинг \"Добруджа\". Заради собствеността на територията, в която ще се изграждат брегоукрепителни съоръжения, МРРБ ще изготви споразумение с община Шабла, посочват от общинската администрация. Преди това ще бъде направена промяна в кадастралната карта и кадастралните регистри на Шабла, като ще бъдат съставени актове за държавна собственост. Ще бъдат предприети и други действия по Закона за устройство на територията, за да придобие община Шабла права на възложител по проекта за брегоукрепването. Останалата част от финансирането е за укрепване на брега в района на село Крапец. Трансферната сума от 170 000 лева се предоставя от МРРБ, за да подготви общината инвестиционен проект за строителните работи. Сподели:", "date": "2018.04.19", "title": "Отпускат 2 млн. лева за укрепване на брега на Шабла"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%BF%D1%8A%D1%80%D0%B2%D0%BE-%D1%80%D0%B5%D1%84%D0%BE%D1%80%D0%BC%D0%B8-%D0%B2-%D0%B5%D1%81-%D0%BF%D0%BE%D1%81%D0%BB%D0%B5-%D1%80%D0%B0%D0%B7%D1%88%D0%B8%D1%80%D1%8F%D0%B2%D0%B0%D0%BD%D0%B5-news743642.html", "text": "скопското електронно издание „Либертас“, цитиран от Фокус. За председателят на Европейската комисия Жан-Клод Юнкер приемането на страните от Западните Балкани в Европейския съюз значи предотвратяване на нови войни в региона, а за френския президент Еманюел Макрон реформите на Съюза са предпоставка за ново разширяване“, пише Deutsche Welle, предава Според Макрон, който се изказа пред европейските депутати в Страсбург, преди каквото и да било „отваряне“ за нови членки, трябва да се реформира самият Съюз. „‘Да‘, за желанието да се свържат страните от Западните Балкани с ЕС“, обърна се френския президент към Юнкер, с оглед на геополитическия риск те да се обърнат към Турция, или към Русия. „Но, от моя гледна точка, аз бих заложил на разширяване само, след като преди това осъществим по-дълбока интеграция и реформи в Съюза“. Сподели:", "date": "2018.04.19", "title": "Макрон: Първо реформи в ЕС, после разширяване"}
{"url": "http://pik.bg/%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%B5-%D0%BF%D1%80%D0%BE%D1%82%D0%B8%D0%B2-%D0%BD%D0%BE%D0%B2%D0%B8-%D0%B8%D0%B7%D0%B1%D0%BE%D1%80%D0%B8-%D0%B2-%D0%B0%D0%B2%D1%82%D0%BE%D0%BD%D0%BE%D0%BC%D0%BD%D0%B0%D1%82%D0%B0-%D0%BE%D0%B1%D0%BB%D0%B0%D1%81%D1%82-news743706.html", "text": "Председателят на каталунския парламент Роджер Торент е против нови избори в автономната област, съобищ Франс Прес, цитирана от „Фокус“ Пред журналисти първият парламентарист на Каталуния е заявил, че нови избори не са в интерес на региона, докато Испания се противопоставя на встъпването в длъжността на новия президент на областта. Според Торент най-подходящ кандидат за поста президент на региона остава Карлес Пучдемон. „Сценарият с изборите е сценарий, който по мое мнение въобще не е в интерес на Каталуния“, каза Торент в Женева, където обсъди ситуацията в Комисариата по човешки права на ООН. На проведените извънредни избори в областта през декември сепаратистите спечелиха мнозинство, но и на тримата кандидати за поста президент са повдигнати обвинения в сепаратизъм и никой не може да стане президент. Настоящият номиниран Жорди Санчес е в затвора. Сподели:", "date": "2018.04.19", "title": "Председателят на каталунския парламент е против нови избори в автономната област"}
{"url": "http://pik.bg/%D0%B1%D1%80%D0%B0%D0%B7%D0%B8%D0%BB%D1%81%D0%BA%D0%B8%D1%8F-%D1%81%D1%8A%D0%B4-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%BF%D0%BE%D1%81%D0%BB%D0%B5%D0%B4%D0%BD%D0%BE%D1%82%D0%BE-%D0%BE%D0%B1%D0%B6%D0%B0%D0%BB%D0%B2%D0%B0%D0%BD%D0%B5-%D0%BE%D1%82-%D0%B1%D0%B8%D0%B2%D1%88-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news743705.html", "text": "Бразилски съд в Порто Алегре отхвърли последното обжалване от бившия президент на страната Луис Инацио Лула да Силва и така той продължава да излежава 12-годишната си присъда за корупция, съобщава Франс Прес, цитирана от „Фокус“ Съдът е обявил в социалната мрежа „Туитър“, че единодушно е отхвърлил обжалването, което е било от техническо естество. Така бившият президент ще може да обжалва присъдата си пред висшестоящ съд. Решението на съда обаче ще попречи на Лула да се кандидатира за предстоящите президентски избори, за които бе сочен като фаворит. Срещу бившия президент се водят още няколко дела за корупция. Сподели:", "date": "2018.04.19", "title": "Бразилския съд отхвърли последното обжалване от бивш президент на страната"}
{"url": "http://pik.bg/%D0%B3%D0%B5%D0%BF%D0%B8%D1%85%D0%B0-%D0%B3%D0%B0%D0%BB%D0%B5%D0%BD%D0%B0-%D0%B2-%D0%BA%D1%80%D0%B0%D0%B6%D0%B1%D0%B0-%D0%B7%D0%B0%D0%BC%D0%B5%D1%81%D0%B5%D0%BD%D0%B0-%D0%B5-%D0%B8-%D0%B5%D0%BC%D0%B8%D0%BB%D0%B8%D1%8F-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D1%81%D0%BD%D0%B8%D0%BC%D0%BA%D0%B8-news743335.html", "text": "Само четири месеца изминаха от началото на 2018 г., а Галена е \"уличена\" от феновете в цели две кражби. След като меломаните разкриха, че Галка е изплагиатствала визията на Гери-Никол, новата й жертва се оказа попфолк фурията и нейна колежка Емилия. Наблюдателен читател на \"Хотарена\" изпрати стоп кадри от два различни клипа на певиците, които буквално лъхат на плагиатство. През 2014 г. Емилия пусна проекта си \"Без въпроси\", като във видеото имаше кадри на момченце, покрито със златна боя. Същото нещо го има и в последното парче на Галена \"Просто шоу\". Сподели:", "date": "2018.04.19", "title": "Гепиха Галена в кражба! Замесена е и Емилия! Вижте как... (СНИМКИ)"}
{"url": "http://pik.bg/%D1%83%D0%BD%D0%B8%D0%B7%D0%B8%D1%82%D0%B5%D0%BB%D0%BD%D0%BE-%D0%BF%D0%BE%D1%80%D0%B0%D0%B6%D0%B5%D0%BD%D0%B8%D0%B5-%D0%B7%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B2-%D0%BA%D0%B0%D0%BC%D0%B0%D1%80%D0%B0%D1%82%D0%B0-%D0%BD%D0%B0-%D0%BB%D0%BE%D1%80%D0%B4%D0%BE%D0%B2%D0%B5%D1%82%D0%B5-news743692.html", "text": "Британската министър-председателка Тереза Мей претърпя унизително поражение днес в Камарата на лордовете, която не прие нейния проект Великобритания да излезе от Европейския митнически съюз след Брекзит, предаде Ройтерс, цитирана от БТА. Камарата на лордовете гласува с 348 гласа (при 225 против) за поправка в проекта на Мей за Брекзит, изискваща министрите да дадат до края на октомври отчет какви усилия са положили за оставане в митническия съюз. Сподели:", "date": "2018.04.19", "title": "Унизително поражение за Тереза Мей в Камарата на лордовете"}
{"url": "http://pik.bg/%D1%80%D0%B0%D0%B4%D0%BE%D1%81%D1%82%D0%B8%D0%BD-%D1%81%D1%82%D0%BE%D0%B9%D1%87%D0%B5%D0%B2-%D0%B1%D0%B5-%D1%83%D0%B2%D0%BE%D0%BB%D0%BD%D0%B5%D0%BD-%D0%BE%D1%82-%D1%82%D1%80%D0%B5%D0%BD%D1%8C%D0%BE%D1%80%D1%81%D0%BA%D0%B8%D1%8F-%D0%BF%D0%BE%D1%81%D1%82-%D0%BD%D0%B0-%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%BD%D0%B8%D1%8F-%D0%BC%D0%BE%D0%B4%D0%B5%D0%BD%D0%B0-news743707.html", "text": "Волейболният Модена обяви раздялата си с българския треньор на тима Радостин Стойчев, съобщи БТВ. От италианския гранд обяивха новината чрез официалния си профил във „Фейсбук“. \"Модена Волей съобщава, че прекрати сътрудничеството си с треньора Радостин Стойчев, на който благодари за свършената работа\", се посочва в обръщението в социалната мрежа. До раздялата между двете страни се стигна, след като целия отбор, начело със звездите Бруно Резенде и Ървин Нгапет, въстана срещу българския специалист. Играчите се появиха в студиото на италианско предаване, в което бяха поканени само бразилецът и французинът, и на живо в ефир възнегодуваха срещу отношението на бившия треньор на националния отбор на България по време на тренировъчния процес и извън залата. За напрежение между Стойчев и играчите се заговори още преди Коледа. Тогава президентът на тима Катя Педрини заяви, че всички различия са изгладени. Нгапет обаче обяви, че ще продължи кариерата си в руския Зенит (Казан) и няма да остане в италианския тим, въпреки че има договор за още 2 години. Пред телевизионните камери и в компанията на всичките си съотборници, без Чоно Пенчев, французинът бе категоричен, че причината е отношението на Стойчев към колектива и методите му по време на тренировки. Сподели:", "date": "2018.04.19", "title": "Радостин Стойчев бе уволнен от треньорския пост на волейболния Модена"}
{"url": "http://pik.bg/%D0%BF%D1%80%D0%BE%D0%BC%D1%8F%D0%BD%D0%B0-%D0%B2-%D1%83%D0%BA%D1%80%D0%B0%D0%B9%D0%BD%D0%B0-%D0%BE%D0%B1%D0%BC%D0%B8%D1%81%D0%BB%D1%8F%D1%82-%D0%B4%D0%B0-%D0%B8%D0%B7%D0%B2%D0%B0%D0%B4%D1%8F%D1%82-%D0%BE%D1%82-%D1%83%D0%BF%D0%BE%D1%82%D1%80%D0%B5%D0%B1%D0%B0-%D0%B6%D1%8A%D0%BB%D1%82%D0%B8%D1%8F-%D1%81%D0%B8%D0%B3%D0%BD%D0%B0%D0%BB-%D0%BD%D0%B0-%D1%81%D0%B2%D0%B5%D1%82%D0%BE%D1%84%D0%B0%D1%80%D0%B8%D1%82%D0%B5-news743708.html", "text": "Премиерът на Украйна Владимир Гройсман е възложил на различни ведомства да проучат въпроса за възможностите да бъде преустановено използването на жълт сигнал на светофарите. Това обяви заместник-министърът на инфраструктурата на страната Юрий Лавренюк, цитиран от руското издание Газета. \"Премиерът поръча на Министерството на инфраструктурата, Министерството на вътрешните работи, Националната полиция,  пътната агенция и  Службата за транспортна безопасност да проучат въпроса за отмяната на жълтия сигнал\", обяснява Лавренюк. По думите му много страни по света се отказват от жълтата светлина и въвеждат по-тежки наказания за преминаване на червено. Украинските власти аргументират предложението с големия брой пътнотранспортни произшествия, причинени от опитите на автомобилисти да преминават през кръстовища в промеждутъка между зелен и червен сигнал на светофара. Сподели:", "date": "2018.04.19", "title": "Промяна! В Украйна обмислят да извадят от употреба жълтия сигнал на светофарите"}
{"url": "http://pik.bg/%D0%B5%D0%B4%D0%B8%D0%BD-%D1%83%D0%B1%D0%B8%D1%82-%D0%BF%D1%80%D0%B8-%D0%B0%D1%82%D0%B5%D0%BD%D1%82%D0%B0%D1%82-%D1%81%D1%80%D0%B5%D1%89%D1%83-%D0%B3%D0%B5%D0%BD%D0%B5%D1%80%D0%B0%D0%BB-%D0%BE%D1%82-%D0%B0%D1%80%D0%BC%D0%B8%D1%8F%D1%82%D0%B0-%D0%BD%D0%B0-%D0%B8%D0%B7%D1%82%D0%BE%D1%87%D0%BD%D0%B0-%D0%BB%D0%B8%D0%B1%D0%B8%D1%8F-%D0%BA%D1%80%D0%B0%D0%B9-%D0%B1%D0%B5%D0%BD%D0%B3%D0%B0%D0%B7%D0%B8-news743722.html", "text": "Автомобилният ескорт на началник-щаба на армията на Източна Либия генерал Абдел Разек ан Назури беше нападнат с кола бомба в околностите на Бенгази, съобщават Франс Прес и Ройтерс, цитирани от БНР. Един човек е убит и най-малко двама са ранени. Генералът, който е бил мишена на атентата, е невредим, съобщиха от пресслужбата на армията. Придружителите и телохранителите му също не са ранени. Сподели:", "date": "2018.04.19", "title": "Един убит при атентат срещу генерал от армията на Източна Либия край Бенгази"}
{"url": "http://pik.bg/%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%8E%D0%BD%D0%B0%D0%B9%D1%82%D0%B5%D0%B4-%D0%BF%D0%BE%D0%B1%D0%B5%D0%B4%D0%B8-%D0%B1%D0%BE%D1%80%D0%BD%D0%B5%D0%BC%D1%83%D1%82-%D1%81-20-%D0%B2-%D0%BC%D0%B0%D1%87-%D0%BE%D1%82-%D0%B2%D0%B8%D1%81%D1%88%D0%B0%D1%82%D0%B0-%D0%BB%D0%B8%D0%B3%D0%B0-news743715.html", "text": "Отборът на Манчестър Юнайтед победи като гост Борнемут с 2:0 в мач от Висшата лига на Англия. Крис Смолинг в 28-ата минута и Ромелу Лукаку в 70-ата минута вкараха головете за 23-ата победа на Манчестър Юнайтед в първенството на Англия от старта на кампанията. Отборът е на второ място в класирането, на 14 точки зад лидера Манчестър Сити, който е с мач по-малко от Манчестър Юнайтед. Борнемут регистрираха 15 –ата си загуба за сезона, като отборът е на  11-а позиция. Сподели:", "date": "2018.04.19", "title": "Манчестър Юнайтед победи Борнемут с 2:0 в мач от Висшата лига"}
{"url": "http://pik.bg/%D0%BD%D0%B8%D1%89%D0%BE-%D0%BD%D0%BE%D0%B2%D0%BE-%D0%BF%D0%BE%D0%B4-%D1%81%D0%BB%D1%8A%D0%BD%D1%86%D0%B5%D1%82%D0%BE-%D0%B1%D0%BB%D0%B0%D0%B3%D0%BE-%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D0%B7%D0%B0%D0%B1%D0%B8-%D0%BF%D0%BE%D1%80%D0%B5%D0%B4%D0%BD%D0%B0%D1%82%D0%B0-%D1%82%D1%8F-%D0%B5-%D1%81-%D1%8F%D0%BA%D0%B0-%D0%B4%D1%83%D0%BF%D0%B0%D1%80%D0%B0-%D0%B8-%D1%81%D0%BD%D0%B8%D0%BC%D0%BA%D0%B8-news743601.html", "text": "Нова звездна двойка изгря на хоризонта! Благо Джизъса успя да забие Гери-Никол и двамата вече са заедно от няколко седмици. Новината потвърди един от най-близките хора на бившия футболист. Георгиев си харесва яката дупара, щом я вижда за пръв път, и започва да я ухажва. Първоначално младата изпълнителка се дърпа, но Джизъса е изключително настоятелен и не приема отказа на Гери да излязат и да се видят насаме. В крайна сметка певицата се съгласява и още след първата среща хлътва по бившия национал. Благо успява да омае в мрежата си Гери. Именно заради връзката си с варненската певица Георгиев от няколко седмица не пропуска да наблюдава отблизо изявите й в \"Като две капки вода\". Джизъса и новата му изгора не искат да афишират връзката си публично и поради тази причина се крият от всички, пише ежедневник. За това, че са двойка, знаят само най-близките им хора. Благо и Яката дупара често се усамотяват в малки ресторанти и кафета в София. Двамата само веднъж се появиха публично в столична дискотека заедно след поредния епизод на \"Капките\". Благо все още е женен за Есмер Омерова, от която има и дете. Двамата са в процес на развод. Сподели:", "date": "2018.04.19", "title": "НИЩО НОВО ПОД СЛЪНЦЕТО! Благо Георгиев заби поредната! Тя е с яка дупара и... (СНИМКИ)"}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D0%BE%D1%82%D0%B2%D0%BE%D1%80%D0%B8-%D0%B2%D1%80%D0%B0%D1%82%D0%B8-%D0%BF%D1%8A%D1%80%D0%B2%D0%B8%D1%8F-%D0%BA%D0%B8%D0%BD%D0%BE%D1%81%D0%B0%D0%BB%D0%BE%D0%BD-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%BE%D1%82-%D0%B4%D0%B5%D1%81%D0%B5%D1%82%D0%B8%D0%BB%D0%B5%D1%82%D0%B8%D1%8F-%D0%BD%D0%B0%D1%81%D0%B0%D0%BC-news743720.html", "text": "Саудитска Арабия откри първото достъпно за обществеността кино, и сложи край на близо 40-годишната забрана на кинопрожекциите, предаде Ройтерс, цитирани от БНР. Обикновените саудитци обаче ще трябва да изчакат още няколко седмици, преди да може да си купят билет. Частните прожекции, започнали в Рияд този месец, са само с покани. Те ще бъдат открити за обществеността през месец май. Въпреки ограничения достъп, прожекцията е нова стъпка напред в реформите, започнати от влиятелния престолонаследник Мохамед бин Салман. През последните две години престолонаследникът облекчи много ограничения, включително за публичните концерти и правото на жените да шофират. Сподели:", "date": "2018.04.19", "title": "Историческо! Отвори врати първия киносалон в Саудитска Арабия от десетилетия насам"}
{"url": "http://pik.bg/%D0%BA%D1%80%D0%BE%D1%82%D0%BE%D0%BD%D0%B5-%D0%B8%D0%B7%D0%BC%D1%8A%D0%BA%D0%BD%D0%B0-%D1%82%D0%BE%D1%87%D0%BA%D0%B0-%D0%BE%D1%82-%D1%8E%D0%B2%D0%B5%D0%BD%D1%82%D1%83%D1%81-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D0%B0%D1%82%D0%B0-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-news743723.html", "text": "Отборите на Кротоне и Ювентус завършиха наравно 1:1 в мач от междинния 33-и кръг на футболния шампионат на Италия. Гостите от Торино поведоха в резултата в 16-ата минута с попадение на Алекс Сандро. В 65-ата минута Сими възстанови равенството. В същото време тимът на Наполи се възползва по най-добрия начин от грешната стъпка на Ювентус, като победи у дома Удинезе с 4:2. Гостите от Удине на два пъти повеждаха в резултата чрез Якуб Янто в 41-ата и Сванте Ингесон в 55-ата минута. Лоренцо Инсине в 45-ата минута направи 1:1, а Раул Албиол в 64-ата минута – 2:2. Голове на Аркадиуш Милик в 70-ата минута и на Лоренцо Торели в 75-ата минута осигуриха трите точки за Наполи. Така Наполи се приближи на четири точки зад лидера Ювентус. Беневенто – 0:3 Кротоне – Ювентус 1:1 Верона – 0:1 – Дженоа 2:1. Андрей Гълъбинов не бе в групата на Дженоа за двубоя СПАЛ 2013 – Киево 0:0 – Удинезе 4:2 – Болоня 1:0 Торино – Милан 1:1 Фиорентина – 3:4 Сподели:", "date": "2018.04.19", "title": "Кротоне измъкна точка от Ювентус в шампионата на Италия"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0-70-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D1%81%D0%B8-%D1%81-%D0%BC%D0%B0%D1%81%D0%BE%D0%B2%D0%B8-%D0%BF%D1%80%D0%BE%D1%8F%D0%B2%D0%B8-news743721.html", "text": "Честванията по повод 70 години от основаването на Израел започнаха с факлена церемония в Йерусалим, която даде начало на няколко дни, изпълнени с празнични събития, съобщават ДПА и Франс Прес, циитрани от БНР. Честванията ще продължат 70 часа до събота вечер. Планирани са улични фестивали и спектакли с фойерверки в Тел Авив и Йерусалим, както и авиошоу. На церемония в Йерусалим премиерът Бенямин Нетаняху приветства  \"истинските семена на мира\", които според него започват да покълват в някои арабски страни. Той не уточни кои държави има предвид, но в коментарите на агенциите се отбелязва, че напоследък има признаци на затопляне на отношенията, особено със Саудитска Арабия, която подобно на Израел приема Иран като сериозна заплаха. В реч по време на церемонията в Тел Авив, писателят Дейвид Гросман каза, че Израел е създаден, за да може еврейският народ да има свой дом, но допълни: \"Израелците няма да имат дом докато палестинците не получат свой\". Сподели:", "date": "2018.04.19", "title": "Израел отбелязва 70 години от създаването си с масови прояви"}
{"url": "http://pik.bg/%D1%81%D0%BB%D0%B5%D0%B4-%D1%83%D0%B6%D0%B0%D1%81%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D1%81%D1%82%D1%80%D0%B0%D1%85%D0%BE%D0%B2%D0%BA%D0%B0-%D0%B8%D0%BB%D0%B8-%D0%B0%D0%B2%D1%82%D0%BE%D0%BC%D0%BE%D1%80%D0%B3%D0%B0-%D0%B7%D0%B0-10-%D1%82%D0%B5-%D0%BF%D0%BE%D1%82%D1%80%D0%BE%D1%88%D0%B5%D0%BD%D0%B8-%D0%BE%D1%82-%D0%BF%D0%B8%D1%8F%D0%BD%D0%B0%D1%82%D0%B0-%D0%B8-%D0%BD%D0%B0%D0%B4%D1%80%D1%83%D1%81%D0%B0%D0%BD%D0%B0-%D1%82-news743643.html", "text": "40 дни ще трябва да чакат потърпевшите, чиито коли бяха смачкани от танцьорката Габриела Медарова пред \"Оазис 4\" в Пловдив, за да получат обезщетение. Това стана ясно на първичния оглед, извършен от застрахователи вчера по обед. Разбра се, че компаниите ще изплащат единствено авточастите, без да включват цената за ремонта на автомобилите. Предстои да бъде извършен и вторичен оглед, който ще бъде по-обстоен. Тогава представителите на застрахователните дружества ще инспектират купетата и ходовата част на автомобилите. Огледът на една кола  - \"Шевролет Епика\", вчера отне 15 минути. Освен него най-пострадали са още три автомобила - \"Фолксваген Пасат\", \"Шкода\" и \"Ауди\", предава \"Марица\". Потърпевшите вече са се консултирали с адвокати, които са ги посъветвали да изчакат решението на съда. След това всеки най-вероятно ще подаде иск към Габриела Медарова. Засега потърпевшите отказват да пуснат колективен иск срещу танцьорката. Междувременно търговци от автоморги и прекупвачи на желязо вече демонстрират мераци да изкупуват смачканите от танцьорката коли. Те вече са минали на обиколка по превърнатата в автогробница улица в \"Кючук Париж\" и са пъхнали визитките си под чистачките на най-пострадалите автомобили. Предстои собствениците да решат дали да предприемат сложни и скъпи ремонти, или просто да дадат колите си за скрап. Сподели:", "date": "2018.04.19", "title": "СЛЕД УЖАСА В ПЛОВДИВ: Застраховка или автоморга за 10-те потрошени от пияната и надрусана танцьорка Габриела коли"}
