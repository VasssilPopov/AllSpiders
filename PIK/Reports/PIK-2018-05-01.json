{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%81%D0%B2%D0%B0%D0%BB%D0%BA%D0%B0-%D1%81%D0%B8%D0%BD%D1%8A%D1%82-%D0%BD%D0%B0-%D0%BA%D1%80%D0%B0%D1%81%D0%B8-%D0%B1%D0%B0%D0%BB%D1%8A%D0%BA%D0%BE%D0%B2-%D0%B7%D0%B0%D0%B1%D0%B8-%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D0%BA%D1%83%D0%B8%D0%BD%D0%B8-%D0%B0%D0%BB%D0%B8%D1%81-%D1%81%D0%BD%D0%B8%D0%BC%D0%BA%D0%B8-news746892.html", "text": "Синът на един от най-добрите ни футболисти Красимир Балъков - Краси Балъков-младши, се завърна за постоянно в България и се отдаде изцяло на живота и купона. До скоро младият Балъков имаше сериозна приятелка, с която ходеше няколко години в Щутгард. През пролетта той доведе красивата моделка в родното Велико Търново, за да я запознае с родата. Със зачестяване на визитите му у нас, връзката с гаджето му се разсъхна. От тогава младежът не спира да обикаля актуалните родни заведения, пише ежедневник. Балъков-младши, който се занимава с тенис, доста често може да бъде забелязан в столичен хотел в кв. \"Лозенец\" в компанията на засукани девойки. В светските среди вече е определян за по-апетитна хапка. В последно време Красимир е особено близък със сестрата на Куини-Алис - бившата на Благо Джизъса. С Никол се познавали отдавна, но били само приятели, а днес вече сериозни гаджета. Сподели:", "date": "2018.05.01", "title": "ГОРЕЩА СВАЛКА! Синът на Краси Балъков заби сестрата на Куини-Алис (СНИМКИ)"}
{"url": "http://pik.bg/%D1%81%D1%82%D0%B0%D1%82%D1%83%D1%8F%D1%82%D0%B0-%D0%BD%D0%B0-%D0%B1%D0%BE%D0%B3%D0%BE%D1%80%D0%BE%D0%B4%D0%B8%D1%86%D0%B0-%D0%B2-%D1%85%D0%B0%D1%81%D0%BA%D0%BE%D0%B2%D0%BE-%D1%81%D0%B5-%D1%80%D1%83%D1%88%D0%B8-%D0%B0-%D0%B5-%D0%B2%D0%BF%D0%B8%D1%81%D0%B0%D0%BD%D0%B0-%D0%B2-%D0%B3%D0%B8%D0%BD%D0%B5%D1%81-news746889.html", "text": "Емблематичният за Хасково монумент на Света Богородица се руши. Поради съображения за сигурност паркалисът и магазинът за сувенири под монумента вече шести месец са затворени за посетители. Община Хасково е заложила малко над 48 хиляди лева в бюджета си за ремонт на най-голямата в света статуя на Богородица. Реновирането обаче все още не е започнало, предава БНТ. Вече шести месец горната част от постамента на хасковската Богородица се руши. Падат големи участъци от каменната облицовка на южната, западната и северната фасади. Мястото е обезопасено. От общинската администрация обясниха, че ремонтът се е забавил заради спазването на законови срокове. Въпреки, че фасадата на монумента се руши и параклисът е затворен, тук туристи продължават да идват. Заради създалата се ситуация от туристическия информационен център, които стопанисват обекта, временно са изнесли малък офис, откъдето хората могат да получат информация или да си купят сувенир. Сподели:", "date": "2018.05.01", "title": "Статуята на Богородица в Хасково се руши! А е вписана в Гинес..."}
{"url": "http://pik.bg/%D0%BA%D0%B0%D1%82%D0%BE-%D0%B2-%D1%82%D1%83%D1%80%D1%81%D0%BA%D0%B8-%D1%81%D0%B5%D1%80%D0%B8%D0%B0%D0%BB-%D0%B1%D0%B0%D1%80%D0%BC%D0%B0%D0%BD%D0%BA%D0%B0-%D0%B7%D0%B0%D0%B2%D1%8A%D1%80%D1%82%D1%8F-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%BC%D0%BE%D0%BC%D1%87%D0%B5-%D0%BF%D1%80%D0%B5%D0%BC%D0%B5%D1%82%D0%BD%D0%B0-%D0%B3%D0%BE-%D1%87%D0%B5-%D0%B5-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D1%80%D0%B0%D0%B7%D0%BE%D1%80%D0%B8-%D1%81%D0%B5-news746894.html", "text": "Барманка от кафене в центъра на Благоевград буквално разплака фамилията на 29-годишно момче от благоевградския квартал \"Струмско\", след като го омота в мрежите си. Симеон В. останал като гръмнат, след като преди дни разбрал, че любимата му е напуснала квартирата си и е избягала с парите, дадени от родителите му за организация на бъдещата им сватба. Любовта между двамата млади продължила няколко месеца. Опасната чаровница зад бара успяла да омагьоса и подлуди от любов Симеон, който давал всичко за нея, коментират приятелите му. Представил девойката на родителите си, заявил сериозните си намерения, а те от своя страна, започнали да обсипват годеницата с всевъзможни подаръци, разказва за влюбения до уши младеж \"Струма.ком\". Щастието във фамилията било огромно, когато любимата на Симо, заявила, че е бременна. Започнала трескава подготовка за сватба. Хилядарки били дадени на момичето, да плаща за организацията на сватбеното тържество, за рокля, за ресторант и украса, за подготвяно моминско парти и т. н. Родата била известена за предстоящото сватбено тържество до преди дни. Когато бъдещата младоженка признала, че не е бременна, вдигнала си чуковете и изчезнала с \"даровете\". Случката е най-коментираната тема сред близките и приятелите на момчето, което изпаднало в шок от случилото се. Сподели:", "date": "2018.05.01", "title": "КАТО В ТУРСКИ СЕРИАЛ! Барманка завъртя главата на момче! Преметна го, че е бременна, разори семейството му и избяга"}
{"url": "http://pik.bg/%D0%B1%D0%B0%D0%B3%D0%B0%D1%82%D0%B0-%D0%B8%D0%B7%D0%BB%D0%B8%D0%B7%D0%B0-%D0%B2-%D0%BA%D0%BE%D0%BB%D0%BE%D1%81%D0%B0%D0%BB%D0%B5%D0%BD-%D0%B4%D0%B2%D1%83%D0%B1%D0%BE%D0%B9-news747027.html", "text": "Най-добрият български ММА боец в тежка категория - Благой Иванов, ще стартира по неповторим начин участието си в най-популярната верига за смесени бойни изкуства в света UFC. Багата ще се изправи срещу бившия шампион Жуниор дос Сантос в основен мач за вечерта на 14.07, в Айдахо. Дос Сантос е едно от легендарните попълнения в UFC, като разполага с 23 професионални двубоя в кариерата си, пише \"Топспорт\". Той е побеждавал топ имена в ММА като Стипе Миочич, Франк Мир, Марк Хънт, Кейн Веласкес, Рой Нелсън, Мирко Кро Коп, Фабрисио Вердум, Стефан Струве и други изключително силни ММА бойци. Срещата ще се състои в \"Сенчъри Линк Арена\" в Бойзи. В професионалния си път до момента Багата разполага с 16 победи в 17 мача. За шампиона на WSOF това ще бъде дебют в UFC... и то какъв! Сподели:", "date": "2018.05.01", "title": "Багата излиза в колосален двубой"}
{"url": "http://pik.bg/%D0%B7%D0%B0%D1%89%D0%BE-%D0%BC%D0%B0%D0%BA%D1%80%D0%BE%D0%BD-%D0%B5-%D1%81%D0%BA%D0%B5%D0%BF%D1%82%D0%B8%D1%87%D0%BD%D0%BE-%D0%BD%D0%B0%D1%81%D1%82%D1%80%D0%BE%D0%B5%D0%BD-%D0%BA%D1%8A%D0%BC-%D0%B8%D0%B7%D0%BF%D1%8A%D0%BB%D0%BD%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%E2%80%9E%D0%BE%D0%B4%D0%B0%D1%82%D0%B0-%D0%BD%D0%B0-%D1%80%D0%B0%D0%B4%D0%BE%D1%81%D1%82%D1%82%D0%B0%E2%80%9C-%D0%B7%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news746965.html", "text": "Hurriyet, цитиран от \"Фокус\". е започва от погрешно название и приключва с лошо оформление. Докато обяснява съответните европейски пътеки на „западнобалканските страни“, гореспоменатата стратегия описва Черна гора и Сърбия като „настоящи фаворити в процеса\". Албания и (в тяхната предубедена терминология) и „Бивша югославска република Македония\" са означени като държави, „отбелязващи значителен напредък в европейския им път\", за който „Комисията на ЕС е готова да изготви препоръки за започване на преговори за присъединяване\". Що се отнася до Босна и Херцеговина, стратегията декларира, че „ЕК ще започне да подготвя становище относно Босна и Херцеговина за кандидатурата за членство\". По отношение на Косово, стратегията настоява за споразумение за нормализиране на отношенията със Сърбия и двусмислено заявява, че Косово „има възможност за устойчив напредък чрез прилагане на Споразумението за стабилизиране и асоцииране\". През февруари 2018 г. Европейската комисия прие стратегия под надслов „Надеждна перспектива за засилен ангажимент на ЕС за разширяване със Западните Балкани“. Документът разглежда политиката на разширяване „като неотменна част от по-голямата стратегия за укрепване на ЕС до 2025 г.\", пише Теоман Ертугрул в статия за турския вестник От години Европейският съюз се опитва да трансформита балканския регион онтологически, като започне от името му. В резултат на тези усилия Балканите бяха разделени на подрайони. Според това погрешно схващане Хърватия, България, Румъния и Гърция вече не са част от Балканите, тъй като са членове на ЕС. От друга страна, Босна и Херцеговина, Сърбия, Черна гора, Косово, Албания и Македония са част от т.нар. подрайон Западни Балкани. Турция формира региона на Източните Балкани. Може да се каже, че авантюрата на ЕС за разширяването на Балканит Върховният представител на Европейския съюз по въпросите на външните работи и политиката на сигурност Федерика Могерини, заедно с комисаря по разширяването Йоханес Хан, наскоро представиха годишния пакет по разширяването пред Европейския парламент в Страсбург, като представиха седем отделни доклади и оценки на изпълнението на политиката на разширяване на Европейския съюз. Те обявиха препоръката на Комисията да бъдат започнати преговори за присъединяване с Македония и Албания. Освен това те заявиха, че ЕК също работи за изготвянето на становище по кандидатурата на Босна и Херцеговина, а сътрудничеството с органите на Косово продължава да се основава на Споразумението за стабилизиране и асоцииране. Могерини и Хан също така подчертаха намерението на ЕС да продължи да улеснява диалога за нормализиране на отношенията между Белград и Прищина, включително за постигането на правно обвързващо споразумение. Те описаха това решение като „крачка напред за Македония и Албания, както и за целия регион на Западните Балкани\". Въпреки това, френският президент Еманюел Макрон в реч пред Европейския парламент на 17 април отхвърли разширяването на ЕС до момента, в който в него не бъдат завършени основополагащи реформи. „Не искам Балканите да се обърнат към Турция или Русия. Но не искам Европа, която трудно ще работи като организация от 27 държави, да реши, че може да продължи да галопира с 30 или 32 членове“, бяха думите на лидера на Париж, който допълни, че ще подкрепи евентуално разширяване на Общността, когато има налице „правно задълбочаване и реформа на нашата Европа\". Изключително забележително е, че основната цел на френския президент за Балканите не носи мир, сигурност, просперитет и стабилност в региона. Единствената му загриженост е да изключи определени страни като Турция, която в исторически план е не само част от Балканите, но и има дълбоко вкоренени вековни отношения с региона. „Енциклопедия Британика“ твърди, че дори „думата Балкан е турска и означава планина\". Времето ще ни покаже дали ЕС, с манталитет като този на френския президент Макрон, ще успее да намери начин да не влиза в задънена улица на Балканите. Сподели:", "date": "2018.05.01", "title": "Защо Макрон е скептично настроен към изпълнението на „Одата на радостта“ за Балканите?"}
{"url": "http://pik.bg/%D1%81%D1%8A%D1%80%D0%B1%D0%B8%D1%8F-%D1%81-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%BD%D0%B5-%D1%81%D0%BC%D0%B5-%D0%B5%D0%B4%D0%BD%D0%B0%D0%BA%D0%B2%D0%B8-%D0%BD%D0%B8%D0%B5-%D0%BD%D0%B5-%D1%81%D0%BC%D0%B5-%D0%B1%D0%B8%D0%BB%D0%B8-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%85%D0%B8%D1%82%D0%BB%D0%B5%D1%80-news747006.html", "text": "Tanjug Истина е, че Сърбия и Хърватия не са еднакви, защото ние не сме били на страната на Хитлер и не сме извършили Холокост срещу евреите. Това заяви министърът на външните работи на Сърбия Ивица Дачич в отговор на изявление на хърватския премиер Андрей Пленкович, предава , държавната информационна агенция на западната ни съседка, пише \"Фокус\". По-рано във вторник Пленкович заяви, че „не е добре да се използва думата „война\" в дипломатически или друг смисъл\", и че Сърбия и Хърватия „не са еднакви, не са били и няма да бъдат такива и в бъдеще\". Двустранните отношения между Сърбия и Хърватия винаги са били съпроводени с трудности заради бремето на историята, но в последно време се изостриха допълнително заради серия инциденти. След скандала, при който лидерът на сръсбките радикали Войслав Шешел нагруби делегацията на Загреб, която бе на двудневно посещение в Белград, и направи опит да разкъса националното знаме на Хърватия, кабинетът на Андрей Пленкович изостри тона срещу западната ни съседка. Последва забрана за влизане в Хърватия на сръбския министър на отбраната Александър Вулин, който планираше посещение в концентрационния лагер Ясеновац. Хърватия остава отворена за сътрудничество със Сърбия, но тя все още е твърдо ангажирана да защитава достойнството и националните интереси на страната, увери министър-председателят й Пленкович, като подчерта, че забраната за влизане в страната на Вулин остава в сила. „Смятахме, че пристигането му няма да допринесе за намаляване на напрежението и за изграждане на добри съседски отношения. Това съобщение беше ясно. Искаме да си сътрудничим, доказахме това“, подчерта хърватският премиер. Белград се закани с контрамерки на решението на Загреб. В отговор държавният глава на Хърватия Колинда Грабар-Китарович заяви, че не се интересува от ответните мерки, които Сърбия ще въведе. „Не се интересувам от отговора на Сърбия, а само как ще продължи диалогът. Сърбия трябва да реши какво да направи по-нататък\", поясни Грабар-Китарович. По-късно официален Белград приеме решение за забрана за влизане в страната на хърватския министър на отбраната Дамир Кръстичевич. Сподели:", "date": "2018.05.01", "title": "Сърбия: С Хърватия не сме еднакви, ние не сме били на страната на Хитлер"}
{"url": "http://pik.bg/%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0%D1%82%D0%B0-%D0%B0%D0%B3%D0%B5%D0%BD%D1%86%D0%B8%D1%8F-%D0%B7%D0%B0-%D0%B0%D1%82%D0%BE%D0%BC%D0%BD%D0%B0-%D0%B5%D0%BD%D0%B5%D1%80%D0%B3%D0%B8%D1%8F-%D0%BD%D0%B5-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D0%BD%D0%B5%D1%82%D0%B0%D0%BD%D1%8F%D1%85%D1%83-%D1%81%D1%80%D0%B5%D1%89%D1%83-%D0%B8%D1%80%D0%B0%D0%BD-news746973.html", "text": "Deutsche Welle, цитиран от \"Фокус\". Международната агенция за атомна енергия (МААЕ) потвърди, че „не разполага с достоверни данни за дейноста на Иран, насочена към разработване на ядрено оръжие след 2009 г.“. Съветът на директорите на МААЕ достигна до извода, че въпросът е закрит на основание доклад, представен още през 2015 г. Това се казва в изявление на организацията, публикувано във вторник, 1 май, предава Документът бе разпространен ден, след като министър-председателят на Иран Бенямин Нетаняху обяви за наличието на нови доказателства, че Иран има секретна програма за разработване на ядрено оръжие, която може да бъде възобновена във всеки един момент. При това Нетаняху се позова на „таен атомен архив“ на Иран, от който през последните седмици израелските спецслужби са успели да получат „десетки документи“. САЩ оцениха изявлението на Израел като заслужаващо доверие. От редакцията отбелязват обаче, че Нетаняху направи разкритията в навечерието на 12 май, когато държавният глава на САЩ Доналд Тръмп трябва да обяви дали страната му ще остане в споразумението за ядрената програма на Иран, постигнато през лятото на 2015 г. МААЕ не коментира директно обвиненията на Нетаняху, подчертавайки, че „не обсъжда публично въпроси, свързани с подобна информация“. Същевременно организацията отбеляза, че „оценява всяка налична информация, засягаща сигурността“. Върховният представител на Европейския съюз по въпросите на външните работи и политиката на сигурност Федерика Могерини също заяви, че няма доказателства за нарушаването от страна на Иран на условията на ядрената сделка. Тя припомни, че от 2015 г. насам МААЕ е разпространила вече 10 доклада, потвърждаващи, че Техеран спазва сделката, постигната със световните сили. Сподели:", "date": "2018.05.01", "title": "Международната агенция за атомна енергия не потвърди обвиненията на Нетаняху срещу Иран"}
{"url": "http://pik.bg/50-%D0%B4%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-266-%D0%BF%D1%80%D0%BE%D0%BC%D0%B8%D0%BB%D0%B0-%D0%B0%D0%BB%D0%BA%D0%BE%D1%85%D0%BE%D0%BB-%D0%B2-%D1%81%D1%8A%D1%80%D0%B1%D0%B8%D1%8F-news746990.html", "text": "сръбското издание „Блиц“, цитиран от \"Фокус\" Пиян шофьор получи 50 дни затвор, директно след спирането му от полицията, след като в кръвта му е открити 2.66 промила алкохол, предава . Мъжът е хванат от полицията в село Дивчибаре, което е на 15 км южно от град Валево. Преди това на мъжа му е била отнета книжката за 9 месеца, както и 15 контролни точки. Присъдата за 50 дни затвор е произнесена от съда във Валево 1 час след задържането. Сподели:", "date": "2018.05.01", "title": "50 дни затвор за 2.66 промила алкохол в Сърбия"}
{"url": "http://pik.bg/%D1%84%D0%B0%D0%BB%D0%B8%D1%80%D0%B0-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%B5%D0%BD-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB-%D0%BD%D0%B0-%D0%BA%D0%B8%D1%82%D0%B0%D1%80%D0%B8-news747017.html", "text": "Производителят на китари Гибсън (Gibson), който не слизаше от сцената през десетилетията на американската рокендрол мания, подаде молба за съдебна защита от кредитори, което според американските закони е равносилно на обявяване на фалит, предаде Асошиейтед прес. Китарите \"Гибсън\" са ценени от поколения легендарни изпълнители. Когато почина Чък Бери, любимата му черешово-червена китара \"Гибсън\" бе закрепена на вътрешната страна на капака на ковчега. Дейвид Боуи предпочете \"Гибсън Ел 4\" от 1989 година, когато стана фронт мен на групата \"Тин машин\". Планът за предварително договореното преструктуриране, представен днес, ще позволи на Гибсън брандс (Gibson Brands Inc.) да продължи да работи със 135 млн. долара финансиране от кредитори. Гибсън е основана през 1894 г. и се намира в Нешвил, щата Тенеси. Компанията прави също и пиана, отбелязва БТА. Сподели:", "date": "2018.05.01", "title": "Фалира легендарен производител на китари "}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8-%D0%BF%D0%BB%D0%B0%D1%89%D0%B0%D1%82-%D0%BE%D1%82-%D0%B4%D0%B6%D0%BE%D0%B1%D0%B0-%D1%81%D0%B8-180-%D0%B1%D0%BE%D0%BD%D0%B0-%D0%B7%D0%B0-%D0%BE%D1%85%D1%80%D0%B0%D0%BD%D0%B0-%D0%BD%D0%B0-%D0%B3%D0%B5%D0%B9%D0%BF%D0%B0%D1%80%D0%B0%D0%B4%D0%B0-news746925.html", "text": "Гейпарадите не са лъжица за нашето общество, дори и да са приети в други държави. Столичната община заяви, че ще подкрепя събитието. Предполагам, че е имало много силен натиск над общината. Това е ценностен сблъсък. Не мисля, че този прайд решава каквито и да е проблеми. Хомосексуалистите не са дискриминирани в България. Те търсят начини да бъдат забелязани, защото с какво друго могат да ги забележат, ако не с ориентацията им?! Това коментира пред \"България он еър\" Карлос Контрера - общински съветник от ВМРО и председател на „Патриоти за София“ в Столичния общински съвет. По негови изчисления само охраната на парада ще струва на общината 180 000 лева. Активизираните полицаи ще бъдат дръпнати от няколко района, които ще останат на практика неохраняеми, допълни още Контрера. Кой пречи на тези хора да бъдат такива? Защо трябва да се тръби? Хората, които защитават гейпарада, са с изключително тоталитарно мислене. Тези „защитници“ изповядват философията, че само тяхната гледна точна е правилната, а всички други трябва да бъдат мачкани. Няма да спрем да се противопоставяме. Една от идеите на тези прайдове е да свикнем с гейбраковете и осиновяването на деца от гейдвойки, изтъкна общинският съветник. Карлос Контрера съзря двоен стандарт в случая с арестуваната кметица на столичния район „Младост“ Десислава Иванчева по обвинения в тежка корупция. Не може да блокираш административно един район, да притискаш граждани и фирми и да работиш по безочлив начин. Преди дни арестуваха няколко служители на ДАИ, но не виждам тълпи от протестиращи хора за тях. Обществото ни проявява двойни стандарти. Защитата се опитва да представи този процес като фарс, а говорим за много сериозна корупция. Не трябва да губим фокус от голямата тема, подчерта той. Сподели:", "date": "2018.05.01", "title": "СКАНДАЛНО! Столичани плащат от джоба си 180 бона за охрана на гейпарада"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B8%D0%B6%D1%82%D0%B5-%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B0-%D0%BD%D0%B0-%D0%BA%D0%B0%D0%BB%D0%B8%D0%BD%D0%B0-%D0%B8-%D1%81%D1%8A%D0%BF%D1%80%D1%83%D0%B3%D0%B0-%D0%B9-%D0%BA%D0%BE%D0%B8%D1%82%D0%BE-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%B2-%D0%B0%D0%BB%D0%BF%D0%B8%D1%82%D0%B5-news746994.html", "text": "52-годишната българка Калина Дамянова, която загина в Алпите, и 59-годишният й съпруг Марио Кастильони са потеглили от френския град Шамони на 26 април. Припомняме, че двамата загинаха по време на планински преход. Именно Марио Кастильони е бил водач на групата, която е трябвало да достигне до швейцарския град Цермат. На страницата си във Фейсбук Кастильони е публикувал снимка на цялата група на 26 април. В последните часове под снимката десетки приятели и познати на загиналите скърбят за загубата им. От снимките в страницата на 59-годишния италианец става ясно, че той е осъществил същия преход преди 2 години. Маршрутът от Шамони до Цермат е смятан т ски алпинистите за \"царица\" на зимните преходи, тъй като е изключително труден. На 26 април на преход тръгват 14 туристи. Осем души намират смъртта си, след като групата попада в капана на лошото време, а шестима са спасени, благодарение на мащабна спасителна акция. Маршрутът от Шамони до Цермат е дълъг около 1600 километра, а денивелацията е 8400 метра. Преходът се нарича още \"Високият път\". Средно походите по този маршрут отнемат около седмица. Сподели:", "date": "2018.05.01", "title": "САМО В ПИК! Вижте последната СНИМКА на Калина и съпруга й, които загинаха в Алпите"}
{"url": "http://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%BF%D0%BE%D0%B4%D1%87%D0%B5%D1%80%D1%82%D0%B0%D0%B2%D0%B0-%D0%B2%D0%B0%D0%B6%D0%BD%D0%BE%D1%81%D1%82%D1%82%D0%B0-%D0%BD%D0%B0-%D1%8F%D0%B4%D1%80%D0%B5%D0%BD%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81-%D0%B8%D1%80%D0%B0%D0%BD-news746971.html", "text": "AFP, цитирана от \"Фокус\". Изявлението на министър-председателя на Израел Бенямин Нетаняху за ядрената програма на Иран „подчертава важността“ на контрола, наложен на Техеран съгласно споразумението от 2015 г. Това заяви министърът на външните работи на Великобритания Борис Джонсън, предава „Презентацията на израелския премиер за миналите проучвания на Иран в областта на ядрените оръжия подчертава колко е важно да се запазят ограниченията върху ядрените амбиции на Техеран“, се казва в изявление на Джонсън. Сподели:", "date": "2018.05.01", "title": "Борис Джонсън: Изявлението на Нетаняху подчертава важността на ядреното споразумение с Иран"}
{"url": "http://pik.bg/%D0%B2%D0%B7%D0%B8%D0%BC%D0%B0%D0%B9%D1%82%D0%B5-%D0%BF%D1%80%D0%B8%D0%BC%D0%B5%D1%80-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B7%D0%B0%D0%BA%D1%83%D1%81%D0%B2%D0%B0%D1%82-%D1%81%D1%83%D0%BF%D0%B5%D1%80%D0%BC%D0%BE%D0%B4%D0%B5%D0%BB%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news746876.html", "text": "Супермоделите задължително закусват обилно! И доказателство за това са редиците снимки на чинии в Инстаграм, които най-красивите жени на планетата споделят в сутрешните часове на деня. Момичето на Леонардо ди Каприо, Нина Агдал, всяка сутрин изпива бутилка минерална вода и чаша кафе. \"Ако сутрин ми предстои работа, закусвам омлет, а през уикенда - кисело мляко\", казва тя. Джиджи Хадид често закусва в близкото кафе, където според думите й приготвят най-вкусните бъркани яйца с бекон и тост. Ако Джиджи закусва с приятеля си Зейн Малик, задължително на масата им присъства традиционната английска закуска, пише \"Ел.бг\". Даутцен Крус пък набляга на омлет с пиле и домати, авокадо и препечен хляб. \"Това е най-добрата закуска за мен\", споделя тя. В разтоварващите дни, които прави като повечето си колежки, моделът пие предимно зелени смутита. Закуската на Жизел Бюндхен съдържа чаша растително мляко, тост препечен хляб със сирене и плодове, но преди всичко това Жизел изпива чаша зелено смути с кейл, краставица, ябълка и авокадо. Денят на Миранда Кер пък започва с чаша топла вода с лимон за стимулиране на храносмилателната система. След обичайното смути със зеле, спанак, авокадо и краставици с целина, Миранда закусва яйца с авокадо или овесена каша. Ако има време, си приготвя и киноа. Това твърди в едно от интервютата годеницата на Евън Шпигел. Понякога си приготвя и бананови палачинки от 1 банан + 1 цяло яйце + 1 белтък + 2 ч.л. кокосово масло. Сподели:", "date": "2018.05.01", "title": "ВЗИМАЙТЕ ПРИМЕР! Ето какво закусват супермоделите! (СНИМКИ)"}
{"url": "http://pik.bg/%D0%B4%D0%B0%D0%BB%D0%B0%D0%B2%D0%B5%D1%80%D0%B0-%D1%84%D0%B8%D1%84%D0%B0-%D0%BF%D0%BB%D0%B0%D1%89%D0%B0-%D0%B0%D0%B2%D0%B0%D0%BD%D1%81%D0%BE%D0%B2%D0%BE-%D0%BF%D0%BE-2-%D0%BC%D0%BB%D0%BD-%D0%B5%D0%B2%D1%80%D0%BE-%D0%BD%D0%B0-%D0%B0%D1%84%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-%D0%B5%D1%82%D0%BE-%D0%BA%D0%BE%D0%B8-%D1%89%D0%B5-%D0%B3%D1%83%D1%88%D0%BD%D0%B0%D1%82-%D0%BF%D0%B0%D1%87%D0%BA%D0%B8%D1%82%D0%B5-%D0%BF%D1%80%D0%B5%D0%B4%D0%B8--news746933.html", "text": "Световната федерация по футбол (ФИФА) ще плати по 2 милиона долара авансово от наградния фонд на Мондиал 2018 на петте африкански футболни федерации, които ще участват. Конфедерацията по футбол на Африка (КАФ) заяви, че споразумението ще помогне на тези отбори да уредят въпроса с премиите на играчите, който избухва с пълна сила почти на всяко първенство. Египет, Мароко, Нигерия, Тунис и Сенегал ще представят Черния континент на този футболен форум, а в миналото тимове като Гана, Сенегал, Кот д'Ивоар, Камерун са били на прага да бойкотират мачове заради неполучени пари от квалификациите. Всяка от 32-те страни-финалистки получава от ФИФА по 1.5 милиона долара за подготовка, плюс поне по 8 милиона долара от наградния фонд. Световният шампион ще получи 38 милиона долара. Скандалите в отборите, липсата на финанси за подготовка и премии, се отразяват много лошо на имиджа на африканския футбол и влияят на представянето на футболистите, се казва още в изявление на КАФ. Последните случаи бяха от Световното първенство в Бразилия: Камерун пристигна със закъснение, правителството на Гана даде от бюджета 3 милиона долара, за да бъде предотвратена стачка, а играчите на Нигерия прекъснаха тренировка, след като разбраха, че в този ден няма да си вземат парите, пише \"Гол.бг\". Сподели:", "date": "2018.05.01", "title": "ДАЛАВЕРА! ФИФА плаща авансово по 2 млн. евро на африканците! Ето кои ще гушнат пачките преди Мондиала"}
{"url": "http://pik.bg/%D1%81%D0%B2%D0%B8%D0%BD%D1%89%D0%B8%D0%BD%D0%B0-%D0%B2%D0%B8%D0%B6%D1%82%D0%B5-%D0%B2-%D0%BA%D0%B0%D0%BA%D0%B2%D0%BE-%D0%BF%D1%80%D0%B5%D0%B2%D1%8A%D1%80%D0%BD%D0%B0%D1%85%D0%B0-%D1%80%D0%B0%D0%B9%D1%81%D0%BA%D0%BE-%D0%BA%D1%8A%D1%82%D1%87%D0%B5-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%B8%D1%8F-%D0%B1%D0%B0%D0%BB%D0%BA%D0%B0%D0%BD-news746845.html", "text": "Става въпрос за къмпинг „Кариерата“ по пътя за пещерата Леденика. Мястото беше облагородено преди няколко години, бяха монтирани масички и беседки. От там се разкрива живописна гледка към красивата природа на Враца. Мястото е любимо както на местните жители, така и на гости от други градове и държави. Красиво кътче във Врачанския Балкан е заринато от боклуци, алармираха потресени туристи. Проблемът е, че вместо да се наслаждават на уникалната панорама, хората са принудени да гледат камари с боклуци. Къмпингуващите там оставят бутилки, чинийки, опаковки и всякакви битови отпадъци, които развалят пейзажа, съобщава \"Булнюз\". В този случай обаче не можем да обвиним за свинщината манталитета на хората, които не пазят чистота. В близост няма нито една кофа, където къмпингуващите или минувачите да изхвърлят отпадъците си. Врачани, които милеят за родния си град, след всеки уикенд сами извозват боклуците до контейнери в града. Според тях обаче местната управа трябва да вземе мерки за опазването на природните ни богатства. Ако общината възложи на „БКС“ да постави контейнер на мястото и извозва отпадъците всеки понеделник, жителите и гостите на града ще останат с доста по-приятни впечатления от посещението си на това красиво природно кътче. Сподели:", "date": "2018.05.01", "title": "СВИНЩИНА! Вижте в какво превърнаха райско кътче във Врачанския Балкан"}
{"url": "http://pik.bg/%D0%BD%D0%B0%D1%85%D0%BE%D0%BA%D0%B0%D1%85%D0%B0-%D0%B4%D0%B5%D0%B9%D0%B2%D0%B8%D0%B4-%D0%B1%D0%B5%D0%BA%D1%8A%D0%BC-%D0%B7%D0%B0%D1%80%D0%B0%D0%B4%D0%B8-%D1%84%D1%80%D0%B8%D0%B7%D1%83%D1%80%D0%B0---%D0%B8%D0%B7%D0%B3%D0%BB%D0%B5%D0%B6%D0%B4%D0%B0%D0%BB-%D0%BA%D0%B0%D1%82%D0%BE-%D0%B4%D1%8F%D0%B4%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news746878.html", "text": "Дейвид Бекъм винаги е бил в списъка на най-стилниге мъже в света. Неговата визия и всяка промяна в нея се обсъждат също толкова, колкото и личния му живот. Дълго време бившият футболист ходеше с дълга коса, но я клъцна и вече е с къса прическа. Преди дни англичанинът шокира последователите си в \"Инстаграм\" с още по-къса фризура. Мнозина го разкритикуваха, че с нея Дейвид изглежда състарен и му препоръчаха да върне предишния си имидж. Освен прическата на Бекъм, в последно време той и Виктория са в устите на милионите им фенове и заради решението си да се разделят. Въпреки спекулациите, засега не се задава развод. Просто занапред съпрузите ще живеят на два различни континента - Виктория ще пребивава във Великобритания, докато Дейвид остава в Лос Анджелис, където го задържат бизнес дела, пише \"Грация.ру\". Сподели:", "date": "2018.05.01", "title": "Нахокаха Дейвид Бекъм заради фризура - изглеждал като дядка (СНИМКИ)"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D0%BD%D0%B0-%D0%BE%D0%BF%D0%B0%D1%88%D0%BA%D0%B0-%D0%B7%D0%B0-%D0%B4%D0%B0%D0%BD%D1%8A%D1%86%D0%B8-%D1%81%D0%BD%D0%B8%D0%BC%D0%BA%D0%B0-news746946.html", "text": "Лежерно, в ежедневен тоалет и слънчеви очила, се появи красивата и талантлива млада актриса от \"Откраднат живот\" Радина Думанян на опашка понеделник бе последният ден за подаване на декларациите за Думанян, която изигра ролята на очарователната д-р Биляна Захариева в докторската поредица, в момента е част от актьорския състав на драматичния театър под Тепатата.. Заедно с Радина на опашката се оказа и \"свекър й\" в \"Откраднат живот\", изигран от Краси Доков. Любимците от хитовия тв сериал се шегували, докато уточняват на кое гише какво се случва. Краси заявил, че един ден Радина ще взима три пенсии, предават от \"Под Тепето\". в Централна поща-Пловдив вчера. В доходите от предходната година. Сподели:", "date": "2018.05.01", "title": "Звезда от \"Откраднат живот\" на опашка за данъци (СНИМКА)"}
{"url": "http://pik.bg/%D0%BE%D1%82-%D0%B4%D0%BD%D0%B5%D1%81-%D0%B2-%D0%BF%D0%B8%D1%80%D0%BE%D0%B3%D0%BE%D0%B2-%D0%BF%D0%BE%D0%B5%D0%BC%D0%B0%D1%82-%D0%BF%D0%B0%D1%86%D0%B8%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D0%BB%D0%B8%D1%87%D0%BD%D0%B8-%D0%BB%D0%B5%D0%BA%D0%B0%D1%80%D0%B8-%D0%B2-%D0%BF%D0%BE%D1%87%D0%B8%D0%B2%D0%BD%D0%B8%D1%82%D0%B5-%D0%B4%D0%BD%D0%B8-news746964.html", "text": "От 1 май личните лекари ще имат възможност да сключват договори с медицинския център на болница \"Пирогов\". Така само срещу потребителската такса пациентите може да бъдат лекувани от специалистите на спешната болница, когато личният им лекар не е на работа, съобщи пред БНТ изпълнителен директор на най-голямата българска болница - \"Пирогов\" проф. Асен Балтов. \"От една година тече обновяването на нашия медицински център, който приключва и имаме възможност да поемем голяма част от хората, търсещи помощ. Това не може да стане директно през Спешната помощ на спешното отделение на \"Пирогов\", посочи той. Сподели:", "date": "2018.05.01", "title": "От днес в \"Пирогов\" поемат пациентите на лични лекари в почивните дни"}
{"url": "http://pik.bg/%D0%B2%D0%BC%D1%80%D0%BE-%D1%81-%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D0%B3%D1%80%D0%B0%D1%84%D0%B8%D1%82-%D0%B7%D0%B0-%D0%B0%D0%BF%D1%80%D0%B8%D0%BB%D1%81%D0%BA%D0%BE%D1%82%D0%BE-%D0%B2%D1%8A%D1%81%D1%82%D0%B0%D0%BD%D0%B8%D0%B5-news746852.html", "text": "По повод 142-годишнина от избухване на Априлското въстание от ВМРО изработиха впечатляващ графит в Драговищица. На площ по-голяма от 20 кв. м. се поместват традиционни елементи, свързани с Априлското въстание – изправеният лъв на зелен фон, думите „Свобода или смърт“, както и датата на избухване на въстанието – 20 април 1876 г. В реализацията на мащабното произведение взеха участие членове и симпатизанти на ВМРО-Костинброд и жители на Драговищица, а инициативата беше подкрепена от народния представител и организационен секретар на ВМРО Юлиан Ангелов. Самият графит е изработен от младия артист Калоян Николов. Със съдействието на Албена Виденова, кмет на Драговищица, предстои да бъде монтирано осветление, което да осигурява видимост на произведението и в тъмната част на деня. По този нестандартен метод чрез съвременни художествени средства се представя и социализира важна част от героичната българска история, като творбата има както естетическа, така и образователна функция. Сподели:", "date": "2018.05.01", "title": "ВМРО с уникален графит за Априлското въстание"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D1%80%D0%B0%D0%BB%D0%B5%D1%82%D0%B5-%D0%BB%D0%B8%D0%BA%D1%83%D0%B2%D0%B0%D1%82-7-%D0%B7%D0%B2%D0%B5%D0%B7%D0%B4%D0%BD%D0%B0-%D0%B4%D1%80%D0%B0%D0%BC%D0%B0-%D0%B2-%D1%88%D0%BB---%D0%B1%D0%B5%D0%BB%D0%B8%D1%82%D0%B5-%D0%B8-%D0%B1%D0%B0%D0%B2%D0%B0%D1%80%D1%86%D0%B8%D1%82%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news747021.html", "text": "Реал Мадрид се класира за финала на Шампионска лига този сезон. \"Кралете\" надделяха над Байерн Мюнхен в колосална 1/2-финална битка с 4:3 общ резултат. Първият мач, на \"Алианц Арена\", в Германия завърши при 2:1 в полза на \"белия балет\". А тази вечер срещата-реванш на \"Бернабеу\", в испанската столица, предложи зрелищно 2:2. Байерн поведе в Мадрид с ранен гол на Кимих, след това Бензема реализира на 2 пъти за домакините, а Хамес Родригес бе точен за крайното 2:2 на \"Сантяго Бернабеу\". \"Кралете\" към момента имат 12 титли в надпреварата (рекорд за турнира). Като ще се опитат да спечелят трети пореден трофей в престижното състезание при настоящия формат на ШЛ. Двубоят-реванш започна идеално за гостите. Гол на Байерн в 3-ата минута, точен бе Кимих, грешка в отбраната на Реал - 0:1. Малко след това Роналдо пропусна да изравни, шутирайки неточно от близка дистанция. Марсело проби по левия фланг в 11-ата минута, центрира прецизно, а Бензема с глава реализира за 1:1. Броени минути по-късно баварците поискаха дузпа, но реферът не посочи бялата точка, спорна ситуация при единоборство в наказателното поле на \"белите\". Последваха две много добри възможности за Реал Мадрид, Марсело и Кроос обаче не сполучиха при подавания в наказателното поле. Байерн отвърна с шут на Мюлер в 32-ата минута, Томас обаче не съумя да насочи кълбото достатъчно силно и Навас парира топката. Само секунди по-късно Левандовски стреля мощно, стражът на Реал отклони коженото кълбо, последва разбъркване в малкото наказателно поле, а Хамес Родригес в близост до голлинията направи фрапантен пропуск. В самия край на полувремето гостите пак предявиха претенции за дузпа, за игра с ръка на Марсело, съдията обаче отново не посочи бялата точка, много дискусионно положение. Второто полувреме на спора на \"Бернабеу\" започна по шокиращ начин за германците, груба грешка на Улрайх при върната топка и Карим Бензема реализира на празна врата - 2:1. Роналдо в 54-ата минута пропусна да направи преднината на домакините в общия резултат още по-солидна. Гостите отвърнаха с поредица от опасни изстрели. Така се стигна до 63-ата минута, когато Хамес (преотстъпен от Реал на Байерн) реализира с остър шут - 2:2 в мача в Мадрид. Толисо в 74-ата минута и Хамес Родригес в 76-ата минута бяха близо до ново попадение за баварците, но не сполучиха в завършващата фаза. Мюлер също нямаше късмет пред гола в 80-ата минута. Така преднината на \"белите\" в общия резултат се запази, Реал се класира за финала на ШЛ този сезон. Навас - Марсело, Рамос, Варан, Васкес - Ковачич, Кроос, Модрич - Асенсио - Роналдо, Бензема Треньор: Зинедин Зидан Улрайх - Алаба, Хумелс, Зюле, Кимих - Тиаго, Толисо - Рибери, Хамес, Мюлер - Левандовски Треньор: Юп Хайнкес Другият полуфинал противопоставя Ливърпул и Рома, мърсисайдци имат преднина от 5:2, постигната на \"Анфийлд\". Реваншът на \"Олимпико\" ще се проведе в сряда, от 21:45 часа родно време. Сподели:", "date": "2018.05.01", "title": "ИЗВЪНРЕДНО! \"Кралете\" ликуват! 7-звездна драма в ШЛ - \"белите\" и баварците... (ОБНОВЕНА)"}
{"url": "http://pik.bg/%D0%B8%D1%80%D0%B0%D0%BD-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%B5-%D0%B4%D0%BE%D0%BB%D0%B5%D0%BD-%D0%BB%D1%8A%D0%B6%D0%B5%D1%86-news747019.html", "text": "Иран нарече министър-председателят на Израел Бенямин Нетаняху „лъжец“, след като той обвини ислямската република, че мами света за ядрените си намерения, пише Би Би Си. Иран заяви, че никога не е имал намерение да създава атомна бомба, когато подписал международното споразумение за ограничаване на ядрената дейност през 2015 г. Американският президент Доналд Тръмп заплаши да оттегли страната си от споразумението с Иран. Съюзниците на САЩ Великобритания и Франция призоваха то да бъде запазено, като се аргументираха, че Иран се придържа към него и постоянно намалява капацитета си за производство на уран, който може да се използва за направата на ядрени оръжия. „Това са думи на „пропаднал и долен лъжец, който няма какво да предложи освен лъжи и измами“, каза говорителят на външното министерство на Иран Бахрам Гасеми в изявление. Той нарече обвиненията „изтъркани, безполезни и срамни“. Министърът на външните работи на ислямската република Джавад Зариф заяви, че Нетаняху се опитва да повлияе на Доналд Тръмп в решението му дали да остане в споразумението с Иран. Международната агенция за атомна енергия е категорична, че „няма достоверни признаци след 2009 г. Иран да е разработвал ядрено взривно устройство“. Сподели:", "date": "2018.05.01", "title": "Иран отговори на Израел: Нетаняху е долен лъжец"}
{"url": "http://pik.bg/%D0%B4%D0%B6%D0%B5%D0%BA%D0%B8-%D1%87%D0%B0%D0%BD-%D1%81-%D0%BF%D1%8A%D1%80%D0%B2%D0%B8-%D0%B0%D0%BD%D0%B8%D0%BC%D0%B0%D1%86%D0%B8%D0%BE%D0%BD%D0%B5%D0%BD-%D0%BF%D1%80%D0%BE%D0%B5%D0%BA%D1%82-news746873.html", "text": "Ще видим майстора на бойни изкуства Джеки Чан в доста неочаквана светлина. Той подготвя своя първи анимационен филм \"Wish Dragon\". Той ще бъде направен изцяло в Китай, но ще бъде продуциран от \"Сони\", които ще го разпространяват по света. Освен продуцент, Чан ще озвучава и част от героите в китайската и английската версия на филма. Режисьор ще бъде Крис Апелханс, един от художниците на анимационния хит \"Коралайн и тайната на огледалото\". Той е и автор на сценария. Апелханс описва филма като съвременна приказка, проследяваща дружбата между едно момче и дракон, който може да изпълнява всякакви желания. \"Нашата цел е да създадем анимация от световна класа в Китай за Китай... и за света\", заяви един от продуцентите на бъдещия хит Крис Брембли. \"Wish Dragon\" ще се възползва от засиления интерес към анимационните филми в Китай. Много местни анимационни продукции станаха касови хитове в страната и демонстрираха невероятен напредък в качеството и разработването на различни технологии в анимацията, пише \"Cinefish.bg\". Сподели:", "date": "2018.05.01", "title": "Джеки Чан с първи анимационен проект"}
{"url": "http://pik.bg/%D1%80%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-%D0%B3%D1%80%D0%B0%D1%84%D0%B0-%D1%81%D1%82%D0%B0%D1%80%D1%82%D0%B8%D1%80%D0%B0-%D0%BD%D0%B0-8-%D0%BC%D0%B0%D0%B9-news746944.html", "text": "Започват летните ремонти по булеварди и улици в София, реконструкцията на ул. \"Граф Игнатиев\" стартира след седмица - на 8 май. Проектът предвижда подмяна на канализацията, настилките и трамвайните релси по улицата, ремонт на площадите \"Славейков\", \"Гарибалди\" и на градината пред църквата \"Св. Седмочисленици\", както и на част от \"Солунска\", \"Шишман\" и Шести септември\". Ремонтите ще започнат от ул. „Алабин“ и ще се извършват поетапно. Първият е до площад Гарибалди, вотрият продължава до Попа, а третият - до бул. \"Христо и Евлоги Георгиеви\". Целта е трамвайните релси да станат безшумни, а платното и тротоарите да се изравнят в споделено пространство. Пазарът за книги на пл. \"Славейков\" ще се завърне след реконструкцията в нови павилиони. Пазарът за зеленчуци ще се премести срещу градинката при църквата \"Св. Седмочисленици\" и ще работи в определен ден. Трамваите в района спират за времето на ремонта, който по план трябва да продължи 300 дни, най-вероятно и догодина. Временен автобус ТМ10 ще се движи от Зоопарка през хотел Хемус, по Канала и \"Алабин\" до бул. \"Христо Ботев\", \"Стамболийски\" до \"Света неделя\" и \"Орлов мост\" и обратно по маршрута. Ремонти на 20 големи улици и булеварди ще има в столицата това лято. Други предвидени ремонтни дейности на релсов път са ул. “Каменоделска”, бул. “Цар Борис III”, както и отсечката по трамвайната линия по бул. „България“, която беше спряна заради строителството на метрото. През този строителен сезон е предвиден ремонт на подлеза на бул. „България“, както и за участъка от бул. „Ив. Ев. Гешов“ до бул. „Гоце Делчев“. Строителствата през лятото ще продължат и с работа по обекти от миналата година като разширението на бул. „Тодор Каблешков“ и бул. „Монтевидео“. Преасфалтирани ще бъдат бул. „Христофор Колумб“, Източната тангента и бул. „Васил Левски“ в отсечката между СУ и бул. „Патриарх Евтимий“. Само до няколко седмици предстои да стартира и работата по ул. „Филип Кутев“, като първоначално там ще работи Софийска вода, след което ще се извърши разширение и преасфалтиране на участъка. Предвиждат се още ремонти на малките квартални улички. Кои точни участъци ще бъдат реконструирани ще решават районните кметове. Всички ремонтни дейности е предвидено да приключат до началото на учебната година. За тази година е предвидена и специална програма за ремонт на тротоарите в цяла София, смяната на настилките ще продължи две години. Бюджетът е 10 млн. лева. Сподели:", "date": "2018.05.01", "title": "Ремонтът на Графа стартира на 8 май"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%B0-%D0%BF%D1%80%D0%BE%D0%BA%D0%BE%D0%B1%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%BE-%D0%B2-%D0%B0%D0%B2%D1%82%D0%BE%D0%B1%D1%83%D1%81%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%BC%D0%BB%D0%B0%D0%B4%D0%BE-%D0%BC%D0%BE%D0%BC%D0%B8%D1%87%D0%B5-%D0%BF%D1%8A%D1%82%D1%83%D0%B2%D0%B0%D0%BB%D0%BE-%D0%B7%D0%B0-%D1%81%D0%BE%D1%84%D0%B8%D1%8F-%D0%B4%D0%B0-%D0%B3%D0%BB%D0%B5%D0%B4%D0%B0-%D0%B1%D1%80%D0%B0%D1%82-news747020.html", "text": "Абсолвенти от НАТФИЗ ще изнесат спектакъл, за да почетат загиналите при автобусната катастрофа на магистрала \"Тракия\", предаде Би Ти Ви. Тази е последната снимка, която Мила Ножделова е качила на стената си във „Фейсбук” един час преди да загине в катастрофата на магистрала „Тракия”, на път за София за представлението на брат си Георги, студент в НАТФИЗ. Това не е единственото трагично съвпадение в този ден. Диалогът, в който брат й Георги участва, и тя е искала да гледа, се нарича \"Погребение\". „По време на представлението, преди един от откъсите, тогава ми казаха новината, че сестра ми е починала. Ако кажа, че ми беше лесно, не ми е било лесно, но трябваше да се завърши, да се доиграе представлението”, каза Георги Ножделов. „Тъй като тя е пътувала към София, за да ни гледа, ние решихме целия клас единодушно, че това представление вече си е нейно”, обясни Георги Мануел. Затова целият клас решава да изиграят спектакъла в града на Мила. Един ден след деня, в който се е родила. „Винаги е била човек на изкуството, тъй като тя обичаше театъра и киното много повече от мен. На нея отгоре й беше даден много повече талант, отколкото на мен. Беше доста по-свободолюбива”, допълни Георги Ножделов. „Това представление е в памет на всички загинали. Благодарим на директора на кукления театър в Стара Загора Дарин Петков, който ни предостави театъра да изиграем това представление там, също така на тези, които ни помогнаха – Студентският съвет на НАТФИЗ и на ректорът проф. Семерджиев”, заяви Георги Мануел. Представлението ще се играе в Стара Загора на 4 май от 19 ч. на сцената на Кукления театър. Сподели:", "date": "2018.05.01", "title": "ЗЛОВЕЩА ПРОКОБА! Загинало в автобуса на \"Тракия\" младо момиче пътувало за София да гледа брат си в пиесата \"Погребение\" (СНИМКИ)"}
{"url": "http://pik.bg/%D0%BA%D0%B0%D1%80%D0%B0%D0%BD%D0%B3%D0%B0-%D0%B2-%D1%86%D1%81%D0%BA%D0%B0-%D0%BF%D0%BE%D0%BD%D0%B5-%D0%B4%D0%BE-%D0%B0%D0%B2%D0%B3%D1%83%D1%81%D1%82-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BD%D0%B0-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D1%8E%D0%B1%D0%B8%D0%BB%D0%B5%D1%8F-news746909.html", "text": "Звездата на ЦСКА-София Фернандо Каранга ще остане в отбора поне до месец август. Бразилецът ще се възстановява от травмата си в коляното до средата на юни, а след това ще вземе участие в първите официални мачове на червените през новия сезон. Каранга ще е на линия за старта на участието на ЦСКА-София в Лига Европа на 12 юли, както и на Първа лига, което ще е 3-4 дни по-късно. Ако се стигне до продажба на Фернандо, такава едва ли ще има преди началото на месец август, пише \"Тема Спорт\". Към бразилеца има реален интерес от няколко клуба, които го следят от доста време. Те ще продължават да го наблюдават и в първите мачове от идната кампания. Негов трансфер би могъл да се случи в края на август, когато затваря трансферният пазар. Самият нападател заяви на няколко пъти, че ще си тръгне от ЦСКА-София, след като спечели тофей, което не се случи през настоящата кампания. Не е изключено Каранга да изкара и целия следващ сезон на \"Армията\". Бразилецът ще присъства на юбилея на 5 май и ще се включи в честванията. Звездата ще запише и надъхващо видео за официалния сайт по повод юбилея. На този етап Фернандо ще носи шина поне две седмици, а след това ще замине на 14-дневни процедури в популярната клиника в Щутгарт. Той има частично разкъсана вътрешна връзка на коляното. Каранга ще пропусне целия първи лагер на ЦСКА-София, но ще е на линия за старта на втория и ще вземе участие в част от предсезонните контроли. Сподели:", "date": "2018.05.01", "title": "Каранга в ЦСКА поне до август! Звездата на армейците празнува юбилея "}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B0%D0%B2%D0%B8%D1%87%D0%B8-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8%D0%BB-%D1%81%D0%B2%D0%B5%D1%82%D0%BE%D0%B2%D0%BD%D0%BE%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%8F%D1%82-%D0%B4%D0%B8%D0%B4%D0%B6%D0%B5%D0%B9-%D1%81%D0%B8-%D0%BF%D1%80%D0%B5%D1%80%D1%8F%D0%B7%D0%B0%D0%BB-%D0%B2%D0%B5%D0%BD%D0%B8%D1%82%D0%B5-%D1%81%D1%8A%D1%81-%D1%81%D1%87-news746978.html", "text": "Шокиращи подробности съобщава английският сайт Дейли мейл за смъртта на легендарния диджей Авичи. Тим Бърлинг, както е истинското му име е починал от масивна загуба на кръв, след като е прерязал вените си със счупена бутилка от вино. Авичи беше открит мъртъв на 20 април в столицата на Оман Маскат. Припомняме, че миналата седмица семейството на Тим Бърлинг разпространи второ изявление за смъртта му. \"Той наистина се тормозеше с мисли за Смисъла, Живота, Щастието. Той не можеше да продължава повече. Искаше да намери покой\", заявиха роднините, с което потвърдиха слуховете за самоубийството на диджея. Шведският диджей планираше голямо турне през 2016 година, което в последствие отмени заради здравословни и психически проблеми. Според информации в местните медии член на семейство Бърлинг е отлетял по спешност за Оман след тревожен разговор с Авичи на 20 април, но е пристигнал два часа, след като диджеят е отнел живота си. \"Семейството се притесняваше, че Тим психически не е добре. На моменти той се подобряваше, но когато отиде в Оман нещата се влошиха\", предава източник, близък до Авичи. \"Когато семейството му разговаря с Тим по телефона, те много се притисниха. Те разбраха, че положението е много тежко и веднага предприеха действия. За жалост, самолетът кацна в Маскат два часа, след като Тим си отиде от този свят\", допълва източникът. Сподели:", "date": "2018.05.01", "title": "ШОКИРАЩИ ПОДРОБНОСТИ! Авичи се самоубил! Световноизвестният диджей си прерязал вените със счупена бутилка"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B8-%D0%B3%D1%80%D0%B0%D0%B4%D0%BE%D0%B2%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5-%D1%82%D0%BE%D0%BF%D1%8F%D1%82-%D0%BD%D0%B0%D0%B9-%D0%B1%D1%8A%D1%80%D0%B7%D0%BE-news746947.html", "text": "Пет областни центъра са увеличили през миналата година броя на жителите си. София, Варна, Велико Търново, Пловдив и Кърджали увеличиха населението си и през 2016 година. Това показва проверка на данните за населението по градове и пол към 31 декември 2017 година на Националния статистически институт. Според справката от общо 257 български града само 25 са увеличили броя на населението си през изминалата година, като за сравнение през 2016 година техният брой е бил 23. В останалите 232 града населението намалява с различен брой хора, показват данните. През миналата година българските градове, чието население е под 1000 души, се увеличават с още един и стават шест. В групата на Мелник, Маджарово, Плиска, Китен и Клисура вече е и Брусарци. Най-голямо увеличение на населението има столицата, най-малко – в Разлог. Според данните през 2017 година най-голямото увеличение на населението е регистрирано в София. Броят на жителите в столицата се е увеличил спрямо предходната година с 2391 души и достига 1 238 438 души. След София най-голямо е увеличението на населението в Пловдив с 1789 души, с което градът под тепетата вече има население от 345 213. Третият по големина град в страната – Варна, увеличава през 2017 година жителите си с 677, а общото население на града е 335 854 души. Велико Търново за втора поредна година бележи ръст на жителите си. През миналата година старопрестолният град увеличава жителите си с 302 и достига 68 780 жители. Кърджали пък през 2017 година увеличава населението си със 160 души и има 43 182 жители. В необластните градове най-голямо увеличение на населението има в Симеоновград, чиито жители към края на миналата година са с 566 повече. С повече от 100 души през миналата година населението си увеличават три града – Несебър /с 201/, Банско /със 168/ и Ардино /със 120/, сочат данните. През 2017 година населението си са увеличили още Крумовград – с 47 души, Момчилград – с 42 души, Николаево – с 37 души, Джебел – с 36 души, Каолиново – с 26 души, Върбица – с 20 души, Трън – с 19 души, Брезник и Поморие – с по 18 души, Провадия и Гурково – по 13 души и Камено – с 10 души. С под 10 жители увеличават населението си Шивачево – 9 души, Божурище – с 8 души, Банкя – с 5 души и Разлог – с 2-ма души. Кърджали е единствената област, в която всички градове увеличават населението си. Градовете, в които се отчита увеличение на населението през 2017 година, са разположени в общо 13 области. Първенец в това отношение е област с административен център Кърджали, в която има пет града, като всички увеличават населението си. Това, освен областния център, са Ардино, Джебел, Крумовград и Момчилград. В област Бургас, в която има 20 града, са разположени 3 от градовете с увеличен брой жители. Това са Камено, Несебър и Поморие. В шест области са разположени по два от градовете с повишаващ се брой на жителите. Това са Банско и Разлог в Благоевградска област, Варна и Провадия – във Варненска област, Брезник и Трън – в област Перник, Банкя и столицата – в област София-град, Гурково и Николаево – в Старозагорска област и Върбица и Каолиново – в Шуменска област. Останалите пет града са във Великотърновска област – областният център, Пловдивска област – отново областният център, Сливенска област – Шивачево, Софийска област – Божурище и Хасковска област – Симеоновград. Шумен е загубил най-много жители през 2017 година Данните показват, че от всички градове в страната най-много жители през 2017 година губи Шумен – 1130 души. Сред другите градове с намаляващо население няма такъв, който да е изгубил повече от 1000 жители. Сред областните центрове след Шумен най-много намалява населението на Габрово – с 941 души. Плевен губи през миналата година 910 жители, а Добрич – 900 души. Един областен център намалява през 2017 година с малко повече от 800 души. Това е Русе, който губи 811 души от населението си. Три областни града намаляват с между 600 и 700 души през миналата година. Това са Ямбол – с 696 души, Ловеч – с 608 души и Видин – с 606 души. С малко повече от 500 души през миналата година е намаляло населението на Силистра – 509 души. Пет областни центъра намаляват с между 400 и 500 души. Това са Стара Загора – с 474 души, Перник и Хасково – с по 472-ма души, Кюстендил – с 456 души и Враца – с 450 души. През миналата година с между 300 и 400 души са намалели жителите на областните градове Пазарджик /с 391 души/, Разград /с 380 души/ и Смолян /с 309 души/. В два областни града населението е намаляло през изминалата година с между 200 и 300 души. Това са Сливен – с 259 души и Монтана – с 243 души. В Благоевград през 2017 година населението е намаляло със 150 души. В два областни града жителите намаляват с под 100 души. Това са Търговище – с 90 жители, и Бургас – със 72 души. При необластните градове за втора поредна година най-много е намаляло населението на Свищов – с 822 души. С между 400 и 500 души намаляват жителите на Дупница – с 462 души, и Димитровград – с 460 души. С повече от 500 души намаляват жителите на Дупница – с 520. Три града губят между 300 и 400 души от населението си. Това са Петрич – с 376 души, Лом – с 360 души, Казанлък – с 316 души, и Горна Оряховица – с 305 души. Единадесет български града са намалели през 2017 година с между 200 и 300 жители. Това са Нова Загора – с 283 души, Севлиево – с 244 души, Карлово – 231 души, Харманли – с 227 души, Козлодуй – с 226 души, Трявна – с 215 души, Бяла Слатина – с 213 души, Асеновград – с 208 души, Елхово – с 205 души, Пещера – с 203 души, и Червен бряг – с 201 души. Точно 10 жители през миналата година са изгубили най-малкият български град Мелник, както и Бяла /област Варна/. В три града населението е намаляло под 10 души. Това са Павел баня – с 9 души, Шипка – със 7 души, и Маджарово – с 3 души. Смолян остава най-малкият областен град, а Асеновград – най-големият необластен И през 2017 година най-малкият областен център в страната е Смолян с население от 28 851. В топ 3 за областните центрове с най-малко население са още Разград с 30 921 жители и Силистра с 31 891 жители. Най-големият необластен град продължава да е Асеновград с население от 49 042 души, а след него са Казанлък с 44 760 жители и Димитровград с 34 614 души. През миналата година българските градове, чието население е под 1000 души, се увеличават с още един и стават пет. В групата на най-малкия български град Мелник /189 жители/, Маджарово /584 жители/, Плиска /840 жители/, Китен /925 жители/ и Клисура /948 жители/, вече е и Брусарци, който губи 34 свои жители и вече е с население 978 жители. Сподели:", "date": "2018.05.01", "title": "Ето кои градове в България се топят най-бързо"}
{"url": "http://pik.bg/%D0%BA%D1%80%D0%B0%D0%BB%D1%81%D0%BA%D0%B8-%D1%81%D1%82%D1%80%D0%B0%D1%81%D1%82%D0%B8-%D1%81%D0%B5%D0%BA%D1%81%D0%B8-%D0%BA%D0%BE%D0%B0%D1%84%D1%8C%D0%BE%D1%80%D1%8A%D1%82-%D0%BD%D0%B0-%D0%B0%D0%BC%D0%B0%D0%BB-%D0%BA%D0%BB%D1%83%D0%BD%D0%B8-%D1%89%D0%B5-%D0%BD%D0%B0%D0%BA%D0%BE%D0%BD%D1%82%D0%B8-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D0%B7%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news746943.html", "text": "Мегън Маркъл е главната новинарска тема в последно време. До най-очакваната сватба на годината има само няколко дни, а визията на булката на принц Хари е основен обект на дискусии. Докато феновете на Меган се чудят кой ще бъде авторът на сватбената й рокля - Ralph&Russo, Marchesa или Erdem, вече се появиха подробности за прическата й за деня на церемонията. Според западните медии Меган вече е избрала как ще изглежда косата й и дори е направила пробна прическа. Мигел Перес, известен британски стилист, ще е този, който ще направи фризурата на американската актриса. Той потвърди тази информация пред \"The Mail\". Оказа се, че Амал Клуни е тази, които е препоръчала Перес за коафьор, тъй като тя му е клиент от няколко години. Запазеният стил на Мигел са големи къдрици. Не е чудно защо госпожа Клуни го обожава и го препоръчва на бъдещата херцогиня - и двете често залагат на подобна романтична визия за своите изяви, пише \"Ел.бг\". Сподели:", "date": "2018.05.01", "title": "КРАЛСКИ СТРАСТИ! Секси коафьорът на Амал Клуни ще наконти Меган Маркъл за сватбата (СНИМКИ)"}
{"url": "http://pik.bg/%D0%B2-%D0%B0%D1%80%D0%BC%D0%B5%D0%BD%D0%B8%D1%8F-%D0%BE%D1%82%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0%D1%82%D0%B0-%D0%BD%D0%B0-%D0%BF%D0%B0%D1%88%D0%B8%D0%BD%D1%8F%D0%BD-%D0%B7%D0%B0-%D0%BF%D1%80%D0%B5%D0%BC%D0%B8%D0%B5%D1%80-news747014.html", "text": "AFP Управляващата партия на Армения няма да подкрепи кандидатурата на опозиционния лидер Никол Пашинян за поста министър-председател, предава , като се позовава на високопоставен член на парламента в Ереван, пише \"Фокус\". „Ние ще гласуваме против кандидатурата на Никол Пашинян\", увери председателят на парламентарната фракция на управляващата Републиканска партия Ваграм Багдасарян. Протестите в Армения започнаха на 13 април. Опозицията се противопостави на избора на Серж Саркисян, бивш президент, за министър-председателския пост, като го обвини в неефективно управление и влошаване на икономическата ситуация в страната. Въпреки това на 17 април парламентът утвърди Саркисян за премиер на Армения. В отговор опозицията обяви началото на „Кадифена революция“. Едва седмица по-късно, на 23 април, Саркисян подаде оставка. Сподели:", "date": "2018.05.01", "title": "В Армения отхвърлиха кандидатурата на Пашинян за премиер"}
{"url": "http://pik.bg/%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%BD%D0%B0-%D0%BF%D0%B0%D0%BB%D0%B0%D0%B2%D0%B8%D1%8F-%D1%80%D0%B0%D0%B4%D0%B5%D0%B2-%D0%B4%D0%B0-%D0%BF%D1%80%D0%B8%D0%BF%D0%B0%D1%80%D0%B2%D0%B0-%D0%B2-%D1%83%D1%87%D0%B8%D0%BB%D0%B8%D1%89%D0%B5%D1%82%D0%BE-%D0%BE%D0%BF%D0%B8%D0%BF%D0%B2%D0%B0%D0%BB-%D1%83%D1%87%D0%B5%D0%BD%D0%B8%D1%87%D0%BA%D0%B8-%D0%BF%D0%BE-%D0%B4%D1%83%D0%BF%D0%B5%D1%82%D0%B0%D1%82%D0%B0-news746922.html", "text": "\"Забранено е на директор Христо Радев да стъпва в училището. Той не се вясва тук, но не излиза и в селото. До депресия го докараха!\" Това разкриха учителките от скандалното школо в Ново Паничарево, което се прочу след ареста на директора. Там вече има нов директор и всичко е по старому с разликата, че никой не говори за обвиненията на бившия началник за блудство с 14-годишна ученичка. Христо Радев е арестуван в края на септември миналата година, след като 14-годишната Радост записва с телефон среща в кабинета на директора. Оплаква се на родителите си, че Радев налита да я целува и пипа по дупето. По думите й се е случвало и преди. Затова и включва аудиозаписът още с влизането в кабинета на директора, пише столичен всекидневник. Разследването, което се води от Районната прокуратура в Бургас, е на финалната права. Очаква се всеки момент да стане ясно, дали директор Радев ще бъде съден. Ако това се случи, е застрашен от 2 до 8 години в зандана. Готови са техническите експертизи на аудиозаписите от кабинета, които доказват, че са автентични и не са манипулирани. Провеждат се и допълнителни разпити със свидетели, като са разпитани седем души. Още 4 момичета са надали вой срещу директора за нежелани ласки. От прокуратурата казват, че едва ли ще се повдигат още обвинения срещу Радев, но случаите може да бъдат обединени в едно дело. През това време директор Радев изпада в тежка депресия. Твърди, че името му е опетнено, и почти не излиза от дома си в Ново Паничарево. Той бе освободен първоначално под \"домашен арест\", но през декември излезе на свобода срещу 3 бона гаранция. Категоричен е, че е натопен и че не е налитал на ученичката. Към момента показания срещу Радев са дали общо четири момичета. Две от тях са приятелки на Радост, а третото момиче е нейна братовчедка. Две преподавателки също са свидетелствали пред полицаите. Твърдят, че момичетата са им споделили за мераците на директора. \"Това обаче са техни думи, преповторени от учителките\", разкриха разследващите. Записите от телефоните на Радост са истински, но на тях се чуват предимно женски гласове. Говори ученичката, която моли директора да не се държи с нея като жена и да не я целува и опипва. По-интересен е третият аудиозапис, който запечатва срещата между бащата на момичето, дошъл да дири обяснения в кабинета на директора. На него Радев казва, че се извинява и че иска да обясни действията си. Сигнал към полицията подава бащата на малолетното дете - Христо. Той има търкания с директор Радев отдавна. Работел в училището, но е уволнен, след като го спипват да краде дърва. Ако срещу Радев не бъде повдигнато обвинение, той се заканва да съди бащата на момичето за клевета. Междувременно се е отказал и от адвоката си и го е сменил тихомълком. Сподели:", "date": "2018.05.01", "title": "Забраниха на палавия Радев да припарва в училището! Опипвал ученички по дупетата"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D0%BA%D0%B0%D1%82%D0%B0-%D0%BA%D0%B0%D0%BB%D0%B8%D0%BD%D0%B0-%D0%B4%D0%B0%D0%BC%D1%8F%D0%BD%D0%BE%D0%B2%D0%B0-%D0%B8-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8%D1%8F%D1%82-%D0%B9-%D1%81%D1%8A%D0%BF%D1%80%D1%83%D0%B3-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B2-%D1%81%D0%BD%D0%B5%D0%B6%D0%BD%D0%B8%D1%8F-%D0%B0%D0%B4-%D0%B2-%D0%B0%D0%BB%D0%BF%D0%B8%D1%82%D0%B5-news746987.html", "text": "52-годишната Калина Дамянова е загиналата българка в швейцарските Алпи. Общо осем души загинаха при планинския преход - в планината и в болница от измръзване. Починал е и съпругът на българката италианецът Марио Кастильони, който е бил водач на групата, предава България он еър. 14 туристи тръгнали по дългия 180 километра и проходим за няколко дни маршрут от френския град Шамони до швейцарския Цермат. Маршрутът е смятан от ски алпинистите за \"царица\" на зимните преходи, тъй като е изключително труден. Вчера спасителните екипи откриха групата, попаднала в капана на лошото време. Жертвите са италиански, френски и немски граждани. Последва мащабна спасителна акция, в която се включиха 7 хеликоптера. Шестима скиори са спасени. Сподели:", "date": "2018.05.01", "title": "ТРАГЕДИЯ! Българката Калина Дамянова и италианският й съпруг загинали в снежния ад в Алпите (СНИМКИ)"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D1%87%D0%B0%D1%81%D1%82-%D0%BE%D1%82-%D0%BF%D1%80%D0%BE%D1%84%D0%B5%D1%81%D0%B8%D0%B8%D1%82%D0%B5-%D1%89%D0%B5-%D0%B8%D0%B7%D1%87%D0%B5%D0%B7%D0%BD%D0%B0%D1%82-%D1%81%D0%BB%D0%B5%D0%B4-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D0%B2%D0%B8%D0%BD%D0%B0%D0%B3%D0%B8-news747016.html", "text": "65% от децата, които сега са в първи клас ще имат професии, които още дори не съществуват, съобщи Би Ти Ви. Това показва анализ на Световния икономически форум. Повечето от професиите, които познаваме днес са пред изчезване. След години може да няма шофьори на автобуси, обущари или бояджии например. Половината работни места в Европейския съюз са застрашени заради навлизането на компютрите и роботите. Най-нисък е рискът за северните страни – в Швеция не повече от 47 на сто от работните места могат да бъдат закрити, защото вече са се приспособили към новите промени. На другия полюс сме ние – у нас този процент скача до 56. Виктория Антонова е била счетоводител, сега е пекар. Самоука е, но днес краде занаят от по-опитните. „Цялата любов, която влагаш в тестото след това я виждаш  на масата на едно семейство”, казва Виктория. След време пекарите може да се окажат изчезващ вид, но дали тогава хлябът ще има същия вкус. И корабостроителите са застрашена професия. Иван Иванов е бил част от построяването на близо 50 кораба. „Тогава бяхме около 700 – 800 до 1000 заварчика във Варненската корабостроителница, сега сме около 30”, казва Иван. Годишно там са вдигали флаг по 3-4 кораба. Последният плавателен съд, излязъл от завода, е през 2011 г. Всеки занаят, който идва от ръцете, е застрашен в бъдеще да няма място за него. След време пекарите може да се окажат изчезващ вид, но дали тогава хлябът ще има същия вкус. И корабостроителите са застрашена професия. Иван Иванов е бил част от построяването на близо 50 кораба. „Тогава бяхме около 700 – 800 до 1000 заварчика във Варненската корабостроителница, сега сме около 30”, казва Иван. Годишно там са вдигали флаг по 3-4 кораба. Последният плавателен съд, излязъл от завода, е през 2011 г. „Въпреки добрите доходи, които могат да се извадят – много над средните за страната, специалността корабостроители изчезва, липсват кадри както при нас, така и навсякъде”, заяви Стефан Стоянов, директор „Производство” в корабостроителницата. Според експертите автоматизацията ще промени пазара на труда \"До 10-15 години голяма част от работните места ще бъдат заменени или ще изчезнат и ще имаме проблем със структурната безработица”, коментира Любослав Костов, икономически анализатор в КНСБ. За Виктория хлябът носи душа и машина едва ли ще успее да я замести. Всеки занаят, който идва от ръцете, е застрашен в бъдеще да няма място за него. Сподели:", "date": "2018.05.01", "title": "Голяма част от професиите ще  изчезнат след години завинаги"}
{"url": "http://pik.bg/%D0%BD%D1%8F%D0%BC%D0%B0-%D0%B4%D0%B0-%D1%8F-%D0%BF%D0%BE%D0%B7%D0%BD%D0%B0%D0%B5%D1%82%D0%B5-%D0%B2%D0%B8%D0%B6%D1%82%D0%B5-%D0%BD%D0%BE%D0%B2%D0%B0%D1%82%D0%B0-%D0%B2%D0%B8%D0%B7%D0%B8%D1%8F-%D0%BD%D0%B0-%D1%81%D0%B5%D0%BB%D0%B5%D0%BD%D0%B0-%D0%B3%D0%BE%D0%BC%D0%B5%D1%81-%D1%81%D0%BD%D0%B8%D0%BC%D0%BA%D0%B0-news746957.html", "text": "През последната година Селена Гомес започна активно да експериментира с външния си вид и често я виждаме с различна прическа. В продължение на няколко месеца тя премина в отбора на блондинките, после се върна към естествения ѝ цвят, бе с къса коса, пише Тялото.бг. Ето че актрисата и певица отново премина към промени, а новата ѝ визия бе представена от гримьора Hang Wango в Instagram. Селена е заложила на къса коса с бретон, а мнозина последователи в социалната мрежа се усъмниха дали това не е перука. Което ще разберем съвсем скоро. Сподели:", "date": "2018.05.01", "title": "НЯМА ДА Я ПОЗНАЕТЕ! Вижте новата визия на Селена Гомес (СНИМКА)"}
{"url": "http://pik.bg/%D0%B2%D0%BE%D0%BD%D1%8F-%D1%80%D0%B0%D0%B7%D1%86%D0%B5%D0%BF%D0%B8-%D1%82%D0%B5%D0%B0%D1%82%D1%8A%D1%80%D0%B0-%D0%B0%D0%BD%D1%8F-%D0%BF%D0%B5%D0%BD%D1%87%D0%B5%D0%B2%D0%B0-%D0%B8-%D0%BC%D0%B0%D0%BC%D0%B0%D0%BB%D0%B5%D0%B2-%D0%B2-%D0%B6%D0%B5%D1%81%D1%82%D0%BE%D0%BA%D0%B0-%D0%B2%D0%BE%D0%B9%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D1%8A%D0%B6%D0%BA%D0%B8-%D1%81-%D0%BB%D1%83%D0%BA-news746952.html", "text": "Жесток битов скандал тресе Народния театър в последните месеци. Звездите Аня Пенчева и Георги Мамалев са на нож заради хигиенните навици на нисичкия зевзек. Двамата актьори никога не са били в особено близки отношения, но последното им партньорство в пиесата \"Аз плащам\" ги е превърнало в люти врагове, твърди седмичник. Двойката често гостува с постановката в провинцията и префърцунената смолянчанка и Гошето пътували в една и съща каравана. Аня била в потрес от навика на комика да нагъва по три пъти на ден кюфтета, дробчета и пръжки с лук. Мамалев не признавал никаква манджа, която не е обилно подправена с миризливия зарзават за ужас на Пенчева. \"На какво прилича това? Аз обличам рокля за 1000 лева на сцената, а цялата воня на долнопробна кръчма\", крещяла актрисата. Тя няколко пъти правила забележка на Мамалев да не вкарва караваната манджи с лук, но той изобщо не й цепел басмата и й отвръщал, че лукът е извор на здраве и дълголетие. Сподели:", "date": "2018.05.01", "title": "ВОНЯ РАЗЦЕПИ ТЕАТЪРА! Аня Пенчева и Мамалев в жестока война заради пръжки с лук"}
{"url": "http://pik.bg/%D0%BB%D0%B0%D0%BC%D0%B1%D0%BE-%D0%B8%D1%81%D0%BA%D0%B0-%D0%BF%D1%8A%D0%BB%D0%B5%D0%BD-%D1%81%D1%82%D0%B0%D0%B4%D0%B8%D0%BE%D0%BD-%D0%B7%D0%B0-%D1%8E%D0%B1%D0%B8%D0%BB%D0%B5%D1%8F-%D0%BD%D0%B0-%D1%86%D1%81%D0%BA%D0%B0-news746907.html", "text": "Един от най-големите български актьори, който е заклет привърженик на ЦСКА - Стефан Данаилов, призова феновете да дойдат на Националния стадион на 5 май, за да празнуват заедно 70-годишния юбилей на клуба, информира официалния сайт на \"червените\". Ламбо записа специално видеообръщение към привържениците. \"Привържениците на ЦСКА обичат ЦСКА, сигурен съм. Тия млади, луди глави ме радват много и ме тревожат много със своето недобро поведение понякога, но съм им го простил, защото знам, че го правят от сърце и с любов\", сподели той. \"Няма да бъда по-щастлив от това да видя стадиона пълен. Елате бе, елате да видим, без да се съобразяваме дали ще победим, дали няма да победим. Ние ще победим, ако сме заедно всички там. Това ще бъде победата. Да сме живи и здрави, оптимистично настроени и да крещиме здраво \"ЦСКА, ЦСКА\", заяви Данаилов. Военнновъздушните сили на България също ще участват в празника. Новината бе обявена от официалния сайт на Министерството на отбраната. Полетите ще са част от тренировките за военния парад по повод Гергьовден и ще се осъществят между 18 и 20 часа на 5 май над националния стадион. Междувременно се появи информация, че треньорът Стамен Белчев е освободен, а мястото му до края на сезона ще заеме Христо Янев. Новината все още не е потвърдена официално от ЦСКА. Сподели:", "date": "2018.05.01", "title": "Ламбо иска пълен стадион за юбилея на ЦСКА"}
{"url": "http://pik.bg/%D0%B5%D0%BA%D0%BE%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80%D0%B8-%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D0%B7%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%B0%D0%B2%D1%82%D0%BE%D0%BC%D0%BE%D1%80%D0%B3%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news746858.html", "text": "РИОСВ-Пловдив проверява за незаконни автоморги, съобщиха от пресцентъра на институцията. При съвместна проверка екоинспектори и полицаи от II-ро РУ на МВР установили нерегламентирано разкомплектоване на автомобили в частен имот, намиращ се на околовръстния път на Пловдив, в индустриална зона \"Запад\". На място е констатирано, че в двор, стопанисван от физическо лице, ограден с телена ограда, се съхраняват 10-12 излезли от употреба моторни превозни средства, гуми, авточасти втора употреба, врати, брони и други пластмасови части. Пред оградата, в сервитута на пътя са паркирани още 12 автомобила. На физическото лице са дадени предписания да не извършва дейности по разкомплектоване без издаден от директора на РИОСВ - Пловдив документ по реда на чл. 35 от Закона за управление на отпадъците, както и да се премахнат колите от територията на площадката и пред оградата, като се предадат на фирми, притежаващи разрешителни документи, съгласно Закона. За констатираните нередности от РИОСВ - Пловдив ще бъдат предприети административно-наказателни мерки. През изминалия месец от съвместни проверки на експерти от РИОСВ - Пловдив и РУ - Карлово в с. Дъбене са констатирани нарушения за разкомплектоване на излезли от употреба автомобили без издадено от решение. Съставени са два 2 акта за административни нарушения на физическо лице и на фирма. Предвидената в Закона санкция при подобни нарушения за физическо лице е от 1 400 до 4 000 лева, а за юридическо - от 7 000 до 20 000 лева. Сподели:", "date": "2018.05.01", "title": "Екоинспектори и полицаи проверяват за незаконни автоморги в Пловдив"}
{"url": "http://pik.bg/%D1%83%D0%B6%D0%B0%D1%81-%D0%BA%D0%B0%D1%80%D0%B0%D1%82-%D1%85%D0%BE%D1%80%D0%B0%D1%82%D0%B0-%D0%B4%D0%B0-%D0%B1%D1%8F%D0%B3%D0%B0%D1%82-%D0%BA%D1%8A%D0%BC-%D0%BC%D0%BE%D1%80%D0%B5%D1%82%D0%BE-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B6%D0%B0%D1%80%D0%B0-%D0%B2-%D0%BA%D1%81%D0%B0%D0%BD%D1%82%D0%B8-news746992.html", "text": "гръцкото електронно издание на вестник „Танеа , цитирано от \"Фокус\". Полицията и общинските власти препоръчват на хората в Ксанти да тръгнат към морето, което е на 30 км или задължително да затворят вратите и прозорците, предаде Евкаруирани са кварталите „Олвия“, „Агиос Атанасиос“, „Талатия“, „Космики“, „Тимбано“, „Токсоти“, както и вилната зона в района на река Места (Нестос). Сподели:", "date": "2018.05.01", "title": "УЖАС! Карат хората да бягат към морето заради пожара в Ксанти"}
{"url": "http://pik.bg/%D0%BC%D0%B2%D0%BD%D1%80-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%B2-%D1%81%D1%8A%D1%80%D0%B1%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D0%B8-%D1%81%D0%B0-%D0%B8%D0%B7%D0%BF%D0%B8%D1%81%D0%B0%D0%BD%D0%B8-%D0%B8-%D0%BF%D1%8A%D1%82%D1%83%D0%B2%D0%B0%D1%82-%D0%BA%D1%8A%D0%BC-%D1%80%D0%BE%D0%B4%D0%B8%D0%BD%D0%B0%D1%82%D0%B0-news746993.html", "text": "Министерството на външните работи (МВнР). От болницата в сръбския град Чуприя бяха изписани тримата по-тежко пострадали, останали за наблюдение след катастрофата от 27 април 2018 г. Двама от тях отпътуваха с транспорт на фирмата „Евелин-Р“ за България, а третата българска гражданка бе транспортирана със специално пристигнала линейка до болнично заведение в България. Това съобщиха от пресцентъра на На 27 април 2018 г. на магистралата между Белград и Ниш, в близост до град Чуприя, катастрофира български микробус на фирмата „Евелин-Р“. От 19-те пътуващи, включително двама шофьори, 13 бяха откарани в болницата в града. След направени медицински прегледи и изследвания, трима от тях останаха в ортопедичното отделение на болницата. Останалите пътници продължиха екскурзията си до Босна и Херцеговина. Българският посланик в Република Сърбия Радко Влайков изпрати благодарствено писмо до министъра на здравеопазването на Република Сърбия Златибор Лончар, в което изказва специална благодарност към доктор Иван Милойевич и неговите колеги от болницата в Чуприя за професионализма и грижите за пострадалите при катастрофата български граждани. „Възникналата около катастрофата ситуация е поредният пример как двете държави взаимно могат да си помагат в критични ситуации за техни граждани“, пише посланик Влайков в писмото и напомня как по време на наводненията в Сърбия през май 2014 г. България е една от първите държави, която изпраща помощ. Тогава в района на град Чуприя от България веднага пристигат спасителни екипи, отводнителна техника и хуманитарна помощ. \"Сега, със своя висок професионализъм и изключително човешко отношение, лекарите от болницата в Чуприя оказаха безценна помощ на пострадалите при катастрофата български граждани\", се казва още в писмото. Сподели:", "date": "2018.05.01", "title": "МВнР: Пострадалите в Сърбия българи са изписани и пътуват към родината"}
{"url": "http://pik.bg/%D0%B6%D0%B5%D0%BD%D0%BA%D0%B0%D1%80-%D1%81%D0%B8%D0%BD%D1%8A%D1%82-%D0%BD%D0%B0-%D0%BD%D0%B8%D0%BA%D1%8A%D0%BB%D1%8A%D1%81-%D0%BA%D0%B5%D0%B9%D0%B4%D0%B6-%D1%81%D0%B5-%D0%BE%D0%B6%D0%B5%D0%BD%D0%B8-%D0%B7%D0%B0-%D1%82%D1%80%D0%B5%D1%82%D0%B8-%D0%BF%D1%8A%D1%82-news746903.html", "text": "Синът на Никълъс Кейдж - Уестън, каза заветното \"Да!\" на половинката си Хила Аронян. Двамата се венчаха на романтична церемония в Калифорния, на която присъстваха режисьорката София Копола и нейният баща Франсис Форд Копола. За музикалното оформление на тържеството пък се погрижи Дженифър Лин Симпсън. След като Уестън и Хила станаха официално съпрузи, те преминаха под ръка пред гостите под звуците на \"Bonny and Clyde\". Това не е първи брак за Кейдж-младши. Актьорът има две деца от бившата си съпруга Даниел - Лусиан на 3 г. и Сорин на 2 г. В рамките на няколко месеца 27-годишният наследник на звездата от \"Лице назаем\" е бил женен и за певицата Ники Уилямс. Припомняме, че баща и син бяха акостираха у нас миналата година, когато работеха по полицейския трилър на Йорк Шакълтън \"Код: 211\". Световната премиера на лентата е заложена за 8 юни, разкри наскоро пред \"Монитор\" режисьорът. Сподели:", "date": "2018.05.01", "title": "ЖЕНКАР! Синът на Никълъс Кейдж се ожени за трети път"}
{"url": "http://pik.bg/76-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8-%D0%B8-23-%D0%BF%D0%BE%D0%B6%D0%B0%D1%80%D0%BD%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D1%83%D1%87%D0%B0%D1%81%D1%82%D0%B2%D0%B0%D1%82-%D0%B2-%D0%B3%D0%B0%D1%81%D0%B5%D0%BD%D0%B5%D1%82%D0%BE-%D0%BD%D0%B0-%D0%BF%D0%BE%D0%B6%D0%B0%D1%80%D0%B0-%D0%B2-%D0%BA%D1%81%D0%B0%D0%BD%D1%82%D0%B8-news746995.html", "text": "newpost.gr, цитиран от \"Фокус\". 23 пожарни автомобили и 76 пожарникари участват в гасенето на пожара в завод в Ксанти, предава Офисите в завода са напълно унищожени, както и основната сграда, в която се произвеждат слънчеви батерии. В целия район се търсят водоизточници, от коиъо да се вземе вода. Сподели:", "date": "2018.05.01", "title": "76 пожарникари и 23 пожарни автомобили участват в гасенето на пожара в Ксанти"}
{"url": "http://pik.bg/%D0%B2-%D0%B8%D0%BC%D0%B5%D1%82%D0%BE-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D0%B5%D1%82%D0%BE-%D1%81%D0%BB%D0%B5%D0%B4-%D0%BA%D0%BE%D1%8F-%D0%BC%D0%B8%D0%BD%D1%83%D1%82%D0%B0-%D1%81%D0%B5%D0%BA%D1%81%D1%8A%D1%82-%D1%81%D1%82%D0%B0%D0%B2%D0%B0-%D0%BF%D0%BE%D0%BB%D0%B5%D0%B7%D0%B5%D0%BD-news746851.html", "text": "Британски биохимици, изследващи влиянието на секса върху здравето, са установили, че бързият секс е вреден. Сексът става полезен след 30 минути. Тогава се появяват хормони, които неутрализират свободните радикали, предизвикващи различни заболявания. В организма на всеки от нас има свободни радикали. Те поглъщат кислорода и задействат болестотворни процеси в човешкия организъм. Необходимото количество полезни хормони се образуват в организма едва след 30-40-минутен секс. За да удължите удоволствието и да направите секса си и тотално полезен, не забраявйте за предиграта, за включване на нови похвати в леглото, които ще удължат половия акт. Сподели:", "date": "2018.05.01", "title": "В ИМЕТО НА ЗДРАВЕТО! Ето след коя минута сексът става полезен"}
{"url": "http://pik.bg/%D0%BA%D0%B0%D0%BC%D0%B8%D0%BA%D0%B0%D0%B4%D0%B7%D0%B5%D1%82%D0%B0-%D1%81%D0%B5-%D0%B2%D0%B7%D1%80%D0%B8%D0%B2%D0%B8%D1%85%D0%B0-%D0%B2-%D0%BD%D0%B8%D0%B3%D0%B5%D1%80%D0%B8%D1%8F-%D0%B8%D0%BC%D0%B0-%D0%B4%D0%B5%D1%81%D0%B5%D1%82%D0%BA%D0%B8-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news746996.html", "text": "AFP Десетки хора са загинали при двоен самоубийствен атентат, извършен срещу джамия и пазар в град Муби в Североизточна Нигерия, предава , като се позовава на информация от местни жители, пише \"Фокус\". „Имаме десетки загинали и ранени хора в болницата, спасителната операция все още продължава“, разказва за агенцията местният доброволец Хабу Салех. Не се привеждат допълнителни данни, включително и за това коя групировка е отговорна за атентата. Сподели:", "date": "2018.05.01", "title": "Камикадзета се взривиха в Нигерия, има десетки загинали"}
{"url": "http://pik.bg/%D0%BC%D0%BB%D0%B0%D0%B4%D0%B5%D0%B6-%D0%BF%D0%BE%D0%B4%D0%BA%D0%B0%D1%80%D0%B0-%D0%BD%D0%B5%D1%80%D0%B5%D0%B4%D0%BE%D0%B2%D0%B5%D0%BD-%D1%81%D0%BA%D1%83%D1%82%D0%B5%D1%80-%D1%87%D0%B5%D0%BD%D0%B3%D0%B5%D1%82%D0%B0%D1%82%D0%B0-%D0%B3%D0%BE-%D1%85%D0%B2%D0%B0%D0%BD%D0%B0%D1%85%D0%B0-%D0%B2-%D0%BA%D1%80%D0%B0%D1%87%D0%BA%D0%B0-news746916.html", "text": "Служители на реда са спрели шофьор да кара нередовен мотопед във Врачанско, съобщиха от областната дирекция на МВР. Вчера в село Търнак униформените спрели за проверка скутер без поставени регистрационни табели, шофиран от 24-годишния местен жител М.Д., съобщава \"Флагман\". Превозното средство било без данни за собтственост и не е регистриран по надлежния ред. Образувано е бързо производство. Сподели:", "date": "2018.05.01", "title": "Младеж подкара нередовен скутер, ченгетата го хванаха в крачка"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BD%D0%BE%D0%B2%D0%B0-%D0%B2%D0%BE%D0%B9%D0%BD%D0%B0-%D0%B2-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D1%80%D0%B5%D0%B4%D0%B8%D1%86%D0%B8-%D0%B1%D0%B8%D0%B2%D1%88%D0%B8%D1%8F%D1%82-%D0%BD%D0%B0-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D0%B2-%D0%B1%D0%B8%D1%82%D0%BA%D0%B0-%D1%81%D1%8A%D1%81-%D1%81%D0%B5%D1%80%D0%B3-news746893.html", "text": "Нова война се разгаря в редиците на БСП, научи \"Ретро\" от свои източници в партията. Корнелия Нинова отново е решила да вкара интрига сред редиците на червените, като издигне за евродепутат Георги Свиленски. След като отношенията й с лидера на ПЕС Сергей Станишев тотално охладняха, Нинова е решила да опита да го измести от евросцената с кандитатурата на бившия мъж на президентшата Десислава Радева, по-известна като генерал Деси. Свиленски бил най-подходящ за тази роля, защото бил разпознаваем, неконфликтен, харесван от социалистите и верен на партията, а още по-важно, предан на лидерката. Нинова била убедена, че именно той ще може да спечели предстоящата надпревара за евроизборите, коментират запознати. Тя разчитала на него и често се съветвала със Свиленски за важни партийни въпроси. Именно това е и причината през последните месеци червения депутат да се явява все по-често не само от трибуната на парламента, но и по всички медии. Сподели:", "date": "2018.05.01", "title": "ПЪРВО В ПИК И \"РЕТРО\"! Нова война в червените редици: Бившият на генерал Деси в битка със Сергей Станишев"}
{"url": "http://pik.bg/%D0%BA%D0%BE%D1%88%D0%BC%D0%B0%D1%80-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-10-%D0%B4%D0%B5%D1%86%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%BE%D0%B2%D0%BA%D0%B8-%D1%81%D1%80%D0%B5%D1%89%D1%83-%D0%B8%D0%B4%D0%B8%D0%BB-%D0%B2-%D1%81%D0%B8%D1%80%D0%B8%D1%8F-news746980.html", "text": "AFP, цитирана от \"Фокус\". По данни на Сирийската обсерватория за човешките права (СОЧП) най-малко 23 цивилни, сред които 10 деца, са загинали при въздушни удари срещу контролирано от „Ислямска държава“ населено място в североизточната част на Сирия, предава „Към момента не знаем дали водената от САЩ международна коалиция или иракските сили са нанесли ударите“ в североизточната сирийска провинция Ал Хасеке, поясниха от базираната във Великобритания организация. Сподели:", "date": "2018.05.01", "title": "КОШМАР! Най-малко 10 деца загинаха при бомбардировки срещу ИДИЛ в Сирия"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%82%D1%83%D1%88-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D1%80%D0%B5%D0%BC%D0%BE%D0%BD%D1%82%D0%B0-%D0%BD%D0%B0-%D1%83%D0%BB-%D0%BE%D1%82%D0%B5%D1%86-%D0%BF%D0%B0%D0%B8%D1%81%D0%B8%D0%B9-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D1%82%D1%80%D0%BE%D0%B8%D1%82%D0%B5%D0%BB%D0%B5%D0%BD-%D1%88%D0%B5%D1%84-%D1%82%D0%B0%D0%BA%D0%B0-%D1%81%D0%B5-%D0%BF%D1%80%D0%B0%D0%B2%D0%B8-%D1%81%D0%BD%D0%B8%D0%BC%D0%BA-news746921.html", "text": "Майстори започнаха да вадят току що наредените павета, за да слагат антипарк колчета на улица \"Отец Паисий\". Правят нещо като ремонт на ремонта, това е уникално! Точно се зарадвахме, че улицата е почти готова, а май започват отначало, негодуваха пловдивчани. И питат, защо трябва да се разваля вече положена настилка и подредени павета. Не можеше ли, те да бъдат сложени предварително и да се спести това преремонтиране, разказва \"Марица\". \"Такава е практиката и това е технологичният процес. Така е и по-добре за хората, които няма да се бутат в колчетата. За майсторите също е по-трудно да наредят павета, ако колчетата са сложени преди това\", заяви инж. Цанко Драгиев - управител на Драгиев и Ко, фирмата изпълнител на ремонта. Сподели:", "date": "2018.05.01", "title": "ПЪЛЕН ТУШ! Ремонт на ремонта на ул. \"Отец Паисий\" в Пловдив! Строителен шеф: Така се прави! (СНИМКИ)"}
{"url": "http://pik.bg/%D0%BC%D1%80%D0%B0%D1%87%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D1%81%D0%B5-%D1%80%D0%B0%D0%B7%D0%B2%D0%B0%D0%BB%D1%8F-%D0%B7%D0%B0-%D0%B3%D0%B5%D1%80%D0%B3%D1%8C%D0%BE%D0%B2%D0%B4%D0%B5%D0%BD---%D0%B5%D1%82%D0%BE-%D0%BA%D0%BE%D0%B3%D0%B0-%D0%B8-%D0%BA%D1%8A%D0%B4%D0%B5-%D1%89%D0%B5-%D0%B2%D0%B0%D0%BB%D0%B8-%D0%BF%D1%80%D0%B5%D0%B7-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-news746953.html", "text": "През следващите дни до събота, включително, времето ще е топло, с температури от 25 до 30 градуса, слънчево предимно до обяд, но с повече облаци следобед над планините на Западна България, предава Дарик. На отделни места в този период ще первали и прегърми, но ще е за кратко. В неделя, на Гергьовден времето ще се развали. Атмосферата ще се лабилизира значително и на много места в страната ще има гръмотевични бури, усилване на вятъра. На изолирани места са възможни, дори и градушки. Процесите ще са особено активни в следобедните часове и преди полунощ, най-вече над планинските райони. Много е възможно военният парад в София да бъде на дъжд. Следващата седмица се очаква дневните температури да се понижат с 4-5 градуса, да е малко по-хладно. Понеделник, вторник и сряда ще бъде по-стабилно време. Но във втората половина на следващата седмица, от четвъртък до неделя отново се очаква да има повече превалявания и на повече места в следобедните часове. Така в първото десетдневие на месец май времето ще е нестабилно, с повече дъжд и малко по-ниски температури. Сподели:", "date": "2018.05.01", "title": "МРАЧНА ПРОГНОЗА! Времето се разваля за Гергьовден - ето кога и къде ще вали през празниците"}
{"url": "http://pik.bg/%D0%B4%D0%B8%D0%B5%D1%82%D0%B0%D1%82%D0%B0-%D0%BD%D0%B0-%D0%B8%D1%80%D0%B8%D0%BD%D0%B0-%D1%88%D0%B5%D0%B9%D0%BA-%D1%8F%D0%B4%D0%B5-%D0%BE%D1%82-%D0%B2%D1%81%D0%B8%D1%87%D0%BA%D0%BE-%D0%B8-%D0%BF%D0%BE-%D0%BC%D0%BD%D0%BE%D0%B3%D0%BE-news746882.html", "text": "Малко преди повече от година Ирина Шайк стана майка, а след няколко месеца се завърна в най-добрата си форма и започна отново да се повява на модни събития и фотосесии. В интервю за \"Entertainment Tonight\" Шейк разказа как успява да запази фигурата си. \"Не вярвам в диетите. Ако искате да хапнете хамбургер или пица, просто го направете. Това е моята тайна. Просто се наслаждавайте на живота и се стремете да поддържате баланс между храната и спорта - това помага\", казва Ирина. \"Никога не съм била на диета. Никога. Дори и след раждането. Благодаря на моите родители за добрите гени. Това не е кокетство, никога не правя нищо конкретно, за да съм във форма. Палачинки, пайове и изящни руски маси, които се пръскат с храна - всичко това публикувам в моят \"Инстаграм\" и истината е, че наистина ям! Или, например, по време на Седмицата на модата в Париж - не мога да се откажа от такива радости като кроасани и багети\", каза Шейк, цитирана от \"Ел.бг\". Сподели:", "date": "2018.05.01", "title": "Диетата на Ирина Шейк: яде от всичко и по много"}
{"url": "http://pik.bg/%D0%B1%D0%B5%D0%B7%D1%80%D0%B5%D0%B4%D0%B8%D1%86%D0%B8-%D0%B1%D0%B5%D0%BB%D1%8F%D0%B7%D0%B0%D1%85%D0%B0-%D0%BF%D1%8A%D1%80%D0%B2%D0%BE%D0%BC%D0%B0%D0%B9%D1%81%D0%BA%D0%B0%D1%82%D0%B0-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D1%8F-%D0%B2-%D0%BF%D0%B0%D1%80%D0%B8%D0%B6-news747001.html", "text": "Die Frankfurter Allgemeine Zeitung, цитиран от \"Фокус\". Първомайската демонстрация във френската столица Париж бе съпроводена с безредици, съобщава германският ежедневник По данни на полицията служителите на реда са били замеряни с различни предмети. Съобщава се за щети, нанесени от демонстрантите по ресторант, магазин и строителна машина. Съгласно разпространената информация, в демонстрацията са участвали около 1200 маскирани лица. Кадри, излъчени по телевизиите, показват множество горящи кофи за отпадъци. Уточнява се, че срещу буйстващите демонстранти е употребен сълзотворен газ. Сподели:", "date": "2018.05.01", "title": "Безредици белязаха първомайската демонстрация в Париж"}
{"url": "http://pik.bg/%D0%BB%D1%83%D0%BD%D0%B0%D1%82%D0%B0-%D1%81%D0%BF%D0%B8-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%BD%D0%B8-%D0%B2%D0%BB%D0%B8%D1%8F%D0%B5-%D0%BF%D1%8A%D0%BB%D0%BD%D0%BE%D0%BB%D1%83%D0%BD%D0%B8%D0%B5%D1%82%D0%BE-news746828.html", "text": "Когато чуем пълнолуние, винаги се сещаме за красивата картина на пълната Луна в нощното небе. Според учените това красиво явление оказва влияние върху нашето физическо и емоционално състояние. Така например, някои хора следват лунната диета и по време на тази фаза на Луната, тъй като има благоприятен ефект върху тяхната фигура. Повече за това какви промени може да очаквате по време на следващото пълнолуние, вижте в следващите редове. Как спите, когато има пълнолуние? Вероятно сънят ви понякога е нарушен по време на тази фаза на Луната и това е съвсем нормално. Според едно швейцарско проучване, публикувано в научното списание \"Current Biology\", небесното тяло действително оказва влияние върху съня ни. Изследователите споделят, че чрез направените от тях тестове са открили, че 4 дни преди или след отминаването на пълнолунието е много възможно да не спим толкова добре. Учените са открили, че не само спим по-малко, но фазата на дълбок сън спада с около 30%, както и нивата на хормона на съня мелатонин. Пълнолунието може да повиши вашите енергийни нива, но всеки представител на зодиака се справя по различен начин с него. Така например, за един Лъв това е страст, творчество и ентусиазъм, докато за Девата не е така. Лъвовете са склонни да бъдат много предприемчиви и затова приемат енергията на пълнолунието, за да определят своите нови начинания. От друга страна Девите стават още по-организирани в работата си. Без значение под коя зодия сте родени, възползвайте се максимално от енергията на Луната. Понеже Луната „контролира“ приливите на водните басейни на нашата планета, смята се, че тя има същия ефект върху телата ни, тъй като те основно се състоят от вода. В следствие на това може да усетите повече тежест и напрежение в краката ви. Хората с определени здравословни проблеми като разширени вени, хемороиди, страдат повече по време на пълнолуние. Колебания в кръвното налягане също не са изключени. При всеки човек има както отрицателни, така и положителни емоции. При пълнолуние емоциите ви могат да бъдат по-силно изразени. Въпреки че няма много изследвания за връзката на Луната с нашето сексуално желание, учени смятат, че пълнолунието може да повлияе положително на любовната ни нагласа, на създаването на нови контакти и т. н. Сподели:", "date": "2018.05.01", "title": "Луната спи! Вижте как ни влияе пълнолунието"}
{"url": "http://pik.bg/%D1%83%D0%B7%D1%83%D1%80%D0%BF%D0%B8%D1%80%D0%B0-%D0%BB%D0%B8-%D0%B3%D0%B5%D0%BE%D1%80%D0%B3%D0%B8-%D0%B1%D0%B5%D0%BD%D0%BA%D0%BE%D0%B2%D1%81%D0%BA%D0%B8-%D0%BF%D1%80%D0%B0%D0%B2%D0%BE%D0%BC%D0%BE%D1%89%D0%B8%D1%8F%D1%82%D0%B0-%D0%BD%D0%B0-%D0%B3%D0%BB%D0%B0%D0%B2%D0%BD%D0%B8%D1%8F-%D0%B0%D0%BF%D0%BE%D1%81%D1%82%D0%BE%D0%BB-%D0%BD%D0%B0-%D0%B0%D0%BF%D1%80%D0%B8%D0%BB%D1%81%D0%BA%D0%B0%D1%82%D0%B0-%D0%B5%D0%BF%D0%BE%D0%BF%D0%B5%D1%8F-%D0%BF%D0%B0%D0%BD%D0%B0%D0%B9%D0%BE%D1%82--news746956.html", "text": "Книгата \"101 мита от българската история\" отваря очите ни за истината за миналото ни Днес, когато честваме 142-годишнината от Априлското въстание, много въпроси, свързани с величавата и трагична епопея, остават спорни. Все още например битува митът, че Георги Бенковски е узурпирал правомощията на главния апостол на Пловдивския (Панагюрския) революционен окръг Панайот Волов. Предводителят на Хвърковата чета оживява пръв в представите ни, когато си мислим за въстанието, а Волов остава в сянка. Кой от двамата е имал водеща роля и функции и какви са заслугите на всеки от тях? Това е един от един въпросите, които обяснява и развенчава в изключително задълбочения, сериозен и увлекателен историографски труд историкът Веселин Игнатов. Ето някои от аргументите му, които изясняват въпроса и отдават значимото на всеки от двамата големи водачи на революционното дело: \"Волов е определен за главен апостол от Гюргевския комитет, а Бенковски за негов помощник. В хода на подготовката на Априлското въстание двамата разгръщат трескава организаторска дейност. Сред част от съвременниците се създава впечатление, че динамичният Бенковски е ръководната фигура. Захарий Стоянов дори влага в устата на Волов признание, че доброволно му отстъпва апостолството, защото го счита за по-достоен от себе си. С течение на времето се утвърждава, че определеният за помощник функционер превъзхожда главния апостол и узурпира правомощията му, а суперлативите за него кулминират в атестирането му за водач и ръководител на Априлското въстание изобщо. Основанията за тезата, че Бенковски се налага като върховен организатор, лидер и вожд на въстанието в ІV революционен окръг, се откриват изключително в източници, произхождащи от ареала на най-активната негова дейност – Панагюрище и Панагюрско. Това е обяснимо, понеже хората, сред които той се изявява, не могат да изведат другиго на преден план. По същия начин мемоаристите от Клисура открояват Волов, когото наричат войвода и председател на тамошния военен съвет, Никола Караджов и останалите местни предводители; копривщенци изтъкват Тодор Каблешков и Найден Попстоянов; перущинци – Петър Бонев; брациговци – Васил Петлешков; Гене Телийски е обявяван за председател на временно правителство, Отон Иванов – за изпратен от Русия войвода, докато Бенковски си остава „втория апостол”. До голяма степен в това направление въздействат и „Записки по българските въстания” на Захари Стоянов, където образът на помощник-апостола е представен с неподправено, почти идолопоклонническо възхищение: „аз – признава авторът – бях омаян от Георгя Бенковски”. Достатъчно е обаче трудът му да бъде прелистен, за да се установи, че въпреки крайния субективизъм на преценките и на твърденията, там не се откриват доказателства за йерархическо първенство на неговия фаворит сред дейците от ІV революционен окръг. След като отбелязва, че Бенковски узурпира „правдините на главния апостол”, Захари Стоянов веднага уточнява – „в много случаи Волов го обуздаваше”. Подготовката на Оборище за народното събрание се извършва под непосредствените разпореждания на главния апостол: „В разстояние на три деня, откогато се бяха събрали представителите – маркира летописецът, – Волов се беше разпоредил да запази редът и тишината”. Той устройва тайна полиция и поща, организира охраната на местността; движението се извършва само чрез „особени билети” с неговия печат и подпис. Волов открива и самото събрание на Оборище. Волов пръв поема „кървавото писмо” от Копривщица, защото куриерът е инструктиран да го връчи нему в качеството на главен апостол. Той фактически обявява и самото въстание в Панагюрище с изстрелите от своя „Уинчестър”. В тази връзка можем да изброяваме още... В сравнение с всичките други главни апостоли Волов е най-мобилният и най-кратковременно пребиваващият в центъра на своя революционен окръг ръководител. Той, по думите на Симеон Янев, е „пропътувалият най-много километри апостол, водачът на най-многото сражения в цялото въстание”. Тази му деятелност остава в полусянка, защото не е ефектна като атракциите на неговия помощник. Ала тя е ефикасна: „Известно е – изтъква Йоно Митев, – че селищата, в които цялостната подготовка на въстанието се водела от Панайот Волов и Тодор Каблешков, въстанието взело най-големи размери”. Уви, там няма летописец от мащаба на Захари Стоянов! „Никога, нито веднъж, нито за миг в никакъв жест – пише за Волов  С. Янев – себедоволството не засенчва лицето му; той се явява навсякъде, за да не бъде всичко никъде. Наистина трудната и категорична формула на Левски няма след него нито един друг ратник в движението, който да я следва така идеално\"! Казаното за Волов не цели обезценяване на делата и приноса на Бенковски. То е повик за по-обективно разглеждане на стореното от главния апостол на ІV революционен окръг и от неговия пръв помощник. Дето Бенковски участва в организирането и провеждането на Априлското въстание в ІV революционен окръг като помощник-апостол, ни най-малко не накърнява стойността на извършеното от него през 1876 г. Напротив, то показва, че въпреки холеричния си темперамент и динамичен поведенчески стереотип той е човек с морал и принципи, който докрай остава дисциплиниран спрямо предначертанията на Гюргевския комитет за субординация в името на общонационалното дело.\" В книгата ще откриете още редица очерци, които с  факти и доказателства, почерпени от множество исторически трудове и документи, ни посочват истината относно отдавна битудащите в колективната ни памет погрешни представи. Много от тях са свързани с Априлското въстание и неговите апостоли. Ще отриете любопитните истории, посветени на Левски, Ботев, Атанас Узунов, Хаджи Димитър, Филип Тотю, Ангел Кънчев и много други имена, свързани с подготовката и разгръщането на героичната саможертва пред олтара на българското освобождение. Повече за някои от героите ни, ще откриете и в книгите на Веселин Игнатов . Всички те са на пазара с логото на издателство \"Милениум\". Сподели:", "date": "2018.05.01", "title": "Узурпира ли Георги Бенковски правомощията на главния апостол на Априлската епопея Панайот Волов?"}
{"url": "http://pik.bg/%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BA%D0%BE%D0%BF%D1%80%D0%B8%D0%B2%D1%89%D0%B8%D1%86%D0%B0-%D0%B2-%D1%87%D0%B5%D1%81%D1%82%D0%B2%D0%B0%D0%BD%D0%B5%D1%82%D0%BE-%D0%BD%D0%B0-142-%D1%82%D0%B0-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0-%D0%BE%D1%82-%D0%B0%D0%BF%D1%80%D0%B8%D0%BB%D1%81%D0%BA%D0%BE%D1%82%D0%BE-%D0%B2%D1%8A%D1%81%D1%82%D0%B0%D0%BD%D0%B8%D0%B5----news746970.html", "text": "Председателят на Народното събрание Цвета Караянчева участва в Копривщица в тържественото честване на 142-та годишнина от Априлското въстание и дори поведе кръшно хоро на празника. На този ден по традиция се събираме да отдадем дълбока признателност пред героите на града, проявили безпримерни смелост и родолюбие, заяви председателят на парламента. Благодарна България отдава признателност и на вас – техните наследници, чиято колективна памет е съхранила и възкресява година след година подвига им, обърна се към копривщенци Цвета Караянчева. Нека заедно да предадем на младите поколения всичко, което чувстваме и за което милеем на този ден, призова тя. По думите й, ако не запазим нашето национално чувство, ако не предадем по-нататък тази родова памет, не заслужаваме да бъдем наследници на това славно минало. Вече 142 години за всеки българин Копривщица продължава да бъде знаме на вярата и надеждата, на любовта и светостта на Родината, отбеляза председателят на парламента. Неслучайно идваме тук като на поклонение от всички краища на България и водим децата си, за да попият тази невероятна възрожденска атмосфера, допълни тя. Цвета Караянчева посочи, че с Копривщица са свързани такива духовни титани като Георги Бенковски, Тодор Каблешков, Любен Каравелов, Найден Геров, Димчо Дебелянов. Тук е била печатарската машина на Каравелов, на която са печатани в. “Свобода”, в. “Независимост”, ботевите вестници “Знаме” и “Таралеж” и на която след Освобождението ще бъде печатана и Търновската конституция. Поднесени баха цветя на гроба на Тодор Каблешков в двора на църквата „Успение Богородично“ и пред паметника-костница в града. На заслужили копривщенци бяха връчени почетни плакети. Сподели:", "date": "2018.05.01", "title": "Караянчева участва в Копривщица в честването на 142-та годишнина от Априлското въстание - поведе кръшно хоро"}
{"url": "http://pik.bg/%D0%B0%D1%80%D0%B5%D1%81%D1%82%D0%B8-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D0%BD%D0%B0-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D1%8F-%D0%B7%D0%B0-1-%D0%BC%D0%B0%D0%B9-news746896.html", "text": "Арестуваха участници в неразрешена демонстрация по случай 1 май в Истанбул, съобщава БТА. Засега обаче не се съобщава колко души са задържани. Турската полиция е затворила основните пътища към истанбулския централен площад \"Таксим\" като част от мерките за сигурност. Около 26 000 полицаи са разположени в турския мегаполис, включително около района Малтепе в азиатската част на града, където на синдикатите е позволено да организират шествие. Сподели:", "date": "2018.05.01", "title": "Арести в Истанбул на демонстрация за 1 май "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B3%D0%BE%D1%80%D0%B0%D0%BD%D0%BE%D0%B2-%D0%B8-%D0%B4%D0%BE%D0%BD%D1%87%D0%B5%D0%B2-%D1%81-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B8-%D0%BD%D0%BE%D0%B2%D0%B8%D0%BD%D0%B8-%D0%B2-%D0%BF%D1%80%D0%B0%D0%B7%D0%BD%D0%B8%D1%87%D0%BD%D0%B8%D1%8F-%D0%B4%D0%B5%D0%BD-%D0%B2%D0%BE%D0%B5%D0%BD%D0%BD%D0%B8%D1%8F%D1%82--news746934.html", "text": "Вицепремиерът Красимир Каракачанов, финансовият министър Владислав Горанов и замът на премиера Томислав Дончев съобщават спешни новини от Министерството на финансите в празничния ден на труда 1 май след дефилето на БСП пред Министерския съвет. Военният министър Красимир Каракачанов даде пояснения за заседание на работна група, събрала се днес по проектите за модернизация на армията, които ще влязат за одобрение на заседанието на МС идната седмица. Преди това той обясни, че и днес министрите работят, той се вдигнал от тържество в Копривщица и дошъл в МС. Но после се надявал да изпие по бира с колегите. \"Единият проект е за 1,2 млрд лева, другият за 220 милиона лева. В новия проект сме записали минимум осем самолета. Нашата амбиция е да снабдим българската авиация с нови изтребители. Ние ще продължим да поддържаме и съществуващата авиационна техника - хеликоптерите Ми-17, Ми-24 и самолетите. Това са разходи, които министерството на финансите трябва да каже можем ли да направим. В момента сме сключили договори за поддръжката на МиГ-29 на стойност 1,5 милиона. Става дума за директен договор без посредници. Амбицията ни е да вдигнем още един хеликоптер Ми-17, един вече гаси пожари и помагаме и на Македония и Черна гора. За Кугарите също имаме работна група и ще мислим може ли да използваме два от тях за спешни медицински случаи. Единият да бъде в Северна, другият - в Южна България, обясни Каракачанов. И допълни, че сега един от тези самолети ще се наложи да транспортира българката Теодора Маджарова от Турция, която идва от Бразилия. На 1 май слушаме тези, които протестират по улиците - хубаво е да протестираш, но не е хубаво да рушиш държавността. Те може да застанат във властта и на тях ще им е трудно. Моята колежка Корнелия Нинова почна от световното положение, че в света 3% държат останалите от световното богатство, върнахме се до износа на революции, социална справедливост по целия свят, крайно време е да си седнем малко по-сериозно на столчетата и малко от малко да бъдем по-кооперативни един към друг. В края на краищата, когато сме се явявали на избори - хората са решили сега коалицията от ГЕРБ и патриотите да управлява страната. Айде да спреме с байганьовските си изпълнения и когато си в опозиция плюеш всичко, а когато си на власт, се оправдаваш с предишните, призова Каракачанов. Ние ще седнем към 17 часа да изпием по една бира. И даже ще поканим Корнелия Нинова, ако не е седнала на агнешко, да дойде и тя, заяви военният министър. Скоро се навършва една година от управлението на сегашното правителство и трябва да кажем няколко думи на фона на приказките, че левите партии в Европа могат да се борят на страната на труда. Социалният експеримент да се даде предимство на труда над капитала е неуспешен. С целенасочена ирония казвам, че качеството на управлението се мери чрез избори. Всички други твърденията на партиите се мерят по избори, а не по Кънчо и Андрей. На тях народът взима решения, отсече Горанов. Честит празник на всички ветерани на наемния труд. Понеже ние с колегите работихме основно по проектите за превъоръжаване на армията и понеже имаше силни викове и призиви, които се чуваха не само от ефира, но и от близките улици, е редно да отговорим. Тук предизвикателството е да не влезем в категорията на низките политически жанрове. Ще положа неимоверни усилия да не влизам в такива жанрове. Ако бях влязъл трябваше да коментирам, че влизането в МС не става с влизане със засилка по \"Дондуков\". Пътят минава през дъното. А, ако трябва съвсем да вляза в такива жанрове, бих могъл да припомня и задължителната манифестация на 1 май в годината, когато бе аварията в Чернобил. Чуваме непрекъснато призиви за оставка. Когато властта е трябвало да бъде върната на суверена, винаги сме го правили. Ако целта е да имаме площадна демокрация, ние и такава имаме. Ако целта е да въведем по-интензивна демокрация с два пъти избори в годината, за да спечели левицата, това предполага дебат. Вярно, това е по-силна демокрация - избори на 6 месеца, но това противоречи на категории като приемственост и стабилност, коментира вицепремиерът Томислав Дончев. На въпрос за президентската институция, каракачанов коментира, че БСП употребява президентската институция. Ако Нинова дойде да пием по една бира, ще я попитам къде вижда тъмната страна на ведомството, което аз управлявам. Аз казах, че ще направя договор директно без посредници и го направих с МиГ-29. Сега искам да го направя и за Су. Преди цялата военна техника, и Кугари, и Спартани, са били с посредници. За тези неща са водени дела. То не е престъпно да използваш посредници, но аз се опитвам да спася на МФ пари, милиони, примерно, за ремонта на МиГ-29, отсече министърът на отбраната. Сега искам да знам кое в МО се случва на тъмно и какво се случи по тяхно време, което е по-добре. Редно е човек да мисли, когато е в опозиция, какво би направил, когато си на власт, попита Каракачанов. Той бе категоричен, че досега не е ползвал охрани и като ходи по улиците, когато излезе от властта, повечето хора ще му казват \"Добър ден\". \"Надявам се, че \"Грипен\" ще е една от фирмите, които ще участват в конкурса за нови изтребители, въпреки че на последния КСНС при президента, тъй като избухнаха други доста измислени скандали, се пропусна едно нещо. Основната тема беше свързана с националната сигурност, а г-жа Нинова категорично заяви, че е против увеличение на средствата за отбрана. За какво говорим тогава... Едно говорим на делови форуми, друго от трибуната на Народното събрание\", добави Каракачанов. \"Много мога да говоря за инвестиционната реформа, за образованието и не само да говоря, а да изнеса и факти\", обяви Дончев. \"Всеки, който влезе в президентството, е с особена задача, тъй като държавният глава е единственият мажоритарно избран политик, който има огромни правомощия от Конституцията. Винаги съм се изкушавал да благодаря на президента, че намира по някога верните критики към правителството. Друг е въпросът с каква цел го прави и дали не го прави, за да върне част от заема на БСП\", коментира Владислав Горанов. \"Проблемът при президентската институция е, че там често се раждат герои, които после не намират място на политическата сцена. Ограниченията в Конституцията за два мандата на президента му дават само две възможности - или да кандидатства за втори мандат, или да създаде собствен политически проект. И двата варианта са голямо предизвикателства\", обясни финансовият министър. \"Цяла България знае, че аз съм левскар. За разлика от други политици, аз не си сменям нито пола, нито политическата принадлежност, нито футболната такава. Но няма как да отречем, че ЦСКА е в основата на българската футболна история. Длъжен съм да покажа уважение към този клуб и ще съдействаме за годишнината на този клуб\", обяви Красимир Каракачанов. \"Имаме проект за закупуване на нови военни машини, които да се сглобяват в България, където нашата военна промишленост ще участва с каквото може. Идеята е да вкараме част от средствата за тези машини в българската икономика. Те ще се асамблират в България. Поддръжката на тази техника ще се извършва в България. Няма да се налага тази техника да я връщаме за ремонт, което ще ни струва много скъпо\", категоричен е военният министър. \"Моята идея е да харчим със смисъл. Това, което имаме, трябва да го поддържаме. Престъпление ще е това, което имаме, да го изхвърлим и нарежем\", отсече той. Сподели:", "date": "2018.05.01", "title": "ПЪРВО В ПИК TV! Каракачанов, Горанов и Дончев с извънредни новини в празничния ден! Военният министър кани Корнелия на по бира (ОБНОВЕНА)"}
{"url": "http://pik.bg/%D0%BC%D1%8A%D0%BA%D0%B0%D1%82%D0%B0-%D0%BD%D1%8F%D0%BC%D0%B0-%D0%BA%D1%80%D0%B0%D0%B9-%D0%B5%D1%82%D0%BE-%D0%BA%D0%BE%D0%B3%D0%B0-%D0%BF%D0%BE%D0%B3%D1%80%D0%B5%D0%B1%D0%B2%D0%B0%D1%82-%D0%B7%D0%B0%D0%B3%D0%B8%D0%BD%D0%B0%D0%BB%D0%B0%D1%82%D0%B0-%D1%81-%D0%B0%D1%82%D0%B2-%D0%B2%D0%B8%D0%BB%D0%B8%D1%81%D0%BB%D0%B0%D0%B2%D0%B0-%D1%81%D0%BD%D0%B8%D0%BC%D0%BA%D0%B8-news746939.html", "text": "Утре в 14 часа жителите на Белащица ще изпратят Вилислава Русева в последния й път. 25-годишната жена загина на място, след като се заби с АТВ в крайпътно дърво. Трагедията се разигра в понеделник по обяд на Околовръстния път край Белащица. Вилислава се спуснала с АТВ-то по пътя и на метри от черешова градина загубила управление над возилото. На мястото няма следи от спирачен път, но се вижда как машината е минала през крайпътната канавка, събрала е около 200 метра от металната ограда с колчетата и се е забила в крайпътно дърво. Днес на мястото имаше поставени цветя, запалено бе кандило и дървен кръст с некролог. Все още се разследват  причините за инцидента. Според полицията жената нямала шофьорска книжка, предава \"Марица\". Смъртта на младото момиче потресе цяла Белащица. Някои не можеха да повярват, че Вилислава е мъртва. Други смятаха, че тя само е ранена и ще се възстанови. Надеждите им обаче бяха попарени, когато днес по обед близки на момичето разлепиха некролози из селото. Те едва сдържаха сълзите си. 25-годишната Вилислава е майка на 2-годишно дете. Преди време се разделила със съпруга си и се преместила от Първенец при баба си в Белащица. Те й помагали в отглеждането на детето, тъй като майка й работила в Гърция. В селото чакат жената да пристигне, за да погребе детето си. Според приятелки на Вилислава, АТВ-то било оставено от съпруга й. Карал го брат й Никола, но от известно време на него започнала да се качва и тя. Преди дни, когато била на излет до близък язовир, споделила пред свой познат, че предната гума на АТВ-то нещо не е наред. Мъжът огледал и я помолил повече да не се качва на него. Вилислава не го послушала и в понеделник яхнала машината по Околовръстния път на селото. Трасето е изключително натоварено. Лимузини от вилната зона се спускат по асфалтирания и стръмен път с бясна скорост. По трасето се движиха и камионите от двете кариери над селото. Сподели:", "date": "2018.05.01", "title": "Мъката няма край! Ето кога погребват загиналата с АТВ Вилислава (СНИМКИ)"}
{"url": "http://pik.bg/%D0%B3%D0%B0%D0%BB%D0%B5%D0%BD%D0%B0-%D0%BF%D0%BE%D0%B5%D0%BC%D0%B0-%D0%BE%D1%82%D0%BD%D0%BE%D0%B2%D0%BE-%D0%BA%D1%8A%D0%BC-%D1%81%D0%B0%D1%89-%D1%82%D1%83%D1%80%D1%8A%D1%82-%D0%B9-%D0%B7%D0%B0%D0%BF%D0%BE%D1%87%D0%B2%D0%B0-%D0%BE%D1%82-%D0%BB%D0%B0%D1%81-%D0%B2%D0%B5%D0%B3%D0%B0%D1%81-news746938.html", "text": "Пролетта на 2018 г. е изпълнена с пътувания за Галена. След като посети Мароко в края на април, сега в началото на месец май тя ще отлети отново от България - този път за своето ново турне в Америка. Поканата за него идва само няколко месеца, след като Галена гостува на сънародниците ни зад Океана и дава категоричен отговор, че изпълнителката на хита \"#ПростоШоу\" е любим изпълнител на българската общност в САЩ. Вече са ясни и датите на първите срещи с певицата - на 9 май е концертът й в Лас Вегас, а на 11-ти в Сан Франциско. Ден по-късно Галена ще пътува за Чигаго, за да се весели с българите там, а на 13-ти и Маями ще посрещне звездата на музикална компания \"Пайнер\". Със сигурност емоциите ще са много горещи, затова почитателите на Галена в Америка я очакват с нетърпение, а фактът, че с нея ще пътува и Иво Моллов-Гугутката, е още една предпоставка, че градусът на купона ще е наистина висок. Феновете на Галена у нас едва ли ще се чувстват пренебрегнати, защото където и да пътува тя винаги ги прави част от своите преживявания чрез снимките, които споделя. Сподели:", "date": "2018.05.01", "title": "Галена поема отново към САЩ! Турът й започва от Лас Вегас"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%B5-%D0%B5%D0%B4%D0%BD%D0%B0-%D0%BE%D1%82-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B1%D1%83%D1%80%D1%8F%D1%82%D0%B0-%D0%B2-%D0%B0%D0%BB%D0%BF%D0%B8%D1%82%D0%B5-news746935.html", "text": "Българка на 52 години е шестата жертва от група от 14 скиори попаднала в буря в Швейцарските Алпи, съобщи днес полицията, след като в други райони бяха открити още две тела на планинари, предаде АФП. В късната утрин във вторник „почина шеста жертва – 52-годишна българка“, съобщи в изявление полицията на кантона Вале. Тя не съобщи името на загиналата. Лошото време в областта Пин д'Арола в неделя изненада групата скиори от Италия, Франция и Германия. Спасителите откриха 14 души, някои от които с хипотермия, а един бил мъртъв, очевидно в резултат на падане. Пострадалите били транспортирани с хеликоптери до болници в района, но първо починаха трима, а след това още един. В отделно съобщение полицията посочи, че е открила по́ на изток телата на двама планинари на 21 и 22 години, в Алпите на кантона Берн. Те подали сигнал за помощ късно в неделя, но лошото време осуетило спасителните операции. Сподели:", "date": "2018.05.01", "title": "ИЗВЪНРЕДНО! Българка е една от жертвите на бурята в Алпите"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B6%D0%B5%D0%BD%D0%B0-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D1%81%D0%BA%D0%BE%D1%87%D0%B8-%D0%BE%D1%82-%D1%82%D1%80%D0%B5%D1%82%D0%B8%D1%8F-%D0%B5%D1%82%D0%B0%D0%B6-news746936.html", "text": "Жена е скочила от третия етаж на блок в кв. „Запад“ в Благоевград, съобщава \"Фокус\" . По първоначална информация жената е загинала на място. На мястото на инцидента има полиция и медицински екип. Сподели:", "date": "2018.05.01", "title": "ТРАГЕДИЯ! Жена се самоуби в Благоевград, скочи от третия етаж"}
{"url": "http://pik.bg/%D0%BA%D0%B8%D1%82-%D1%85%D0%B0%D1%80%D0%B8%D0%BD%D0%B3%D1%82%D1%8A%D0%BD-%D0%BA%D0%B0%D0%BD%D0%B8-%D0%B7%D0%B0-%D1%81%D0%B2%D0%B0%D1%82%D0%B1%D0%B0-%D0%BA%D0%B0%D1%82%D0%BE-%D0%B4%D0%B6%D0%BE%D0%BD-%D1%81%D0%BD%D0%BE%D1%83-news746940.html", "text": "Актьорът Кит Харингтън изненада фенове и приятели с интересен избор за марки върху поканите за сватбата си. Върху пликовете ще е ликът на персонажа от кървавата сага \"Игра на тронове\" Джон Сноу, с когото 31-годишната звезда доби световна популярност. Марките са от специалната колекция, посветена на героите от хитовия сериал, която Кралката поща пусна в обращение през януари, пише \"Монитор\". Междувременно стана ясно, че Харингтън и колежката му Роуз Лесли ще се венчаят в средновековен замък. Сватбената церемония ще се проведе в края на този месец в дворец в Абърдийн, Шотландия. Свидетели на първия им танц като семейство ще са около 200 гости, а за доброто им настроение ще се погрижат \"Mumford & Sons\". Младоженците са помолили близките си да не споделят подробности за сватбата, тъй като се притесняват, че почитателите на поредицата може да развалят доброто настроение. Приближен на двойката сподели, че това е причината те да организират венчавката толкова набързо. Сподели:", "date": "2018.05.01", "title": "Кит Харингтън кани за сватба като Джон Сноу"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%B5-%D1%81-%D0%BA%D0%BE%D0%BA%D0%B0-%D0%B2-%D0%B4%D0%B6%D0%BE%D0%B1%D0%B0-%D0%B8-%D0%BD%D0%B0-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%83%D1%87%D0%B5%D0%BD%D0%B8%D0%BA-%D0%BE%D1%82-%D0%B7%D0%B5%D0%BC%D0%B5%D0%B4%D0%B5%D0%BB%D1%81%D0%BA%D0%B0%D1%82%D0%B0-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-%D0%B2-%D1%81%D0%B0%D0%BD%D0%B4%D0%B0-news746883.html", "text": "Стоян Х. от санданското село Ново Делчево, бе арестуван в събота вечерта на входа на града с наркотици. В джоба на едва навършилия 18 години, ученик от Земеделската гимназия, полицаите откриха топче кокаин и канабис, пише \"Струма.ком\". При разпитите младежът обяснил, че се \"заредил\" с наркотиците, за да купонясва в дискотеката, тъй като всички правили така. Случаят е докладван на ръководството на гимназията, откъдето пък стана ясно, че Стоян отдавна е бил в полезрението им. Полицията има информация, че младежът от Ново Делчево предлага канабис и на съучениците си. Очаква се с него да работи инспектор ДПС, а училищното ръководство ще реши дали той ще остане ученик в гимназията. Сподели:", "date": "2018.05.01", "title": "СТРАШНО Е! С кока в джоба и на дискотека! Арестуваха ученик от Земеделската гимназия в Сандански"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D0%B0%D0%BC%D0%B5%D0%BD-%D0%B1%D0%B5%D0%BB%D1%87%D0%B5%D0%B2-%D1%81%D0%B5-%D1%80%D0%B0%D0%B7%D0%B4%D0%B5%D0%BB%D0%B8-%D1%81-%D1%86%D1%81%D0%BA%D0%B0---%D0%B5%D1%82%D0%BE-%D0%BA%D0%BE%D0%B9-%D0%B5-%D0%BD%D0%BE%D0%B2%D0%B8%D1%8F%D1%82-%D1%82%D1%80%D0%B5%D0%BD%D1%8C%D0%BE%D1%80-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-news747003.html", "text": "Треньорската рокада в ЦСКА вече официално е факт. Досегашният наставник на тима Стамен Белчев се разделя с поста си, а на негово място е назначен Христо Янев, предава Гонг.бг. Новината беше разпространена на официалния сайт на клуба. Белчев изкара начело последната година и половина, но след провала в преследването на целите за дубъл през този сезон, вече не е начело. \"Червените\" обявиха, че той си тръгва по собствено желание \"в името на благото на отбора\". С него си тръгват и трима от помощниците му. Ето и какво пише в съобщението на сайта на клуба: \"След поредицата от негативни резултати, Стамен Белчев взе решение да напусне своя пост на старши треньор на ЦСКА в името на благото на отбора. Той напуска поста си заедно с трима от помощниците си - Стефан Генов, Даниел Моралес и Ивайло Иванов. \"Ръководството благодари на Белчев за изключителния му професионализъм и всеотдайната му работа в ЦСКА и му пожелава здраве и бъдещи професионални успехи!\" \"На негово място до края на сезона отборът ще бъде ръководен от човек от клуба. Христо Янев поема тима, а негови помощници ще бъдат Владимир Манчев и Ивайло Петров. Заедно с тях ще работят и кондиционните треньори Томас Нойберт и Кирил Динчев, като на щаба ще помагат и легендите на клуба Георги Велинов и Красимир Безински.\" \"Христо Янев, Владимир Манчев и Ивайло Петров изведоха тима ни до трофея в турнира за Купата на България през 2016 година. През януари те се завърнаха на работа в ЦСКА. Янев и Манчев бяха скаути на първия отбор, а Петров - треньор на вратарите в Академия ЦСКА.\" Сподели:", "date": "2018.05.01", "title": "ИЗВЪНРЕДНО! Стамен Белчев се раздели с ЦСКА - ето кой е новият треньор на \"червените\""}
{"url": "http://pik.bg/%D0%B1%D0%BE%D0%B3%D0%BE%D1%81%D0%BB%D0%BE%D0%B2-%D0%BF%D1%80%D0%BE%D0%B4%D0%B0%D0%B2%D0%B0-%D0%B4%D1%80%D0%BE%D0%B3%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-news746949.html", "text": "20- годишен младеж е задържан за разпространение на наркотици в центъра на Пловдив. Миналата седмица полицаите получили информация, че пловдивчанинът търгува с трева и амфетамин. Пласьорът със звучното име Богослов Ш. е арестуван, а при обиска в жилището му са открити марихуана и близо 15 грама амфетамин. Богослов е зад решетките със 72 часа мярка за неотклонение, налогена от Окръжна прокуратура.  Разследването продължава. Сподели:", "date": "2018.05.01", "title": "Богослов продава дрога в центъра на Пловдив"}
{"url": "http://pik.bg/%D0%BF%D1%8A%D1%80%D0%B2%D0%BE%D0%BC%D0%B0%D0%B9%D1%81%D0%BA%D0%B0-%D0%BB%D1%83%D0%B4%D0%BE%D1%81%D1%82-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%85%D0%B2%D1%8A%D1%80%D0%BB%D0%B8-%D0%B4%D1%80%D0%BE%D0%BD%D0%BE%D0%B2%D0%B5-%D0%B2%D1%8A%D0%B2-%D0%B2%D0%BE%D0%B9%D0%BD%D0%B0%D1%82%D0%B0-%D0%B7%D0%B0-%D0%B2%D0%BB%D0%B0%D1%81%D1%82%D1%82%D0%B0-%D0%B0%D1%82%D0%B0%D0%BA%D1%83%D0%B2%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BE-news746928.html", "text": "Корнелия Нинова специално купи дрон за първомайския поход срещу властта. Летящата машинка вееше в небето плакат с надпис \"Оставка\" срещу Бойко Борисов. Лидерката на червените лично назова името на премиера по почина на президента, който преди време каза, че министър-председателят управлявал \"най-тъмната държава\". Корнелия Нинова поведе похода в центъра на София с камион-платформа. Въпреки тоталния дисонас между капиталистическото миналото и настоящето на лидерката и символ-веруюто на социалистите, тя хвана червен плакат с надпис „Срещу мизерията и грабежа“. Шествието мина по центъра и стигна до Бившия партиен дом и Министерски съвет, където имаше поне един час слова на социалисти, сред които и на Нинова. Чуха се старите мантри, започващи с \"Oставка“, чу се за бедността, чу се за изчезващата нация, за болниците, за мизерията, за промяната, която „БСП щяла да донесе“. Видяха се и нови фланелки със стария надпис \"Оставка\". Сподели:", "date": "2018.05.01", "title": "ПЪРВОМАЙСКА ЛУДОСТ! Корнелия Нинова хвърли дронове във войната за властта! Атакува Борисов от небето  "}
{"url": "http://pik.bg/%D0%BC%D0%B0%D0%B9%D0%BA%D0%B0-%D0%BD%D0%B0-%D0%B4%D0%B2%D0%B5-%D0%B4%D0%B5%D1%86%D0%B0-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB%D0%B0%D1%82%D0%B0-%D0%B2-%D0%BA%D0%B2-%D0%B7%D0%B0%D0%BF%D0%B0%D0%B4-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news746963.html", "text": "63-г. майка на две деца, гастарбайтери, е жената, която се хвърли от блок 31 в благоевградския квартал “Запад”, предаде струма.бг. Жестокият инцидент стана днес около 14 часа. Според струма.ком жената има две дъщери. Жената е загинала на място. Сигнал на телефон 112 е подаден от свидетели. Тялото й е закарано за аутопсия. Сподели:", "date": "2018.05.01", "title": "Майка на две деца е загиналата в кв. \"Запад\" в Благоевград"}
{"url": "http://pik.bg/%D0%BA%D0%BE%D0%B4-%D1%87%D0%B5%D1%80%D0%BD%D0%BE-%D0%BF%D1%80%D0%BE%D1%82%D0%B5%D1%81%D1%82-%D0%BF%D1%80%D0%B5%D0%B4-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0---%D1%80%D0%BE%D0%B4%D0%B8%D1%82%D0%B5%D0%BB%D0%B8-%D1%80%D0%B8%D1%82%D1%83%D0%B0%D0%BB%D0%BD%D0%BE-%D0%BF%D0%BE%D0%B3%D1%80%D0%B5%D0%B1%D0%B0%D1%85%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news746932.html", "text": "„Аз съм един трудещ се човек, внасям осигуровки. 800 лева от моята заплата отиват, за да се решават подобни проблеми. Аз съм дошъл тук, за да кажа, че искам подобрение и моето дете да има адекватно образование, държавата да ни помогне да обучим едно здраво поколение, което след това да помага на държавата“, каза един от бащите на протеста. Детски добавки за всяко дете, пенсии за децата с починал родител, адекватно здравеопазване и качествено образование - това поискаха стотици майки и бащи, ко ито заедно с децата си се събраха на протест пред Народното събрание, облечени в черно, и символично погребаха бъдещето на България, предава Дарик. „Ние днес погребваме бъдещето на нашите деца, но го правим показно и това е нещото, което трябва да събуди нашите управници, да се събудят нашите институции, защото днес това погребение може да се нарече генерална репетиция за това, което следва след 5 години, ако продължаваме в същия дух“, каза една от майките на протеста. Освен майки, и бащи, облечени в черно, обградиха паметника на Цар Освободител, и о бявиха война на институциите и законите. Родителите поискаха спазване на п равата на децата: „Ние, като работещи майки, внасяме данъци на тази държава и искаме нашите деца да получат от държавата адекватно отглеждане, лечение и всичко, което им се полага“. „Ние днес сме тук да обявим война на закона, на институциите, които са абдикирали от нашите деца. Те са забравени“, посочи една от жените. Сред организаторите на протеста беше Златина Хаджипанайотова, вдовица с три деца, които нямат право на наследствена пенсия, защото бащата не е имал нужния осигурителен стаж, и нямат право на персонална пенсия, заради доходен критерий. Тя поиска радикална промяна в държавната политика към семействата: „При такъв отрицателен прираст не може родител да проси за лечение на детето сив национален ефир и да чака четири месеца за отговор от фонд дали детето му има право да живее, или не. И при положение, че държавата дава на един бежанец 1300 лева, на един затворник 700 лева, а на българското дете дава едва 40 лева и то не на всяко, е време за промяна“. След символичното погребение на бъдещето на българските деца, протестиращите извиха огромно хоро пред сградата на парламента и блокираха движението по жълтите павета. Междувременно стана ясно, че социалното министерство ще предложи законодателни промени, с които персоналната пенсия, за която се чака с години, да се превърне в социална помощ, без доходен критерий. Новият вид подпомагане може да влезе в сила от началото на 2019-та година и да обхване около 8000 деца. Сподели:", "date": "2018.05.01", "title": "Код \"черно\": Протест пред парламента - родители ритуално погребаха бъдещето на страната"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D1%82%D1%80%D0%B5%D1%81%D0%BA%D0%B0%D0%B2%D0%BE-%D1%82%D1%8A%D1%80%D1%81%D0%B8-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BD%D0%B0-%D0%BA%D0%B0%D1%80%D0%B0%D0%BD%D0%B3%D0%B0-%D0%B5%D1%82%D0%BE-%D0%BA%D0%BE%D0%B9-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%B2%D1%8A%D1%80%D0%BD%D0%B5-%D0%BF%D1%80%D0%B8-news746849.html", "text": "От ще се опитат да направят силен удар на пазара, като си осигурят услугите на Жуниор Мораеш през лятото. Бразилецът е смятан за един от най-големите любимци на Сектор Г през последните години. Мораеш в 2011-2012 и бе на път почти сам да направи „армейците“ шампиони, но отборът изпусна в края изключително комфортен аванс само за 4 мача. Въпреки това обаче бразилецът бе избран за най-добър футболист в родното първенство. Нападателят винаги се раздаваше с червената фланелка, което му гарантира безрезервното уважение и подкрепа на феновете. Жуниор Мораеш изглежда съвсем подходящ наследник на Каранга, който сигурно ще бъде продаден, тъй като няма да се нуждае от адаптация, пише в. \"Меридиан Мач\". Дори след напускането си на „Армията“, той не е спирал да се интересува от отбора и да го подкрепя за дербитата в социалните мрежи. Бразилецът поддържа връзка и с много от „червените“ привърженици. Той не пропуска да спомене любовта си към във всяко изявление, което дава за българските медии. Договорът на Мораеш с Динамо (Киев) изтича на 30 юни и той вероятно няма да бъде подновен. Едва ли ще липсват оферти към 31-годишния футболист, но той без съмнение би изслушал оферта на . Сподели:", "date": "2018.05.01", "title": "ФУТБОЛНА БОМБА! ЦСКА-София трескаво търси заместник на Каранга! Ето кой може да се върне при \"червените\""}
{"url": "http://pik.bg/%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%B4-%D1%80-%D1%81%D1%82%D0%B8%D0%BB%D1%8F%D0%BD%D0%BE%D0%B2%D0%B0-%D1%81%D0%B5-%D0%B3%D0%BC%D1%83%D1%80%D0%BA%D0%B0-%D0%B2-%D0%B5%D0%B3%D0%B5%D0%B9%D1%81%D0%BA%D0%BE-%D0%BC%D0%BE%D1%80%D0%B5-%D0%B2%D0%B8%D0%B6%D1%82%D0%B5-%D0%BA%D0%BE%D1%80%D0%B5%D0%BC%D1%87%D0%B5%D1%82%D0%BE-%D0%B9-%D1%81%D0%BD%D0%B8%D0%BC%D0%BA%D0%B0-news746891.html", "text": "Актрисата Ралица Паскалева и половинката ѝ - волейболистът Теодор Салпаров не спират с екзотичните си пътешествия. След като през март посетиха Египет, влюбените отпътуваха и за крайбрежното градче Ханиоти, намиращо се на полуостров Халкидики, пише \"Спортал\". Двойката публикува снимки от ексурзията си. На една от тях двамата са под водата и леко се вижда бременното коремче на актрисата. Звездата от \"Откраднат живот\" вече официално обяви, че чака бебе през лятото, но отказва да разкрие какъв е полът. Сподели:", "date": "2018.05.01", "title": "Бременната д-р Стилянова се гмурка в Егейско море! Вижте коремчето й (СНИМКА)"}
{"url": "http://pik.bg/%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%BF%D1%80%D0%B8%D0%B7%D0%BE%D0%B2%D0%B0%D0%B2%D0%B0%D1%82-%D0%BA%D1%83%D0%BF%D1%83%D0%B2%D0%B0%D0%B9%D1%82%D0%B5-%D1%81%D0%B0%D0%BC%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%81%D1%82%D0%BE%D0%BA%D0%B8-news746942.html", "text": "След вчерашния форум за двойния стандарт за храни, патриотите от ВМРО излязоха с ясна декларация и призив, да се купуват само български стоки, за да преборим двойните стандарти и да защитим българското производство. Така ще бъде направена стъпка към откриване на повече работни места в България. Това ще донесе и ръст на икономиката, ще плащаме повече ДДС тук в страната си, а не пари, които ще изтичат от държавата през трети фирми. Така ще можем да разработим българските марки и ще направим крачка към преодоляване на демографския дисбаланс. Ето това е позицията на Патриотите от ВМРО по отношение на скандала с двойните стандарти при храните и услугите по отношение на страните от т.нар. Западен и Източен блок в ЕС: България е известна със своята култура в областта не само на хранителната промишленост. Но нека започнем от нея. Братя и сестри, нека подкрепим българските производители и марки. Да направим своя еврореалистичен избор без да се самозалъгваме, че мегапроизводителите в световен мащаб ще променят политиката си и това даже няма да се отрази на цените. Ние Патриотите от ВМРО – Българско национално движение винаги сме заставали зад българските производители. Ние винаги сме се борили да има равни условия за живот във всички населени места в Родината ни. Ние, в лицето на един от най-успешните евродепутати – Ангел Джамбазки, винаги сме отстоявали приоритетността на националната идентичност в голямото европейско семейство. Ето защо ние ще направим законодателна инициатива за подкрепа на българските производители! Ето защо ние Патриотите от ВМРО ви призоваваме да подкрепите в избора си българските производители на продукти и услуги от всякакво естество. Това е и подкрепа към българската икономика на всички нива. Това ще подобри и качеството им на чисто пазарен принцип. Плащайки за стока, произведена тук – в България, с български продукти, всички ние внасяме пари в държавния бюджет, който в крайна сметка „плаща“ за допълнителните социални, културни и всякакви други обществени дейности на държавата. Това е бюджетът, от който се плащат парите за здравеопазване, сигурност и отбрана. Сподели:", "date": "2018.05.01", "title": "Патриотите призовават: Купувайте само български стоки!"}
{"url": "http://pik.bg/%D0%B1%D0%B5%D0%B7%D1%83%D0%BC%D0%B5%D0%BD-%D0%BF%D0%BE%D0%B7%D0%BE%D1%80-%D1%81%D0%BE%D1%86-%D0%BF%D0%BE%D1%80%D0%BD%D0%BE%D0%B3%D1%80%D0%B0%D1%84%D0%B8%D1%8F-%D0%BD%D0%B0-1-%D0%BC%D0%B0%D0%B9-news746875.html", "text": "Класическа соц порнография се разигра в центъра на София. Зад плакат \"Срещу мизерията и грабежа\", в първата редица, се изтъпани не кой да е, а самата Корнелия Нинова. Ни срам, ни очи, казват старите хора, които добре познават годините преди 10 ноември 1989 г. Същата Нинова, която като назначена от СДС приватизира \"Техноимпекс\" ( ), същата която беше позорно изритана от Сергей Станишев като зам.-министър заради съмнения за корупция покрай аферата \"Фронтиер\". Същата тази Корнелия Нинова днес отново изкара пенсионерите на улицата, за да иска оставка на правителството. На 1 май яхна най-ощетените българи. С кое право една приватизаторка, политик участвал в най-скандалните грозни грабежи на прехода иска оставки и държи плакат с гръмки лозунги, които са срещу самата нея. А зад нея на първомайското шествие кротко крачеха двама гардове, пазейки я от народната любов. За високоговорител тесните социалисти докараха чак от Лондон Йордан Мичев. Социалист от Лондон, не е виц. И той възпя протестната идея, ревейки \"Победа\" и \"БСП\" на микрофона. Дали го е направил безкористно? Някъде на \"Дондуков\" 2 по същото време в подкрепа на другарите. Какъв 1 май, какви пет лева. Да живее порнографията! В главните роли - Трупата на Корни и самата тя, Румен Коремното и няколко други верни другари за масовката. Сподели:", "date": "2018.05.01", "title": "БЕЗУМЕН ПОЗОР! Соц порнография на 1 май"}
{"url": "http://pik.bg/200-%D0%BF%D0%B0%D1%82%D1%80%D0%B8%D0%BE%D1%82%D0%B8-%D1%83%D1%87%D0%B0%D1%81%D1%82%D0%B2%D0%B0%D1%82-%D0%B2%D1%8A%D0%B2-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%BA%D0%B0-%D0%BD%D0%B0-%D0%B0%D0%BF%D1%80%D0%B8%D0%BB%D1%81%D0%BA%D0%BE%D1%82%D0%BE-%D0%B2%D1%8A%D1%81%D1%82%D0%B0%D0%BD%D0%B8%D0%B5-%D0%B2-%D0%BA%D0%BE%D0%BF%D1%80%D0%B8%D0%B2%D1%89%D0%B8%D1%86%D0%B0-news746865.html", "text": "По случай 142 години от избухването на Априлското въстание традиционно в Копривщица ще бъде пресъздаден един от най-героичните моменти в българската история. Гостите на Копривщица ще станат свидетели на живия спектакъл, който се прави от над 200 участници. След предателство на 19 април по стар стил в Копривщица са изпратени заптиета, които да арестуват организаторите на въстанието, сред които и Тодор Каблешков. За да не бъде осуетена подготовката, Каблешков обявява избухването на въстанието ден по-късно, а революционерите превземат конака. Управителят е убит. С кръвта му Каблешков подписва \"Кървавото писмо\", с което съобщава на съратниците си за събитията. Сподели:", "date": "2018.05.01", "title": "200 патриоти участват във възстановка на Априлското въстание в Копривщица"}
{"url": "http://pik.bg/%D0%B1%D0%BE%D0%B1-%D0%B4%D0%B8%D0%BB%D1%8A%D0%BD-%D0%BF%D1%83%D1%81%D0%BA%D0%B0-%D1%81%D0%B2%D0%BE%D0%B9-%D0%B1%D1%80%D0%B0%D0%BD%D0%B4-%D1%83%D0%B8%D1%81%D0%BA%D0%B8-news746864.html", "text": "Боб Дилън пуска на пазара свой бранд уиски. 76-годишният музикант, носител на Нобелова награда за литература, е обединил сили с предприемача Марк Бушала за създаването и разпространението на марката, която ще включва няколко вида уиски. Очаква се официалната им премиера да е в средата на май. \"Човек не винаги намира вдъхновението, което търси. Понякога вдъхновението го намира само. Искаме да създадем колекция от американско уиски, като всяко ще има и разказва своя собствена история\", коментира Боб Дилън. Името, което музикантът е дал за новата си фирма, занимаваща се с новото му бизнес начинание, е \"Heaven's Door Spirits\", пише \"Ева\". Сподели:", "date": "2018.05.01", "title": "Боб Дилън пуска свой бранд уиски"}
{"url": "http://pik.bg/%D0%B0%D0%BD%D0%B8%D0%BC%D0%B8%D1%80%D0%B0%D1%82-%D0%BA%D1%83%D0%BB%D1%82%D0%BE%D0%B2%D0%B0%D1%82%D0%B0-%D1%81%D0%B0%D0%B3%D0%B0-%D0%B1%D1%8A%D1%80%D0%B7%D0%B8-%D0%B8-%D1%8F%D1%80%D0%BE%D1%81%D1%82%D0%BD%D0%B8-news746871.html", "text": "\"Netflix\" се кани да нанесе поредния си удар. Компанията има договор с \"DreamWorks Animation Television\" за оригинални анимационни и семейни програми, а като част от този договор ще започне работа по анимационен сериал \"Бързи и яростни\". Новият сериал ще е базиран на популярната поредица на \"Universal\", а изпълнителни продуценти ще са продуцентите на игралните филми - Вин Дизел, Нийл Мориц и Крис Морган. Историята ще се върти около тийнейджъра Тони Торето, който върви по стъпките на своя братовчед Дом. Младежът и негови приятели са вербувани от правителствена агенция да проникнат в прочута банда за надбягвания, която е свързана с престъпна организация, стремяща се към световна доминация. \"Нямаме търпение да започнем работа по анимационния \"Бързи и яростни\". Игралната поредица е феномен по целия свят, обожаван от зрителите на всички възрасти. В анимационните серии ще има всичко от екшъна, хумора и останалите отличителни качества на игралните филми\", заяви шефката на подразделението на \"Netlix\" за семейни забавления Мелиса Коб, цитирана от \"Cinefish.bg\". \"Бързи и яростни\" е най-успешната и най-продължителната поредица в историята на \"Universa\"l. Осемте филма са спечелили досега над 5 милиарда долара по света. Следвашият филм с Дуейн Джонсън и Джейсън Стейтъм предстои да излезе през юли 2019, а през следващите две години ще са премиерите на девета и десета част. Сподели:", "date": "2018.05.01", "title": "Анимират култовата сага \"Бързи и яростни\""}
{"url": "http://pik.bg/%D0%B1%D0%B0%D1%80%D0%B0%D0%BA-%D0%BE%D0%B1%D0%B0%D0%BC%D0%B0-%D0%B8-%D0%BE%D0%BF%D1%80%D0%B0-%D1%83%D0%B8%D0%BD%D1%84%D1%80%D0%B8-%D0%BF%D0%BE%D0%BB%D1%8F%D1%85%D0%B0-30-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%B1%D1%80%D0%B0%D0%BA-%D0%BD%D0%B0-%D1%82%D0%BE%D0%BC-%D1%85%D0%B0%D0%BD%D0%BA%D1%81-news746867.html", "text": "Том Ханкс и Рита Уилсън са един от редките примери за щастливо и сплотено семейство не само за стандартите на Холивуд, но и извън меката на киното. Двамата са съпрузи от 30 години и решиха да отбележат годишнината от сватбата си по подобаващ начин. Барак Обама, Опра Уинфри, Кейт Хъдсън, Джими Кимъл, Кърт Ръсел, Айла Фишър бяха част от звездния списък с гости, които присъстваха на партито за юбилея им. Ханкс и Рита сключват брак през 1988 година и имат двама синове. За него това е втори брак. Двамата минават през много изпитания, но най-сериозно от всички се оказва битката с рака на гърдата и последвалата двойна мастектомия. \"Кой да предположи, че подобно нещо може на ни сближи още повече. Никога не може да знаеш как ще реагира съпругът ти в подобна ситуация. Бях толкова впечатлена от грижите, с които той ме обсипваше. Беше много естествен и интимен момент за нас\", споделя Рита, цитирана от \"Ева\". Сподели:", "date": "2018.05.01", "title": "Барак Обама и Опра Уинфри поляха 30-годишния брак на Том Ханкс"}
{"url": "http://pik.bg/%D1%81%D1%8A%D0%B4%D1%8A%D1%82-%D1%80%D0%B5%D1%88%D0%B8-%D0%BA%D1%80%D0%B0%D0%B9-%D0%BD%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B2-%D0%BF%D0%B0%D1%80%D0%BA-%D1%81%D0%B2%D0%B5%D1%82%D0%B8-%D0%B2%D1%80%D0%B0%D1%87-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-news746835.html", "text": "Дългогодишната съдебна битка за забрана на строителството в парк „Свети Врач“ завърши с успех. Това съобщи кметът Кирил Котев, след окончателното решение на Върховния административен съд в полза на общината. Припомняме, че още през 2016 г. бе издадена заповед за строителна забрана в парка от кмета Котев, но тя се обжалваше от собственик на поземлен имот. След множество дела, които бяха спечелени от община Сандански, идва и решението на най-висша инстанция, след което  строителната забрана е в сила за цялата територия на парк „Свети Врач“. В момента тече процедура за изработване на ПУП на зоната, а всичко това ще даде възможност за балансираното развитие на един от най-големите паркове в България. „Радвам се, че успяхме да защитим това наше решение. Не само защото забраната за строителството в парка бе поето като ангажимент от мен, но и защото това е един от символите на Сандански“, допълни кметът Котев, предава \"Струма.бг\". По думите му паркът е еднакво важен за развитието на Сандански като туристически и спортен център, и за местните хора, които да имат приятно място за разходка, и за игра на своите деца. „Затова трябва да опазим парка и да не позволим неговото застрояване“, категоричен бе градоначалникът. Сподели:", "date": "2018.05.01", "title": "Съдът реши! Край на строителството в парк Свети Врач в Сандански"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D1%8F%D1%85%D0%BD%D0%B0-1-%D0%BC%D0%B0%D0%B9-%D1%81-%D0%BF%D1%80%D0%BE%D1%82%D0%B5%D1%81%D1%82-%D0%BF%D1%80%D0%B5%D0%B4-%D0%BF%D1%80%D0%B0%D0%B7%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8-%D1%81%D1%8A%D0%B2%D0%B5%D1%82-%D0%BD%D0%B8%D0%BD%D0%BE%D0%B2%D0%B0-%D1%81%D0%B8-%D0%BF%D0%BE%D0%B4%D0%B0-news746823.html", "text": "БСП реши да загърби дългогодишната си традиция да отбелязва дена на труда 1 май с тържества в Борисовата градина и предпочете да шества по празните софийски улици в почивния ден и да издига лозунги за достоен труд пред празния Министерски съвет. Червеното шествие тръгна от площад \"Александър Невски\", ще премине по ул. \" Г. С. Раковски\" и бил. \"Дондуков\" и ще свърши на площад \"Независимост\", където лидерката на социалистите Корнелия Нинова ще държи реч и ще иска оставката на правителството под прозорците на празната му сграда. Последният път, когато червените протестираха на същото място, беше заради сделката по продажбата на ЧЕЗ на \"Инерком\" на Гинка Върбакова, но въпреки енергичната организация на присъстващи от цялата страна, митингът беше малоброен. Вероятно затова сега залага на концерт на площада. \"Благодаря ви, че имате смелостта, днес, да се съберем и нашият глас да бъде чут. Това е шествие-протест срещу корупцията и бедността, за справедливост, за справедливо заплащане на труда, за свобода на словото, за човешна свобода\", заяви Корнелия нинова. Лидерът на БСП даде началото на първомайското шествие. 15 000 души, докарани от цялата страна в София, тръгнаха на шествие от паметника на Незнайния войн към Министерския съвет, където ще се проведе протеста. Те носят плакати с надписи: \"Корупцията ни прави бедни\", \"Не ни превръщайте в нация от обслужващ персонал\", \"Заплата на хигиенист в Германия - по-висока от учител в България\". Група младежи, облечени в тениски с надпис \"Оставка\", носят транспарант \"Работим и сме бедни\". В първите редици е и дъщерята на червения депутат Антон Кутев - Нина, която забърка скандала с Малдежката конференция в София. Малко по-късно на голямата трибуна между президенството и Министерски съвет тя издаде заверата. \"Да послушаме призива на президента\", обърна се тя към тълпата. \"С вас сме, г-н Радев! Нека прожекторите лъснат\", избухна тя на микрофона, а гаргите върху президенството пуснаха сълза. Нинова и Радев си подадоха няколко перфектни първомайски паса по-добре и от Барса, явно отлично обиграни в задкулисната игра. Сподели:", "date": "2018.05.01", "title": "ИЗВЪНРЕДНО В ПИК TV! БСП яхна 1 май с протест пред празния Министерски съвет! Нинова си подава къси пасове с Радев (ОБНОВЕНА)"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%B4%D1%80%D0%B0%D0%BC%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B8-%D0%BA%D0%B8%D1%80%D0%B8%D0%BB-%D0%B4%D0%BE%D0%B1%D1%80%D0%B5%D0%B2-%D1%81-%D1%82%D0%B5%D0%B6%D0%BA%D0%BE-%D1%80%D0%B0%D0%B7%D1%81%D1%82%D1%80%D0%BE%D0%B9%D1%81%D1%82%D0%B2%D0%BE---%D0%B8%D1%81%D0%BA%D0%B0%D1%82-220-000-%D0%BB%D0%B5%D0%B2%D0%B0-%D0%BE%D1%82--news746830.html", "text": "Лидерката на БСП Корнелия Нинова и заместникът и Кирил Добрев са с тежко душевно разстройство, изгубили са съня си, постоянно са обзети от страх и тревожност, хората ги избягват и не ги канят по купони, а те денем и нощем се обясняват на всички и треперят какво ще публикува ляво ориентираният сайт „Поглед.инфо“ със собственик Румен Петков. Това се разбира от собствените им заявления, с които са подали жалби в съда срещу сайта на обща стойност от 220 000 лева. Нинова оценява душевните си терзания на 120 000 лева. Кирил Добрев е разстроен само за 100 000 лева. Двамата имат един и същи адвокат. Информацията стана известна на днешния 1 май, когато БСП отбелязва не само празника на труда, но и на свободното слово, макар до миналата година на тази дата да честваше деня на левия печат. Припомняме, че друга червена депутатка и бивша журналистка – Елена Йончева, съди с подобни мотиви премиера Бойко Борисов заради изявлението му по неин адрес, че с държавни пари са плащани репортерските ѝ командировки, което всъщност се оказа самата истина. По ирония на съдбата друг червен депутат и активен журналист – Александър Симов, пък е съден от членката на СЕМ Бетина Жотева, защото той я разстроил и съсипал душевно с коментарите си по повод публичните ѝ заплахи към колегата Къдринка Къдринова, която социалистите яростно защитиха. Възмутеният Симов заяви пред ПИК, че съдебните искове по тези членове от Наказателния кодекс са форма на груба цензура спрямо журналистите, на които трябва да се затвори устата. Сега обаче Нинова и Добрев също са изпаднали в такива душевни разстройства и то от година и половина, което поставя въпрос дали решенията, които взема, действията, които предприемат и поведението им могат да се смятат за адекватни, както и дали могат да заемат сегашните си постове в партията и в парламента. Припомняме, че ПИК не веднъж е настоявал тези членове в Наказателния кодекс, по които всевъзможни представители на властта съдят журналисти, трябва да бъдат променени така, че разстроените да доказват с медицински свидетелства, а не с кошеревски свидетели тежкото си психическо и душевно състояние, да напускат постовете, които заемат до приключване на делата, водени от тях срещу журналисти, и след това да се връщат на постовете си отново с медицинско свидетелство, което доказва, че вече са психически и душевно здрави. В обратен случай излиза, че ни управляват луди хора. Ето от какви хора например е управлявана БСП, според собствените им заявления, цитирани от жалбите им пред съда срещу активният член на БСП и журналист Румен Петков, чието име просто съвпада с името на напусналия БСП и основал АБВ Румен Петков: „След всяка статия у мен се натрупва напрежение, тревога, гняв и възмущение, предизвикани от разпространените неверни факти и обидни квалификации по повод на моята личност и моята работа като председател на БСП.“ „Процесните статии предизвикаха стрес и притеснения да не би хората да им повярват. Не мога да спя спокойно през нощите, защото мисля за статиите и за широкия отзвук, който те имат в обществото. Поради безсънието, през деня се чувствам отпаднала и ми е трудно да се съсредоточа върху работа си“. „Загубих и концентрация, защото хората ми задават въпроси дали изложеното в статиите е вярно. Вече година и половина търпя подобни въпроси, които ме изкарват от равновесие. Възмущавам се, че трябва да давам обяснения относно разпространените неверни факти и това ме отклонява от преките ми и непосредствени задачи. Постоянно съм в лошо настроение, затворих се с в себе си, нямам желание да се срещам с приятели и познати, защото се чувствам потисната.“ „Една част от колегите ми в БСП се отдръпнаха от мен вледствие на публикуваните в сайта \"Поглед\" статии. Усещам промяна в тяхното отношение спрямо мен, защото избягват да общуват с мен, не ме канят на извънпартийни събирания.“ „Станах нервна, избухлива и притеснена дали няма да излезе поредната позоряща личността ми статия и, за съжаление, се оказах права. Заживях с постоянния страх, че някой мой близък или познат е прочел, или ще прочете горните статии, или че може да бъде публикуван нов клеветнически материал със сходно съдържание.“ „Предприетата от ответника кампания срещу моята личност ми причини негативни емоции – тревога, безпомощност, възмущение, гняв, унижение и разочарование. В продължение на повече от година съм обект на публично злепоставяне и този факт се отрази неблагоприятно във всички сфери на моя живот – в личния, семейния и обществения ми живот“. „Процесните статии ми причиниха стрес и притеснения какво ще си помислят хората за мен. Когато за пореден път излизаше опозоряваща ме статия, аз се ядосвах и възмущавах, защото разпространените факти са неверни и позорят личността ми. Не мога да спя спокойно през нощите, защото мисля за публикациите и негативните последици, които ще ми причинят. Поради безсънието през деня се чувствам отпаднал и ми е невъзможно да се съсредоточа върху работата си.“ „Ядосвам се, че трябва да давам обяснения на всички, които са прочели разпространените за мен неверни обстоятелства. Вследствие на силния стрес, който ми бе причинен от процесните статии, цялото ми здравословно състояние се влоши и имам постоянно главоболие.“ „В момента общувам с ограничен кръг от най-близките си хора, тъй като след публикуването на статиите голяма част от приятелите ми престанаха да ме търсят, а дори и да ги видя случайно, бързат да ме подминат.“ Сподели:", "date": "2018.05.01", "title": "СТРАШНА ДРАМА! Корнелия Нинова и Кирил Добрев с тежко разстройство - искат 220 000 лева от Румен Петков"}
{"url": "http://pik.bg/%D1%82%D1%80%D1%83%D0%BF-%D0%BD%D0%B0-%D0%B4%D0%B5%D0%BB%D1%84%D0%B8%D0%BD-%D0%B8%D0%B7%D0%BF%D0%BB%D1%83%D0%B2%D0%B0-%D0%BD%D0%B0-%D0%BA%D0%B0%D0%B2%D0%B0%D1%86%D0%B8-%D1%81%D0%BD%D0%B8%D0%BC%D0%BA%D0%B8-news746950.html", "text": "Туристи от Пловдив откриха труп на делфин на плажа на къмпинг \"Каваци\". Огромният мъртъв черноморски делфин е бил изхвърлен от морето в понеделник сутринта, разказаха очевидци пред \"Под тепето\". По тялото на морския бозайник личи кървава диря около врата, което според открилите го навежда на мисълта, че животното се е борило с рибарска мрежа. Най-вероятно е загинало, омотано в нея и по-късно е изхвърлено от рибарите. Според процедурата в такива случаи предстои експерти от РИОСВ да разследват случая. Законът за биологичното разнообразие гласи, че делфините трябва да остават на същото място, където са открити. Сподели:", "date": "2018.05.01", "title": "Труп на делфин изплува на \"Каваци\" (СНИМКИ)"}
{"url": "http://pik.bg/%D1%81%D1%8A%D0%B4%D1%8F%D1%82-%D0%BA%D0%BE%D0%B2%D1%87%D0%B5%D0%B6%D0%BD%D0%B8%D0%BA%D0%B0-%D0%BD%D0%B0-%D0%B2%D0%B0%D1%82%D0%B8%D0%BA%D0%B0%D0%BD%D0%B0-%D0%B7%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-news746826.html", "text": "Третият човек в йерархията на Ватикана - Джордж Пел, ще бъде съден за престъпления от сексуално естество, извършени в миналото. Решението, че има основание австралийският кардинал да се изправи пред Темида, беше взето от съдия в Мелбърн. Самият Пел пледира невинен, предава Нова теливизия. Обвиненията датират отпреди няколко десетилетия, а по време на предварителните заседания, продължили четири седмици, са били изслушани повече от 30 свидетели. 76-годишният Пел е ковчежник на Ватикана и е най-високопоставеният католически представител, който ще бъде съден за престъпления от сексуално естество. Сподели:", "date": "2018.05.01", "title": "Съдят ковчежника на Ватикана за сексуален тормоз"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D0%B2%D1%82%D0%BE%D1%80%D0%BE-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%BF%D1%80%D0%B8-%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-news746872.html", "text": "Премиерът Бойко Борисов ще бъде на аудиенция във Ватикана при Негово Светейшество папа Франциск по случай 24 май - Деня на българската просвета и култура и славянската писменост. Това ще е втората среща на Борисов с папа Франциск. Последната му визита във Ватикана бе преди три години, като в делегацията си тогава той взе двама министри и седем депутати. Тогава Борисов занесе на папата хранителница с изобразено успението на Свети Иван Рилски, в която от филигранно сребро бе поставен камък от гроба на светеца. На свой ред папа Франциск поднесе на премиера плакет с изобразен ангел, държащ двете земни полукълба. Програмата на премиера още не е уточнена. Традиционно обаче българските държавни лидери се срещат с нашата общност в Рим. По време на предишната си визита Борисов поднесе венец пред паметника на Иван Вазов и участва в поклонение пред мощите на свети Кирил в базиликата \"Сан Клементе\", където е погребан светецът. Подобна бе програмата и на държавния глава Румен Радев миналата година, когато той подари на папа Франциск икона на светите братя Кирил и Методий. През 2010 година Борисов бе приет от папа Бенедикт XVI, а през 2002 година като главен секретар на МВР се срещна с папа Йоан Павел II, когато той бе на посещение у нас. Сподели:", "date": "2018.05.01", "title": "Премиерът Борисов на второ посещение при папа Франциск"}
{"url": "http://pik.bg/%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5%D1%82%D0%BE-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE%E2%80%8B---%D0%BC%D0%B8%D1%81%D0%B8%D1%8F-%D0%BD%D0%B5%D0%B2%D1%8A%D0%B7%D0%BC%D0%BE%D0%B6%D0%BD%D0%B0-news746844.html", "text": "Жителите на града също често се оказват с блокирани със скоби автомобили. Паркирането се оказва един от най-сериозните проблеми на Велико Търново. Въпреки, че е туристическа дестинация, градът разполага с едва 386 паркоместа и синята зона е с пълен капацитет. Напрежението ескалира през празничните дни, когато градът се пълни с туристи и паякът започва да вдига колите им, докато са в ресторант или просто разглеждат музеите. Общината търси решения като строи още паркинги и въвежда паркинг автомати, въпреки това повечето граждани смятат, че това е „подход на парче“, показва БНТ. Общината започва строителството на два нови паркинга- в района на Царевец и в краен градски квартал, но те са в периферията не могат да решат проблема с паркирането в центъра. Сподели:", "date": "2018.05.01", "title": "Паркирането във Велико Търново​ - мисия невъзможна"}
{"url": "http://pik.bg/%D0%BE%D1%81%D0%BB%D0%B5%D0%BF%D0%B8%D1%82%D0%B5%D0%BB%D0%BD%D0%B0%D1%82%D0%B0-%D0%BC%D0%B8%D1%85%D0%B0%D0%B5%D0%BB%D0%B0-%D1%81%D0%BF%D0%B5%D1%87%D0%B5%D0%BB%D0%B8-%D1%82%D0%B8%D1%82%D0%BB%D0%B0%D1%82%D0%B0-%D0%B1%D0%B8%D0%BA%D0%B8%D0%BD%D0%B8-%D1%84%D0%B8%D1%82%D0%BD%D0%B5%D1%81-news746821.html", "text": "21-годишната кюстендилка Михаела Михайлова, наричана сред приятелите си още Мишел Уорнър, спечели “Турнир Пловдив” в категория “Бикини фитнес” над 166 см при младежите. Градът на тепетата е традиционен домакин на държавното първенство за деца, юноши, девойки и младежи, провеждано през месец април. Надпреварата се явява и квалификация за участие на балканско и европейско първенство. Турнирът е един от най-големите по фитнес и културизъм. Подготовката на Михаела продължила 4 месеца, съобщава Струма БГ. “През останалото време тренирам и спазвам режим, но самото “изчистване” за състезанието трае около 16 седмици. В момента с моя приятел и треньор Виктор Тасков живеем в Лондон. Там учим за треньори в една академия, в момента развиваме собствен”, коментира Михаела. За кратко двамата останаха и в родния Кюстендил, като не пропуснаха да потренират в една от фитнес залите в града. Там дори има и много снимки на момичето, от които тя показва различни фитнес упражнения. Михаела е запалена по фитнеса още от ученичка, през 2016 година тя завърши Природо-математическата гимназия “Професор Емануил Иванов”. “Сега имам възможността да се състезавам на балканско и европейско първенство, но в момента съм фокусирана върху академията и смятам да се състезавам отново, но следващата година”, допълва шампионката. Нейният приятел Виктор Тасков се класира на престижното 2- ро място на силния “Турнир Пловдив” през 2016 г. Той участва в категория “Мъжка физика” до 178 см. Двамата са заедно вече четири години. Виктор пък е завършил Професионалната гимназия по икономика и мениджмънт, а след това продължи образованието си в УНСС. Сподели:", "date": "2018.05.01", "title": "Ослепителната Михаела спечели титлата \"Бикини фитнес\""}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%BB%D0%B8-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B7%D0%B0%D0%BF%D1%8F-%D0%B2-%D1%85%D0%BE%D1%80%D0%B0-%D0%BD%D0%B0-%D0%B1%D1%81%D0%BF-%D0%B7%D0%B0-1-%D0%BC%D0%B0%D0%B9-news746866.html", "text": "\"Днес светът отбелязва Международния ден на труда и работническата солидарност. Един от празниците, които сплотяват отвъд националните граници и културите\", заяви президентът Румен Радев в социалната мрежа по повод 1 май. Постът му идва само минути преди поредния популистки протест на БСП, воден от соцлидерката Корнелия Нинова. Според Радев уважениета на труда е мерило обществената справедливост, а у нас в много региони професии трудът е недооценен. \"Затова бих желал да поздравя хората, които отстояват правото на достойни условия на труд и справедливо заплащане\", добавя Радев. В типичния си стил той не само говори като близнак на Нинова, а и винаги намира начин да подчертае колко лоша е държавата ни. \"Общество, в което пътят към успеха не минава през труда и съзиданието, а през корупцията и клиентелизма, е обречено на постоянна криза и неудовлетворeност. От нас зависи да ги преодолеем\", пише още Радев, като все пак благодари на тези които градят нещо за страната. Сподели:", "date": "2018.05.01", "title": "ПРЕЗИДЕНТ НА ВСИЧКИ БЪЛГАРИ ЛИ? Румен Радев запя в хора на БСП за 1 май"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B1%D0%B5%D1%81%D0%B5%D0%BD-%D1%81%D0%BB%D0%B5%D0%B4-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-news746874.html", "text": "- Отказът е само няколко реда. Само един човек се е подписал, не знам какъв е – председател на комисия ли е, юрист ли е, що е... Казва се Елена Ангелова. Явно е юрист, след като тълкува Конституцията. Тя е написала, че това, което сме си поставили като цели и искаме, е промяна на формата на държавно управление на България от парламентарна на президенстска република или с монархия. Такова нещо не сме искали – откъде си го е измислила това с монархията, не знам. Промяна на постанвовлението на член 1, алинея 1 на Конституцията за форма на управление - тя смята, че това би нарушило правовия ред в България и не може да се гарантира върховенството на основния закон и по тази причина пише, че искаме да нарушим основната структура и статут на основните правомощия, съобразени с принципите, на които е изградена държавата. В този случай заявените за вписване цели (смее се) противоречат на Конституцията на България. Сега, Конституцията не е свещена крава. В нея е предвидено как могат да се правят промени, включително и на формата на управление. За нея е написано, че трябва да се свика Велико Народно събрание. Обикновено Народно събрание, дори с квалифицирано мнозинство, не може да я промени. Ние затова и сме написали в Устава си, че ще се борим за референдум, с който да се предизвика Велико Народно събрание, а то да промени формата на управление. Иначе се получава, че член 1 напомня по зловещ начин на един друг член 1, който не може да се промени никога при никакви случаи. Това не е така, всичко го знаят. Защото тази госпожица или госпожа е направила това нещо, аз не знам. Много от моите приятели във Фейсбук казват: „А как са регистрилали партията на Лютви Местан”? - Уплах ли? Аз съм историк и знам на какво се подлагат всички, които влизат в политиката. Знаех, че ще бъда атакуван неправомерно, ще измислят разни работи за мене и т.н.. Има един разказ на Маркв Твен – „Кандидат за губернатор”. Той ми е основополагащ в тази област. Та, очаквам да ми се случат такива неща, като на главния герой – един много почтен човек, който се кандидатира за губернатор. Той е учител и интелектуалец, който е изучил половината град, блестящ пример във всяко едно отношение и накрая научава, че е изч*кал всичките си ученички, че е откраднал всички пари от взаимо-спомагателната каса, а на първия митинг девет невръстни деца идват, дърпат го за палтоно и викат: „Тате, тате, защо ни изостави?”. - Обвинението на тази комисия ще отпадне най-малкото по две причини. За първи път на вас ще съобщя нещо, което откри моята адвокатка – първо, парите не са държавни, а са на един бизнесмен дарени, за да направим каталог на колекцията му. В договора, който имаме с него изрично е записано, че те могат да се използват само затова, за нищо друго. Комисията по това време е била незаконна. По това време само Пламен Георгиев е бил назначен, а всички останали членове, които са подписани, ги назначиха миналия петък. Един нелегитимен орган е гласувал това нещо и мисля, че адвокатът ще го събори при обжалването в Административния съд. Това също беше смешно! 15 400 лв. бил съм дал на дъщеря си! Не съм ги дал, а съм ги дал на една фирмичка, в която и тя участва с още пет или шест човека в акционерно дружество, които много бързо и качествено да направят каталог на въпросния човек – Добромир Иванов се казва този бизнесмен. - Имам право да го обжалвам. Ще го обжалвам. Друго, което ме съветват моите читатели и приятели във Фейсбук, е да емигрирам в Македония, тъй като тук мога да бъда арестуван за държавна измяна и за опит за държавен преврат. Казват ми, че македонците няма да ме предадат, защото много ме обичат (смее се). - (Смее се) Аз за булевард само претендирам. Приятелите ме съветват още да въоръжа професорите с по един автомат „Калашников” и да направим „300 професора” като онези 300 спартанци и да поведа този въоръжен професорски отряд и да превземем Народното събрание. Това няма да направя, защото нямам пари за „Калашншци”. Иначе има и измислена песен: „Напред, о професори презрени, напред, о роби на труда! Потиснати и зле платени, ставайте срещу врага!”. Това по думите на Интарнационала. - Да, ще напишем жалба. Това ще отпадне. Много е смешно като аргумент за отказ. Незнам обаче дали да не бъда благодарен на дамата, че се чу нещо за нас, преди да започнем работа. Ще мине известно време, така че ние ще се съсредоточим върух една от точките в програмата ни. Имаме възможност и ще го направим. Това е реставрация на обекти, свързани с културно-историческия туризъм и те да бъдат превърнати в доходоносни обекти. Аз съм вписал 50 в програма ни, но ще се съсредоточим върху 12 по-важни. Ще започнем с Плиска, защото имаме сдружение „Плиска” и работим там по възстановяване на Голямата базилика. Подбраните са със световно значие. Например под номер 12 са римските терми (бани – б.ред.) във Варна. Стените им са запазени на височина от 22 метра! Само три бани в света са толкова добре запазени – една има в Рим и една във френския град Ним. Срамота е да я оставяме така в руини. - Да, така е. Но дайте да си говорим честно – това е една ординарна църква. Преслав в световен мащаб е уникат като град. Площта му е 6,5 кв. км., докато столицата на Карл Велики - Аахен, е 2,5 кв. км. Сподели:", "date": "2018.05.01", "title": "ЕКСКЛУЗИВНО И САМО В ПИК! Проф. Божидар Димитров бесен след отказа да регистрират движението му \"Кан Кубрат\"! Приятели го съветват - въоръжи професорите или емигрирай в Македония"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D1%80%D0%B8%D0%B7%D0%B0%D1%82%D0%B0-%D0%B2-%D0%BC%D0%BB%D0%B0%D0%B4%D0%BE%D1%81%D1%82-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA%D1%8A%D1%82-%D0%BD%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D1%85%D0%B2%D1%8A%D1%80%D0%BB%D0%B8-%D0%BE%D1%81%D1%82%D0%B0%D0%B2%D0%BA%D0%B0-news746888.html", "text": "Владимир Клисуров, който преди дни бе избран от Столичния общински съвет за кмет на район “Младост” на мястото на обвинената в подкуп Десислава Иванчева, снощи е подал оставка, съобщава “Труд”. Мотивите му са, че не може да се справи с работата. Клисуров напуска и администрацията. Снощи той и зам.-кметът Румен Русев са били на разговор при столичния кмет Йорданка Фандъкова. Русев по-рано бе посочен от Иванчева като участник в “инсценировката” срещу нея. Тя категорично отхвърли Русев като неин заместник на кметския пост и лично посочи другия свой заместник Клисуров. Сподели:", "date": "2018.05.01", "title": "ОТ ПОСЛЕДНИТЕ МИНУТИ! Кризата в \"Младост\" се разраства, заместникът на Иванчева хвърли оставка"}
{"url": "http://pik.bg/%D1%81%D0%BF%D0%B5%D1%86%D0%B8%D0%B0%D0%BB%D0%B5%D0%BD-%D0%BD%D0%BE%D0%B2%D0%BE%D1%80%D0%BE%D0%B4%D0%B5%D0%BD%D0%BE-%D0%BA%D0%B0%D0%BC%D0%B8%D0%BB%D1%87%D0%B5-%D0%BE%D1%82-%D0%B7%D0%B0%D1%81%D1%82%D1%80%D0%B0%D1%88%D0%B5%D0%BD-%D0%B2%D0%B8%D0%B4-%D0%B1%D0%B5%D1%88%D0%B5-%D0%BA%D1%80%D1%8A%D1%81%D1%82%D0%B5%D0%BD%D0%BE-%D0%BD%D0%B0-%D0%BF%D1%80%D0%B8%D0%BD%D1%86-%D0%BB%D1%83%D0%B8-news746799.html", "text": "Бебе от критично застрашения вид Двугърба камила, появило се на бял свят в британски зоопарк в един и същ ден с кралското отроче принц Луи, ще носи и името му, съобщава. Дейли Експрес, цитирани от БТА и Нова телевизия. Третото дете на принц Уилям и херцогинята на Кембридж Катрин се роди на 23 април. В Деня, в който Великобритания чества своя светец-покровител Свети Георги, на бял свят в зоопарка в Блекпул се появява и камилчето от критично застрашения вид. Четири дни след раждането на малкия принц беше оповестено, че херцогът и херцогинята на Кембридж са избрали за новородения си син името Луи Артър Чарлз. В чест на височайшето бебе и заради съвпадението в рождените дати, от зоопарка в Блекпул са решили да кръстят новия си обитател Луи. \"Нашето бебе също е много специално - то е домашното ни двугърбо камилче, чиито братовчеди в пустините Гоби и Такламакан са критично застрашени. От вида в естествена среда са останали едва около 600 екземпляра\", разяснява Джонпол Хюстън от зоопарка в Блекпул. Зоологическата градина през последното десетилетие осъществява успешна програма за развъждане на критично застрашения вид. Бебето Луи, родено от мама Тибет, е осмият екземпляр от вида Двугърба камила в зоопарка. Сподели:", "date": "2018.05.01", "title": "СПЕЦИАЛЕН! Новородено камилче от застрашен вид беше кръстено на принц Луи"}
{"url": "http://pik.bg/%D0%B7%D0%B0-1-%D0%BC%D0%B0%D0%B9---24-%D1%87%D0%B0%D1%81%D0%BE%D0%B2%D0%B0-%D1%81%D1%82%D0%B0%D1%87%D0%BA%D0%B0-%D0%BD%D0%B0-%D0%BC%D0%BE%D1%80%D1%8F%D1%86%D0%B8%D1%82%D0%B5-%D0%B2-%D0%B3%D1%8A%D1%80%D1%86%D0%B8%D1%8F-news746818.html", "text": "В Гърция федерацията на моряците провежда национална 24-часова стачка, която ще спре трафика на всички кораби, предаде БНТ. Протестът е за незабавно уреждане на спора за пенсионното осигуряване. Сред исканията са още сключването на колективни договори с цел намаляване на безработицата и подходящи заплати за екипажите, които да се изплащат навреме. Сподели:", "date": "2018.05.01", "title": "За 1 май - 24-часова стачка на моряците в Гърция"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D1%8A%D1%82%D1%8F%D1%82-%D0%B7%D0%B0-%D1%85%D0%B0%D1%81%D0%BA%D0%BE%D0%B2%D0%BE-%D0%B5-%D0%B7%D0%B0%D1%82%D0%B2%D0%BE%D1%80%D0%B5%D0%BD-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news746885.html", "text": "Пътят Пловдив - Хасково остана затворен в продължение на няколко часа. Причината е банална - тежка катастрофа, станала в село Поповица, близо до разклона за Асеновград. Сигналът за пътното произшествие е подаден на телефон на 112 около 8 часа тази сутрин. По първоначални данни лек автомобил излязъл от страничен път и отнел пресимството на друга кола. Пострадали са двама души. Те са откарани за прегледи в болницата. Към момента движението по натоварения път е възстановено. Сподели:", "date": "2018.05.01", "title": "ИЗВЪНРЕДНО! Тежка катастрофа край Пловдив! Пътят за Хасково е затворен, има ранени (СНИМКИ)"}
{"url": "http://pik.bg/%D0%B4%D0%B8%D1%81%D0%BD%D0%B8-%D0%B8%D0%B7%D0%B1%D1%80%D0%B0-%D0%B1%D1%80%D0%B8-%D0%BB%D0%B0%D1%80%D1%81%D1%8A%D0%BD-%D0%B7%D0%B0-%D0%BD%D0%BE%D0%B2%D0%B0%D1%82%D0%B0-%D0%B2%D0%B5%D1%80%D1%81%D0%B8%D1%8F-%D0%BD%D0%B0-%D1%81%D0%BD%D0%B5%D0%B6%D0%B0%D0%BD%D0%BA%D0%B0-news746869.html", "text": "Манията на \"Дисни\" да прави игрални версии на свои анимационни класики продължава с пълна сила. Сега обаче ни предстои да видим нещо различно. Студиото подготвя своеобразно продължение на приказката за Снежанка, а вече е избрана и актриса за главната роля - носителката на \"Оскар\" Бри Ларсън. Звездата от предстоящия догодина \"Капитан Марвел\" изглежда чудесен избор. Тя ще играе Червенорозка, която ще има ключова роля в познатата приказка за красавицата с абаносови коси. След като Снежанка отхапва от отровната ябълка и заспива навеки, нейната отчуждена сестра Червенорозка трябва да се намеси. Тя се впуска в опасно пътуване със Сърдитко и останалите джуджета, за да открие как да развали проклятието и да съживи своята сестра. Все още не е обявен режисьор на новия филм, но \"Дисни\" упорито издирват подходящия. Проектът бе анонсиран преди няколко години и Джъстин Мерц е автор на първата версия на сценария, който бе пренаписан впоследствие от Еван Дохърти (\"Снежанка и ловецът\"). Според запознати Дохърти е доближил максимално историята по анимационната класика от 1937 г. Последният вариант на сценария е дело на Кристин Гор, която е сред сценаристите на шоуто \"Saturday Night Live\". Очакваме да научим още подробности за останалите попълнения в актьорския състав и кога ще започнат снимките на бъдещия хит, пише \"Сinefish.bg\". Сподели:", "date": "2018.05.01", "title": "\"Дисни\" избра Бри Ларсън за новата версия на Снежанка"}
{"url": "http://pik.bg/%D0%B3%D0%B8%D0%BC%D0%BD%D0%B0%D0%B7%D0%B8%D1%81%D1%82%D0%B8-%D1%89%D0%B5-%D0%B8%D0%B7%D1%83%D1%87%D0%B0%D0%B2%D0%B0%D1%82-%D0%B8-%D0%BF%D0%BE%D1%80%D1%82%D1%83%D0%B3%D0%B0%D0%BB%D1%81%D0%BA%D0%B8-%D0%B5%D0%B7%D0%B8%D0%BA-news746812.html", "text": "Учениците от 9 до 12 клас ще имат възможността да изучават португалския като втори чужд език от учебната 2018-2019 година, предвижда проект на образователното министерство. Обучението по португалски език ще започва в първия гимназиален етап в 9 и 10 клас, като от учениците се очаква да покрият ниво А1 по Общата европейска езикова рамка. Гимназистите ще продължат обучението си по езика в 11 и 12 клас, като тогава се очаква да са придобили знания, отговарящи на ниво А2. В програмите е заложена работа по шест тематични области – аз и другите, светът около мен, всекидневие, здраве и здравословен начин на живот, природа и екология, както и моята родина и светът. Тематичните области, езиковите средства, устните и писмените речеви умения са съобразени с интересите, възрастовите особености и опита на учениците. Сподели:", "date": "2018.05.01", "title": "Гимназисти ще изучават и португалски език"}
{"url": "http://pik.bg/%D0%BA%D1%83%D0%BB%D1%82%D0%BE%D0%B2-%D0%B2%D0%B5%D0%B6%D0%B4%D0%B8-%D1%80%D0%B0%D1%88%D0%B8%D0%B4%D0%BE%D0%B2-%D1%81-%D1%82%D0%B5%D0%B6%D1%8A%D0%BA-%D1%83%D0%B4%D0%B0%D1%80-%D0%BF%D0%BE-%D0%B1%D1%81%D0%BF-%D0%B3%D1%80%D0%B0%D0%BD%D1%82%D0%B0%D0%B4%D0%B6%D0%B8%D0%B8%D1%82%D0%B5-%D0%BD%D0%B0-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2-%D0%B8-%D0%B4%D0%B6%D0%B5%D0%BD%D0%B4%D1%8A%D1%80%D0%B8%D1%82%D0%B5-%D0%B1%D0%B8%D0%B2%D1%88%D0%B8%D1%8F%D1%82-%D0%BA%D1%83-news746834.html", "text": "\"Все повече тази болест гони хората, отвратителна е. Това една човешка трагедия, но самодейността струва скъпо на хората. Хубаво е, че в България все още има милосърдност. Хубаво е, че българина в труден момент си помага. Дай Боже всичко да е наред и жената да се оправи\", заяви Вежди Рашидов за трагедията на болната от рак българка Теодора Маджарова, която очаква да бъде транферирана от Бразилия, където е потърсила помощ от шаман. Политическо заиграване, така Рашидов определи острите реплики между управляващи и президента Румен Радев. \"След 12 години разбрах, че политиката е мръсна работа. Това не е добре и не знам дали точно това е политика, според мен би трябвало да е нещо с което да помогнеш на хората\", каза Рашидов, като заяви, че е приключил с мръсната работа, но няма душ, който да се изчисти и припомни, че самият той е бил обект на гнусни атаки. По повод протестите на музикантите от БНР, шефът на комисията по култура заяви, че напълно ги подкрепя, но той не раздава пари. \"За съжаление на тях американски грантове не им се дават, като на някои други хора и част от журналисти. Ще направя всичко, за да помогна на тези хора\". Той даде за пример една 60-милионна Италия, в която няма нито една държавна опера и е даде ясна заявка, че е готов с предложения и реформи. \"Трябва да направим схема таланта да им носи дивиденти\", заяви Рашидов, като допълни, че може би има нужда от оптимизация. За намерените разкопки при изграждането на магистрала \"Струма\", Рашидов призова Прокопиев да прати своите \"експерти\", като Глишевци на място. \"Как ще мине асфалт?! Като копаехме при Ларгото никой не е знаел, че ще намерим стени. Борисов тогава се разпореди метрото да мине надолу и всичко да се запази. Появиха се едни млади с буквата \"Дж\" и започнаха да обясняват как трябва да стане. Това е много обидно, там имаше 6 архитекта. Цялото правителство и министър Банов следят отблизо намерените разкопки\", заяви бившият културен министър, като допълни, че неговият наследникс Боил Банов не може да забрани или да разреши строеж, той може да наблюдава, а на място има археолози, като в същото време премиера Борисов е наредил да се изградят палатки, за да се запазят разкопките. \"Едни джендъри се разкарват по медиите, а едно дърво не са посадили\". Рашидов разясни и казуса с \"Двойната къща\", която е собственост на Киро Японеца. \"Кирчовата къща не е паметник на културата тя е в списък в чакащи за статут. Да се събори една къща се приема от общинския съвет, нито познавам Киро, да е жив и здрав, ама едни маймуни се разхождаха по медиите и разправяха глупости\", ядоса се шефът на културната комисия. Рашидов не пропусна и организирания за днес протест от БСП, като го определи като: \"елементарно ползване на един празник да се прави пиар\". Той заяви, че на този ден всички трябва да работят, а не да правят протести. \"Нали бяха на власт, да бяха направили нещо. Да се използва перверзно за негодуванието на хората не е достойно. Много голяма мода стана стачкуването. Не видях един нещо да направи, всеки втори е на митинг с професионални плакати, с хубави нови фланелки\", заключи Вежди Рашидов. Сподели:", "date": "2018.05.01", "title": "КУЛТОВ! Вежди Рашидов с тежък удар по БСП, грантаджиите на Прокопиев и джендърите! Бившият културен министър: Недостойно е да си правиш пиар на празник"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D1%80%D0%B0%D1%82%D1%8A%D1%82-%D0%BD%D0%B0-%D0%B1%D0%BE%D0%BB%D0%BD%D0%B0%D1%82%D0%B0-%D0%BE%D1%82-%D1%80%D0%B0%D0%BA-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%B8%D1%81%D0%BA%D0%B0-%D0%B4%D0%B0-%D1%81%D0%B5-%D0%BF%D1%80%D0%B8%D0%B1%D0%B5%D1%80%D0%B5-%D0%B8-%D0%B4%D0%B0-%D0%BF%D1%80%D0%B5%D0%B3%D1%8A%D1%80%D0%BD%D0%B5-%D0%B4%D0%B5%D1%86%D0%B0%D1%82%D0%B0-%D1%81%D0%B8-news746839.html", "text": "Братът на болната от рак българка, която е в тежко състояние в Бразилия проговори за огромната мъка в семейството им. Теодора Маджарова била намерена в безпомощно състояние, упоена когато съпругът й пристигнал в Бразилия в болницата. Жената научила за \"екстрасенса\" от общи приятели, а информация събрала от интернет. Тежките прогнози на лекарите, че няма никаква надежда за нея я накарали да се реши на пътуването. \"Премина през химиотерапия, лечение в Турция, откриха й разсейки в мозъка, костите. Направиха лъчетерапия, но и това не даде резултат. В началото на тази година се видяха лезии в мозъка и това я накара да потърси друг начин да се лекува\", заяви пред Би Ти Ви пирятел на семейството. В момента парите за нейното връщане в България са събрани, общо 30 хиляди евро. Намерена е и турска фирма която се занимава с медицински услуги. Единствено за момента остава да се реши дали когато кацне в Турция ще трябва да се прибере с линейка в България или ще може да издържи още един полет. Семейството и пирятелите на Теодора се обърнаха за помощ към правителството и министерството на външните работи да помогнат със специалисти, които да дадат своето мнение, ако се наложи с военен самолет или хеликоптер, както и да съдействаг чисто логистично при формалостите, които могат са възникнат при преминаване на границата. Единственото желание на Теодора, която в повечето време спи е да види децата си. Тя има момченце на 5 годинки и 2-годишно момиченце, които са при баба си и дядо си. Близките на Теодора благодариха на всички хора, които се включиха в кампанията за нейното прибиране в България, както и на широкия медиен отзвук. Сподели:", "date": "2018.05.01", "title": "ТРАГЕДИЯ! Братът на болната от рак българка: Иска да се прибере и да прегърне децата си"}
{"url": "http://pik.bg/%D0%BD%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-%D0%BD%D0%B5-%D0%B8%D0%BC-%D0%B4%D1%80%D0%B5%D0%BC%D0%B5-%D0%BC%D1%8F%D1%82%D0%B0%D1%82-%D1%81%D0%B5-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-%D1%81%D0%BB%D0%B5%D0%B4-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%B8-%D0%B0%D0%BB%D0%BA%D0%BE%D1%85%D0%BE%D0%BB-%D0%BD%D0%BE-%D0%BD%D0%B0%D0%BA%D1%80%D0%B0%D1%8F-news746808.html", "text": "Шофьорите от Бургаска област за пореден път доказват, че не ги е грижа нито за това, което е написано в Закона за движение по пътищата, нито за живота на себе си или този на останалите. Само за последния уикенд униформените спипаха четирима в нарушение. Служители на РУП-Карнобат спрели за проверка Фолксваген Голф на 19-годишния Н.Т. от с. Детелина. Рутинната проверка на документите му обаче, бързо прераснала в полеви тест за наркотици, след като полицаите се усъмнили в поведението на младежа. Оказало се, че той седнал зад волана напушен и е задържан за 24 часа, пише \"Флагман\". Колегите им от Приморското РУП пък, в Китен, спрели за проверка Мерцедес, чието поведение на пътя им се сторило съмнителено. Шофьорът се оказал 46-годишният Д.Щ. от Ямбол, който още със слизането си от колата показал на полицаите, че съмненията им са основателни. Проверката с дрегер констатирала солидно количество алкохол в кръвта му – 2.13 промила, или казано иначе – около бутилка твърдо. Ямболията е закопчан. Отново в Китен униформените спрели и друг автомобил – Мерцедес Е220Д, управляван от 26-годишният М.Г. от София. Младият мъж се сторил подозрителен на униформените и те извършили проверка за наркотици. Съмненията се оказали основателни и е констатирано, че младежът седнал зад волана след употреба на канабис. Задържан е за 24 часа. В края на уикенда, на бургаската ул. „Янко Комитов“, служители на Второ РУП-Бургас спрели за проверка Мицубиши Каризма“. Проверката била рутинна, предвид часа – около 4:30 сутринта. Водачът – 22-годишният Т.Ч. от бургас веднага направил впечатление на униформените и след кратък полеви тест станало ясно, че той е употребил амфетамин преди да се качи в колата си и бил задържан. По четирите случая са образувани бързи полицейски производства. Сподели:", "date": "2018.05.01", "title": "На шофьорите в Бургаско не им дреме: Мятат се зад волана след наркотици и алкохол, но накрая гризнаха дървото"}
{"url": "http://pik.bg/%D0%BF%D1%80%D0%BE%D0%BB%D0%B5%D1%82%D0%BD%D0%BE-%D1%81%D0%BB%D1%8A%D0%BD%D1%86%D0%B5-%D0%B8-%D0%B2%D0%B8%D1%81%D0%BE%D0%BA%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%B2-%D1%81%D0%BB%D0%B5%D0%B4%D0%BE%D0%B1%D0%B5%D0%B4%D0%BD%D0%B8%D1%82%D0%B5-%D1%87%D0%B0%D1%81%D0%BE%D0%B2%D0%B5-%D0%BD%D0%B0-%D0%BC%D0%B5%D1%81%D1%82%D0%B0-%D0%BE%D0%B1%D0%BB%D0%B0%D1%86%D0%B8-%D0%B8-%D0%BA%D1%80%D0%B0%D1%82%D0%BA%D0%BE%D1%82%D1%80%D0%B0%D0%B9%D0%BD%D0%B8--news746787.html", "text": "Предимно слънчево ще се задържи времето днес. В следобедните часове отново ще се развива купеста облачност, значителна над планинските райони в Западна България, но само на отделни места ще има и краткотрайни валежи с гръмотевици, съобщават от  Националния институт по метеорология и хидрология (НИМХ) при Българската академия на науките (БАН), цитирани от „Фокус“. Ще духа слаб до умерен вятър от изток-североизток. Температурите в източните райони ще се задържат по-ниски, но в останалата част от страната дневните ще достигат до 25 – 30 градуса. По Черноморието сутринта на места ще има ниска облачност или мъгла, които по-късно през деня ще се разсейват и ще се установи предимно слънчево време. Ще духа до умерен вятър от изток-североизток. Максималните температури ще са между 17 и 21 градуса. Температурата на морската вода ще достигне 15 – 18 градуса. Вълнението на морето ще бъде 2 бала. Над планините ще бъде предимно слънчево. В следобедните часове ще се развива купеста и купесто-дъждовна облачност и в масивите в Западна България ще превали и прегърми. Ще духа до умерен вятър от югоизток, в планините в източната половина на страната от североизток. Максималната температура на височина 1 200 метра ще е около 19 градуса, на 2 000 метра – около 12 градуса. И през следващите дни до края на работната седмица ще се задържи предимно слънчево и в по-голямата част от страната без съществени валежи. В следобедните часове ще се развива купеста облачност, значителна над планинските райони в Западна България. На отделни места там ще има и краткотрайни превалявания с гръмотевици. Вятърът ще остане от изток-югоизток, слаб до умерен. Температурите в източните райони ще се задържат по-ниски, но в останалата част от страната дневните ще достигат 25 – 30 градуса. Към петък вятърът временно ще стане южен и температурите ще се повишат с още градус-два, но на повече места ще има условия за превалявания. Сподели:", "date": "2018.05.01", "title": "Пролетно слънце и високи температури! В следобедните часове на места облаци и краткотрайни валежи"}
{"url": "http://pik.bg/%D0%BE%D0%BF%D0%B0%D1%81%D0%BD%D0%B0-%D0%B7%D0%BE%D0%BD%D0%B0-%D0%B1%D1%83%D1%80%D0%B3%D0%B0%D0%B7%D0%BB%D0%B8%D1%8F-%D0%BE%D1%82%D0%BA%D1%80%D0%B8-%D0%BE%D0%B3%D1%8A%D0%BD-%D0%BF%D0%BE-%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4%D0%B8-%D0%B2-%D0%BA%D0%BE%D0%BC%D0%BF%D0%BB%D0%B5%D0%BA%D1%81-%D1%81%D0%BB%D0%B0%D0%B2%D0%B5%D0%B9%D0%BA%D0%BE%D0%B2-%D0%B2%D0%B8%D0%B4%D0%B5%D0%BE-news746881.html", "text": "Мъж е стрелял с пистолет по киоск на велостанцията в комплекс \"Славейков\" в Бургас. Сигналът е подаден в полицията. Община Бургас е свалила записите от камерите и призовава гражданите, ако разпознаят извършителя, да уведомят полицията или да позвънят на дежурния й номер 056 907 218. Сподели:", "date": "2018.05.01", "title": "ОПАСНА ЗОНА! Бургазлия откри огън по велосипеди в комплекс \"Славейков\" (ВИДЕО)"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8%D0%BC-%D0%B7%D0%B0-%D0%B4%D0%B0-%D0%B7%D0%B0%D1%81%D0%BF%D0%B8%D0%BC-%D0%B1%D0%B5%D0%B7-%D0%BF%D1%80%D0%BE%D0%B1%D0%BB%D0%B5%D0%BC%D0%B8-news747035.html", "text": "Ако имате проблем със заспиването, помислете да отворите прозореца или поне вратата на спалнята си към друга част от жилището, препоръчват специалисти, цитирани от в. „Дейли мейл“. Това ще помогне въздухът в помещението да циркулира и ще подобри качеството на съня ви. Така човек спи спокойно, без да се върти в леглото и не се буди посред нощ. Липсата на вентилация води до натрупване на въглероден диоксид в спалнята, в резултат на дишането. За да проследят ефекта от отворения прозорец, изследователите направили опити със 17 студента от Айндховен, Холандия, в добро здравословно състояние. Участниците спели или в отворени, или в затворени помещения, като учените следели стайната температура. Експертите поставили сензор за движение на възглавниците и на ръцете на доброволците. Нивата на въглеродния диоксид били измервани в спалните 5 дни, колкото продължило и изследването. Резултатите показали, че по-ниските нива на въглероден диоксид определят по-дълбок и по-ефективен сън, както и по-малко събуждания през нощта. Сподели:", "date": "2018.05.01", "title": "Ето какво трябва да направим, за да заспим без проблеми "}
{"url": "http://pik.bg/%D1%81%D0%B8%D0%BB%D0%B5%D0%BD-%D1%82%D1%80%D1%83%D1%81-%D1%83%D0%B4%D0%B0%D1%80%D0%B8-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-news746803.html", "text": "Земетресение с магнитуд 5.1 е регистрирано на островите Кермадек, Тихия океан, показва справка на интернет страницата на Европейския средиземноморски сеизмологичен център, съобщава \"Фокус\". Земетресението е регистрирано в 3:15 часа местно време на дълбочина от 10 км. Няма данни за жертви и разрушения. Сподели:", "date": "2018.05.01", "title": "Силен трус удари Нова Зеландия"}
{"url": "http://pik.bg/%D0%B8%D0%B7%D0%B2%D0%B5%D1%80%D0%B3-%D1%81%D0%B0%D0%BD%D0%B8%D1%82%D0%B0%D1%80-%D0%B5-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-20-%D0%BF%D0%B0%D1%86%D0%B8%D0%B5%D0%BD%D1%82%D0%B8-%D0%B2-%D1%81%D1%82%D0%B0%D1%80%D1%87%D0%B5%D1%81%D0%BA%D0%B8-%D0%B4%D0%BE%D0%BC-%D0%B2-%D0%B1%D0%B5%D0%BB%D0%B3%D0%B8%D1%8F-news746793.html", "text": "43-годишен санитар от белгийсия град Намюр е арестуван по подозрение за убийство и опит за убийство на 21 пациенти на старчески дом, в който работил, съобщава телевизионния канал  RTBF. По данни на следствието, мъжът, който работил в старчески дом в град Мьо, недалеко от Намюр, умишлено е отровил няколко пациенти на дома. Прокурорът Венсан Мак изтъква, че мъжът не е имал каквито и да е видими причини да убива старците. „Няма данни възрастните хора да са му търсими съдействие да умрат, а и въпреки че са били на сериозни години, здравето им е било добро. Заподозреният не е получил каквото и да е наследство от някоя от жертвите си. Той категорично отказва да сътрудничи на следствието и се крие зад правото си да мълчи“, разяснява прокурорът. Вече е направена психологическа експертиза на мъжа, като се очакват резултатите. Първите подозрения към санитара се появили през 2017 година, след смъртта на 87-годишен пациент на дома. Той бил приет в болница, след което починал. Лекарите обърнали внимание на твърде високото ниво на инсулин в кръвта на възрастния човек, тъй като той не е страдал от диабет. При аутопсията патолозите потвърдили съмненията на лекарите. Стартирала проверка, като били разгледани отново всички стари дела на възрастни хора от дома, които са починали при сходни обстоятелства. Прокурорът отбелязва, че жертвите може и да са доста повече, тъй като следите от инсулин бързо изчезват и всички жертви са на възраст над 80 години. Сподели:", "date": "2018.05.01", "title": "Изверг! Санитар е заподозрян за убийството на 20 пациенти в старчески дом в Белгия"}
{"url": "http://pik.bg/%D0%B4%D0%BE%D0%BC%D0%B8%D0%BD%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0-%D1%81%D0%BA%D1%8A%D1%81%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D1%81-%D1%82%D0%B0%D0%B9%D0%B2%D0%B0%D0%BD-%D0%B2-%D0%BF%D0%BE%D0%BB%D0%B7%D0%B0-%D0%BD%D0%B0-%D0%BA%D0%B8%D1%82%D0%B0%D0%B9-news746795.html", "text": "Доминиканската република скъса дипломатическите си отношения с Тайван след близо 80 години и смени предаността си към Китай, обявиха от Пекин, цитирани от Ройтерс и „Фокус“. Това е още един дипломатически удар за островната държава. Новината, че Доминиканската република се е съгласила да установи дипломатически отношения с Китай за сметка на Тайван породи строго осъждане от страна на тайванския външен министър Джоузеф У. Той обяви, че Китай е предложил финансов стимул, за да привлече подкрепата на Доминиканската република. Тайван вече поддържа дипломатически отношения само с 19 държави, повечето от тях бедни държави в Централна Америка и Тихия океан. Сподели:", "date": "2018.05.01", "title": "Доминиканската република скъса дипломатически отношения с Тайван в полза на Китай"}
{"url": "http://pik.bg/%D1%83%D0%B4%D0%B0%D1%80-%D1%81%D1%82%D0%BE%D0%BB%D0%B8%D1%87%D0%BD%D0%B8-%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80%D0%B8-%D0%BF%D0%BE%D0%B3%D0%B2%D0%B0%D1%82-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8%D1%82%D0%B5-%D1%82%D1%8A%D1%80%D0%B3%D0%BE%D0%B2%D1%86%D0%B8-%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D0%B3%D0%B8-%D1%87%D0%B0%D0%BA%D0%B0-news746804.html", "text": "Столичният инспекторат залавя дневно по 18 търговци, използващи тротоарното право нелегално. От началото на годината до средата на април са извършени 2429 нарушения, а наложените глоби са над 33 хил. лв. Санкциите на едноличните търговци варират от 100 до 1000 лв., става ясно от данни на инспектората, съобщава „Монитор“. Най-срещаните нарушения са за използване на тротоарно право без заплащане, или ако имат разрешения за продажба на стоките си, търговците се разпростират на по-голямо пространство. „Нарушението е функция на потребителя т.е. колкото повече потребители има, толкова повече нарушения има. В този смисъл най-често се срещат нарушители в район „Триадица“, район „Средец“, обясниха от инспектората. През 2017 г. в софийската каса са влезли над 2 млн. лв. от раздаденото тротоарно право. Година по-рано от „Московска“ 33 са сърбали почти 1,9 млн. лв. Столичани срещат проблеми със заетите тротоари най-много в летните месеци. Тогава са и масовите нарушение на търговците и собствениците на заведения, които използват тротоарите и пешеходните пространства да разполагат повече маси с цел привличане на повече клиентела. Всеки, който иска да ползва повече тротоар, трябва да представи проект и да иска разрешително от районното кметство. В интернет все по-често може да се срещнат обяви за изготвяне на проекти за ползването на тротоарното право. Срещу 90 лв. експерти са готови да съставят схеми с пълна проектантска правоспособност. В момента обаче от общината подготвят промени в наредбата за преместваемите обекти и рекламна дейност. В нея е заложено да не се допуска поставяне на хладилни витрини, сергии и други в първа зона на центъра, която обхваща участъка между бул. \"Цар Освободител\", бул. \"Васил Левски\", ул. \"Екзарх Йосиф\", ул. \"Позитано\", \"Лавеле\" и площадите \"Света Неделя\", \"Народно събрание\", \"Орлов мост\" и \"Паметник Васил Левски\". От началото на тази година до момента община Пловдив е издала 97 разрешения за разполагане на маси за открито сервиране в суперцентъра на града. Това е и най-големият дял от издадените от началото на годината разрешения за ползване, уточниха от администрацията на голяма община. Сподели:", "date": "2018.05.01", "title": "УДАР! Столични инспектори погват нелегалните търговци, ето какви ги чака"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%82%D1%8A%D1%80%D1%81%D0%B8%D0%BB-%D1%81%D1%8A%D0%B2%D0%B5%D1%82-%D0%BE%D1%82-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%BA%D0%B0%D0%BA-%D0%B4%D0%B0-%D0%B8%D0%B7%D0%B3%D1%80%D0%B0%D0%B4%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81%D0%B8-%D1%81-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-news746792.html", "text": "Американският президент Доналд Тръмп потърсил съвет от канцлера на Германия Ангела Меркел, как да изгради отношенията си с президента на Русия Владимир Путин, съобщава CNN, позовавайки се на два свои независими източника. Според информацията, Тръмп потърсил съвет от Меркел, тъй като канцлерът на Германия има дълга история на политически взаимоотношения с Путин. Източниците не уточняват какви съвети точно е дала Меркел, като отбелязват, че обикновено Тръмп не се съобразява много с това, какво му препоръчват. Сподели:", "date": "2018.05.01", "title": "Доналд Тръмп търсил съвет от Ангела Меркел как да изгради отношенията си с Владимир Путин"}
{"url": "http://pik.bg/%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D0%B0%D1%88%D0%BB%D0%B8-%D0%B4%D0%B6%D1%8A%D0%B4-%D0%B7%D0%B0%D0%B2%D0%B5%D0%B4%D0%B5-%D0%B4%D0%B5%D0%BB%D0%BE-%D1%81%D1%80%D0%B5%D1%89%D1%83-%D0%BF%D1%80%D0%BE%D0%B4%D1%83%D1%86%D0%B5%D0%BD%D1%82%D0%B0-%D1%85%D0%B0%D1%80%D0%B2%D0%B8-%D1%83%D0%B5%D0%B9%D0%BD%D1%81%D1%82%D0%B5%D0%B9%D0%BD-%D0%B7%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-%D0%B8-%D0%BA%D0%BB%D0%B5-news746794.html", "text": "Холивудската актриса Ашли Джъд е завела дело срещу продуцента Харви Уейнстейн за клевета и сексуално посегателство, съобщава  The New York Times. Според информацията, искът е подаден във Висшия съд на Лос Анджелис, щата Калифорния. Джъд бе една от първите актриси, които открито заявиха, че са били подлагани на сексуален тормоз от страна на Уейнстейн. По думите на актрисата, преди няколко години продуцентът я охарактеризирал негативно пред режисьора на сагата „Властелинът на пръстените“ Питър Джаксън, заради което тя пропуснала възможност да участва във филмите. Джъд е уверена, че Уейстнейн направил това като отмъщение за това, че тя му отказала интимност. „Действията на Уейстнейн не просто са лишили Джъд от шанса да получи впечатляваща роля в трилогията. Те са имали разрушителен характер за цялата й кариера. Нито един човек не трябва да бъде лишаван от правото да се развива професионално и от правото да печелите поради капризите на силните на деня“, цитира изданието част от иска на актрисата. Ако искът на Джъд бъде удовлетворен, компенсацията, която тя получи, ще бъде предоставена на фонда за защита на правата на жените Time's Up. Сподели:", "date": "2018.05.01", "title": "Актрисата Ашли Джъд заведе дело срещу продуцента Харви Уейнстейн за сексуален тормоз и клевета"}
{"url": "http://pik.bg/%D1%87%D0%B5%D0%BB%D0%B5%D0%BD-%D1%81%D0%B1%D0%BB%D1%8A%D1%81%D1%8A%D0%BA-%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-%D1%81%D1%80%D0%B0%D0%B7%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B5%D1%82%D0%BE-%D0%BA%D0%B0%D0%BA-%D1%8F-%D1%85%D0%B2%D0%B0%D0%BD%D0%B0-%D0%B2-%D0%BA%D1%80%D0%B0%D1%87%D0%BA%D0%B0-news746810.html", "text": "На дискусия по повод двойния стандарт на храните, като тя бе част от европредседателството ни. Патрон на форума бе премиера Борисов заедно с омбудсмана Мая Манолова. По време на своето изказване Борисов се възмути, че \"бебета нямат вкусови сатнарти и едва ли предпочитат палмовото масло\". Той поиска обяснение от вносителите и веригите у нас, като припомни, че когато са стъпвали на родния пазар са били приети с отворени обятия, а днес тровят хората. \"Щастлива съм, че България днес е център на дискусията за двойните стандарти в храните. Изумена съм от въпросите на премиера Борисов: кой умник казва,че българското бебе харесва палмово масло и защо се държат така големите търговски вериги в България. Кой мислите, че е умникът, господин премиер? Ами Вие. Проверете колко пъти ГЕРБ гласуваха против закона за търговските вериги от 2012 г. досега. С него видите ли сме гонели чуждите инвеститори. А ние просто искахме да не увреждат \"По повод опита на Корнелия Нинова от днес да се изяви като спасител на нацията и борец срещу палмовото масло се почувствах длъжен да защитя истината. Законът на Корнелия нямаше нищо общо с качеството на храните. Аз внесох редакция на всички нейни текстове от първо четене и тя разгорещено защитаваше от трибуната моите предложения на второ четене, все едно са нейни. Текстовете обаче бяха за защита на българските производители, а не за палмовото масло или други подобни съставки... Законът остана докрай с вносител Корнелия Нинова и група народни представители, приет от НС и това може лесно да се провери... P.S. Благородно пропускам факта, че в своя пост във фб тя самата си противоречи. Няма как един закон да е върнат от Плевнелиев, без да е приет преди това от НС. И отново в интерес на истината, въпреки връщането от президента, законът бе повторно гласуван и окончателно приет от Народното събрание\", допълни Добрев във Фейсбук. здравето на българския народ с некачествени храни и да не убиват българското производство. Проверете дали президентът Плевнелиев не наложи вето. Наложи. Заради лобизъм в полза на големите. А кой нарочи БСП за антиевропейска партия, защото произнесох изречението: българският народ не е втора ръка в Европа, за да ни продавате втора ръка храна. Вие, господин премиер. Твърде дълго управлявате, за да помните такива подробности. Но ние ги помним. Надявам се и българите също. Утре за пореден път внасяме същия закон. Чакаме да видим как ще гласувате този път. Сподели:", "date": "2018.05.01", "title": "ЧЕЛЕН СБЛЪСЪК! Делян Добрев срази Корнелия Нинова! Ето как я хвана в крачка"}
{"url": "http://pik.bg/%D0%B3%D1%80%D1%8A%D0%BC%D0%BD%D0%B0%D1%85%D0%B0-%D0%BC%D0%BB%D0%B0%D0%B4%D0%BE%D0%B6%D0%B5%D0%BD%D0%B5%D1%86-%D0%BD%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BC%D1%83-%D0%B2-%D0%B8%D0%BD%D0%B4%D0%B8%D1%8F-news746798.html", "text": "В Индия застреляха младоженец на сватбата му, съобщава Daily Mail. Моментът на самото убийство бил запечатан на снимка. 25-годишният Сунил Верм седял с гостите, когато мъж с оражева риза стрелял в гърдите му. Полицията на окръг Лакхимпур-Кхери, щата Утар-Прадеш издирва заподозреният. Сподели:", "date": "2018.05.01", "title": "Гръмнаха младоженец на сватбата му в Индия"}
{"url": "http://pik.bg/%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BC%D0%B5-1-%D0%BC%D0%B0%D0%B9---%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D1%8F-%D0%B4%D0%B5%D0%BD-%D0%BD%D0%B0-%D1%82%D1%80%D1%83%D0%B4%D0%B0-news746816.html", "text": "Отбелязваме деня на труда и на международната работническа солидарност. Празникът, който вече 74 години честваме, се свързва с международното социалистическо движение през 19 век и работническите протести за социални права. Началото се поставя на 1 май 1886 година в Съединените щати, когато профсъюзите провеждат неофициална национална стачка, в която вземат участие над 300 хиляди работници от цялата страна с искане за въвеждане на официален 8-часов работен ден. При протестите има четирима убити и много ранени. В България денят на труда е един от официалните празници. За първи път е честван през 1890 г. Обявен е за официален празник през 1939 г. Сподели:", "date": "2018.05.01", "title": "Отбелязваме 1 май - международния ден на труда"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%88%D0%B0%D1%88-%D1%82%D1%83%D1%80%D0%B8%D1%81%D1%82%D0%B8-%D0%BD%D0%BE%D1%89%D1%83%D0%B2%D0%B0%D1%82-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%81%D1%82%D1%80%D1%83%D0%BC%D0%B0-%D1%81%D0%B2%D1%8A%D1%80%D1%88%D0%B8%D0%BB%D0%BE-%D0%B3%D0%BE%D1%80%D0%B8%D0%B2%D0%BE%D1%82%D0%BE-%D0%BD%D0%B0-%D0%B0%D0%B2%D1%82%D0%BE%D0%B1%D1%83%D1%81%D0%B0-news746838.html", "text": "Екскурзианти посрещнаха нощта на магистралата! На връщане от екскурзия в Гърция, автобусът, с който пътували внезапно спрял, защото му свършило горивото. Пътниците прекарали близо 4 часа по тъмно на магистрала \"Струма\". Твърдят, че шофьорът източил гориво за себе си и затова не успели да стигнат до София. 38-те туристи тръгват от автогара „Сердика” за Гърция. По време на престоя им в Гърция всичко е било нормално. \"На връщане, много късно вечерта, около 22:30 ч. закъсахме на магистралата, след разклона за Дупница. Вътре имаше един шофьор и една екскурзоводка. Спряхме и започна едно суетене. Разбрахме, че е свършило горивото на автобуса”, разказа пред Нова телевизия една от пътничките в автобуса. \"Не се следваше някакъв план на поведение, когато има някакъв проблем. Кой е длъжен да каже на пътниците, че има проблем и да има план какво да направи. Изчезнаха и екскурзоводката, и шофьора, и така около 15 минути”, разказа друга пътничка от автобуса. Когато пътниците решават да потърсят помощ на телефон 112, им казват да сложат светлоотразителния триъгълник. Такъв обаче се оказва, че липсва. А пътниците се притеснили и от тъмнинаната вътре в автобуса, тъй като шофьорът не пуснал светлините, за да не се изхаби акумулатора. \"Ние, като туроператорска фирма носим отговорност за нашите туристи. Същият автобус е бил планиран на следващия ден да пътува до Пампорово. И като пресметнахме горивото, в него е трябвало да има още 150 литра нафта. Управителят на транспортната фирма, чийто автобус е нает, не знаеше къде е нафтата и не можеше да посочи с пръст кой е виновен”, обясни Добромир Илиев, управител на туристическата фирма „Глобал тур”. Автобусът е на транспортната фирма „Еделвайс 0707”. Оттам отказаха да застанат пред камера. Но предположиха, че чужд човек на някоя от спирките е източил нафтата. Въпросната фирма „Еделвайс 0707” през 2016 г. е хваната за трафик на бежанци, а през 2017 г. Григор Григоров, който е неин управител, е осъден за трафик на бежанци. Сподели:", "date": "2018.05.01", "title": "ПЪЛЕН ШАШ! Туристи нощуват на магистрала \"Струма\", свършило горивото на автобуса"}
{"url": "http://pik.bg/%D0%BD%D0%B0-%D1%82%D1%8A%D1%80%D0%B3-%D0%B5%D1%82%D0%BE-%D0%B7%D0%B0-%D0%BA%D0%BE%D0%BB%D0%BA%D0%BE-%D0%B1%D0%B5-%D0%BF%D1%80%D0%BE%D0%B4%D0%B0%D0%B4%D0%B5%D0%BD%D0%BE-%D0%BF%D0%B8%D1%81%D0%BC%D0%BE-%D0%BD%D0%B0-%D0%B4%D0%B6%D0%B0%D0%BA-%D0%B8%D0%B7%D0%BA%D0%BE%D1%80%D0%BC%D0%B2%D0%B0%D1%87%D0%B0-news746797.html", "text": "Писмо, за което се предполага, че е било изпратено от легендарния сериен убиец Джак Изкормвача до полицейски участък, бе продадено на търг във Великобритания за 22 000 паунда, съобщава BBC. Според информацията, писмото е било получено в полицейския участък на район Илинг на 29 октомври 1888 година. В посланието се казва, че ножът на серийния убиец „все още е в добро състояние“. 11 дни по-късно е била убита последната жертва на Джак Изкорвмача Мери Кели. Сподели:", "date": "2018.05.01", "title": "На търг! Ето за колко бе продадено писмо на Джак Изкормвача"}
{"url": "http://pik.bg/%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D0%BF%D0%BE%D0%BB%D0%BE%D0%B2%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-%D0%B1%D1%8A%D0%BB%D0%B3%D0%B0%D1%80%D0%B8-%D1%82%D1%80%D1%8A%D0%B3%D0%B2%D0%B0%D1%82-%D0%BD%D0%B0-%D0%BF%D1%8A%D1%82-%D0%B7%D0%B0-%D0%BC%D0%B0%D0%B9%D1%81%D0%BA%D0%B8%D1%82%D0%B5-%D0%BF%D1%80%D0%B0%D0%B7%D0%BD%D0%B8%D1%86%D0%B8-news746809.html", "text": "Близо половин милион българи тръгват на път за майските празници. Изчисленията са на Института за анализи и оценки в туризма. Голяма част от тези хора ще пътуват в рамките на страната, а около 70 000 са избрали да прекарат почивните дни в чужбина. Най-предпочитаните дестинации остават близките около нас - Гърция, Македония, Сърбия и Румъния, както и държави от Европейския съюз. Сподели:", "date": "2018.05.01", "title": "ВАКАНЦИЯ! Половин милион българи тръгват на път за майските празници"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D0%BF%D0%BE%D0%BB%D1%83%D1%87%D0%B8-%D0%BF%D1%8A%D0%BB%D0%BD%D0%BE%D0%BC%D0%BE%D1%89%D0%B8%D1%8F-%D0%B4%D0%B0-%D0%BE%D0%B1%D1%8F%D0%B2%D1%8F%D0%B2%D0%B0-%D0%B2%D0%BE%D0%B9%D0%BD%D0%B0-%D0%BF%D1%80%D0%B8-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B8-%D1%81%D0%B8%D1%82%D1%83%D0%B0%D1%86%D0%B8%D0%B8-news746800.html", "text": "Парламентът на Израел гласува в полза на законопроект, който ще позволи на премиера на страната да обявява война в „извънредни ситуации“, съобщава Haaretz dail“, цитирани от Middle East Monitor и „Фокус“. Премиерът ще има нужда само от одобрението на министъра на отбраната, се уточнява в съобщението. Не се посочва колко депутати са гласували в полза на законопроекта. Премиерът на Израел Бенямин Нетаняху поиска тези пълномощия по-рано. Преди гласуването, Нетаняху разкри доклад на израелското разузнаване с документи, които показват, че Иран е развивал тйна ядрена оръжейна програма. Сподели:", "date": "2018.05.01", "title": "Премиерът на Израел получи пълномощия да обявява война при извънредни ситуации"}
{"url": "http://pik.bg/%D0%BD%D0%B0%D1%81%D0%B0-%D1%81%D0%BB%D0%BE%D0%B6%D0%B8-%D0%BA%D1%80%D0%B0%D0%B9-%D0%BD%D0%B0-%D1%83%D0%BD%D0%B8%D0%BA%D0%B0%D0%BB%D0%BD%D0%B0%D1%82%D0%B0-%D1%81%D0%B8-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%B7%D0%B0-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-%D0%BB%D1%83%D0%BD%D0%BE%D1%85%D0%BE%D0%B4-news746796.html", "text": "За голяма изненада на учените и въпреки изявеното миналата година от американския президент Доналд Тръмп желание да бъдат изпратени астронавти на Луната, НАСА сложи край на уникалната си програма за създаване на луноход, предаде Франс Прес, цитирана от БНР. Учени, работещи по програмата Resource Prospector, която трябваше да доведе до построяване на роботизирано возило, предназначено да изследва полярните райони на Луната, изразиха учудването си. Лунният робот, чието построяване започна преди десетина години, щеше да е единственият, който може да изследва полярни райони на Луната. Сподели:", "date": "2018.05.01", "title": "НАСА сложи край на уникалната си програма за създаване на луноход"}
{"url": "http://pik.bg/%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B1%D1%80%D0%B0%D1%82-%D0%B3%D0%B0%D0%BB%D0%B5%D0%B2-%D0%B8%D0%BD%D0%BA%D0%BE%D0%B3%D0%BD%D0%B8%D1%82%D0%BE-%D0%B2-%D1%81%D0%B0%D1%89-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B8%D1%81%D0%BA%D0%B0-%D0%B4%D0%B0-%D1%83%D1%87%D0%B8-%D0%B2-%D0%BC%D0%B5%D1%81%D1%82%D0%B5%D0%BD-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-news746542.html", "text": "Светлана Галева, дъщерята на издирвания мафиот Пламен Галев, е пътувала тайно до САЩ. Според съгражданите й в Дупница, Светлана е пътувала зад Океана, за да потърси местен университет, където да продължи образованието си. Светлана вече има тапия от престижно лондонско училище, но иска диплома и от американски университет. Красивата наследница на бившия командос има интерес към икономическите науки. За разлика от децата на други мафиоти, които се увличат по дизайн, тя предпочитала нещо, което да й даде сериозна професия. Дупничани разкриват, че тя отива зад Океана, тъй като това е волята на баща й. Той много държал децата му да получат солидно образование и затова още като деца пратил Светлана, брат й и майка им в Лондон. Друга причина, заради която Светлана иска да се установи в САЩ, е за да е по-близо до татко си, шушукат в ъндърграунд средите. Смята се, че Галев се укрива именно в Северна Америка, където избяга, за да не лежи в затвора заради присъдата си за рекет. Той и Ангел Христов нямат роднинска връзка помежду си, въпреки, че станаха популярни като братя Галеви. Те изчезнаха от страната през 2012, за да отърват затвора. Галев получи 5 години лишаване от свобода, а Христов – 4, заради ръководене на престъпна група за рекет и изнудване. Двамата обаче избягаха от България и бяха обявени за издирване от Интерпол. От тогава се носят различни версии за местонахождението им, но нито една не е официално потвърдена, пише столичен всекидневник. Шефът на издирването в националната полиция Ивайло Димитров обяви преди месец, че МВР има информация за Галеви. \"Братя Галеви са извън пределите на страната, разполагаме с информация къде се намират, може би\", подчерта полицейският началник, като допълни, че данните се проверяват. Сподели:", "date": "2018.05.01", "title": "Дъщерята на брат Галев инкогнито в САЩ! Светлана иска да учи в местен университет"}
{"url": "http://pik.bg/%D0%BF%D0%BE-%D0%B6%D0%B8%D1%86%D0%B0%D1%82%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D1%81%D0%B8%D1%80%D0%B8%D1%8F-%D0%B8-%D0%B8%D1%80%D0%B0%D0%BD-news746755.html", "text": "Президентите на САЩ и Франция Доналд Тръмп и Еманюел Макрон са обсъдили в телефонен разговор ситуациите в Сирия и Иран, съобщава РИА Новости, като се позовава на информация от пресслужбата на Белия дом. „Президентът Доналд Тръмп е провел телефонен разговор с лидера на Франция Еманюел Макрон. Двамата са обсъдили последните събития, касаещи Сирия и Иран“, се посочва в съобщението на Белия дом. Тръмп заяви наскоро, че Макрон гледа по-различно на ситуацията около Иран и ядрената сделка след разговори между двамата. Сподели:", "date": "2018.05.01", "title": "По жицата! Доналд Тръмп и Еманюел Макрон обсъдиха Сирия и Иран"}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D0%BC%D0%B0%D0%BA%D1%81%D0%B8%D0%BC%D1%83%D0%BC-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%BD%D0%B8-%D1%80%D0%B0%D0%B1%D0%BE%D1%82%D0%BD%D0%B8-%D0%BC%D0%B5%D1%81%D1%82%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news746757.html", "text": "Исторически максимум е достигнал през първото тримесечие на тази година броят на свободните работни места в германската икономика, съобщава ДПА, цитирана от БНР. Данните са на германския Институт за изследване на заетостта. 1 190 000 работни места са останали непопълнени през първите три  месеца на 2018 година. На годишна основа незаетите места на трудовия пазар в Германия са се увеличили със 126 000. Сподели:", "date": "2018.05.01", "title": "Исторически максимум на свободни работни места в Германия"}
{"url": "http://pik.bg/%D1%82%D0%BE%D1%82%D0%BD%D1%8A%D0%BC-%D0%BF%D0%BE%D0%B1%D0%B5%D0%B4%D0%B8-%D1%83%D0%BE%D1%82%D1%84%D0%BE%D1%80%D0%B4-%D1%81-20-%D0%B2%D1%8A%D0%B2-%D0%B2%D0%B8%D1%81%D1%88%D0%B0%D1%82%D0%B0-%D0%BB%D0%B8%D0%B3%D0%B0-news746759.html", "text": "Отборът на Тотнъм победи като домакин Уотфорд с 2:0 в мач от Висшата лига на Англия. Деле Али в 16-ата минута и Хари Кейн в 48-ата минута бяха точни за домакините, които регистрираха 21-ата си победа в кампанията. Тотнъм е на четвърто място в класирането, като е на точка от третия – Ливърпул, който е и с мач повече. Уотфорд регистрира 18-а загуба от началото на сезона в първенството на Англия, като е на 13-о място. Сподели:", "date": "2018.05.01", "title": "Тотнъм победи Уотфорд с 2:0 във Висшата лига"}
{"url": "http://pik.bg/%D1%80%D0%B5%D0%BC%D0%BE%D0%BD%D1%82-%D0%B7%D0%B0%D1%82%D0%B2%D0%B0%D1%80%D1%8F%D1%82-%D0%BA%D0%BB%D1%8E%D1%87%D0%BE%D0%B2-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%BC%D0%B0%D1%80%D1%88%D1%80%D1%83%D1%82%D0%B8%D1%82%D0%B5-%D0%BD%D0%B0-%D0%B0%D0%B2%D1%82%D0%BE%D0%B1%D1%83%D1%81%D0%B8%D1%82%D0%B5-news746760.html", "text": "Нов ремонт ще промени движението в центъра на Пловдив от днес, съобщава Трафикнюз. Затварят за два месец западното платно  на  бул. „Руски” в участъка  от  ул. „Гладстон” до ул. „Генерал Данаил Николаев“ . Движението ще се извършва двупосочно в източното платно. Причината са строително-монтажни работи във връзка с основния ремонт на булеварда. /кв. „Изгрев” - кв. „Прослав”/: бул. „Шести септември” - спирка №140, спирка №141 –  пл. „Съединение”, спирка №142 – сладкарница „Неделя”, наляво по бул. „Васил Априлов“ – спирка №312 – ресторант „Шери”, спирка №245 – „Мальовица“ /запад/, надясно по бул. „Пещерско шосе“ - спирка №170 – бул. „Пещерско шосе” №10, и по маршрута, утвърден с общинската транспортна схема. В обратна посока: ул. „Пещерско шосе“, спирка №153 – срещу ПГЕЕ, наляво по бул. „ Васил Априлов“ – спирки №265, 317, надясно по бул. „Шести септември“ – спирки №116, 117, 118,   и  по маршрута, утвърден с общинската транспортна схема. /ИЗК „Марица” -  ул. „Юндола”/: бул. „Руски“ – спирка №274 – срещу „Пловдивинвест”, направо по бул. „Руски“, надясно по ул. „Гладстон“, наляво по бул. „Руски“ - спирка №168 – МОЛ „Марково тепе“, надясно по бул. „Христо Ботев“ - спирка №188 - срещу Централна гара,  и по маршрута, утвърден с общинската транспортна схема. В обратна посока: бул. „Руски”, спирка №309 – Военно окръжие, направо по бул. „Руски“ – спирка  №293 – „Пловдивинвест”,  и  по маршрута, утвърден с общинската транспортна схема. /кв. „Гагарин” - бул. „Александър Стамболийски”/:    бул. „Руски“ – спирка №274 – срещу „Пловдивинвест”, направо по бул. „Руски“, надясно по ул. „Гладстон“, наляво по бул. „Руски“ - спирка №168 – МОЛ „Марково тепе“, надясно по бул. „Христо Ботев“ - спирка №188 - срещу Централна гара,  и по маршрута, утвърден с общинската транспортна схема. В обратна посока: бул. „Руски”, спирка №309 – Военно окръжие, направо по бул. „Руски“ - спирка №293 – „Пловдивинвест”,  и  по маршрута, утвърден с общинската транспортна схема. /Хангарите – завод „Устрем”/: бул. „Руски” - спирка №274 – срещу „Пловдивинвест”, ляв завой по бул. „Шести септември”, спирка №118 – срещу пл. „Съединение”, десен завой по бул.„Цар Борис III Обединител”, спирка №10 – „Тунела-север” /запад/, спирка №11 – „Тунела-юг” /запад/, спирка №12 – хотел „Тримонциум”, спирка №13 - ПУ „Паисий Хилендарски”, наляво по бул. „Христо Ботев”  – спирка №338 - срещу Военна болница,  и по маршрута, утвърден с общинската транспортна схема. В обратна посока: спирка №1016 – Колелото на Централна гара, наляво по бул. „Васил Априлов“ , спирка №327 – срещу кино „Гео Милев”, спирка №169 – срещу МУ, спирка №265 – „Мальовица” /изток/, спирка №317 – срещу ІІ РПУ, надясно по бул. „Шести септември“ – спирки №116, 117, наляво по бул. „Руски“ – спирка №293 – „Пловдивинвест”,  и  по маршрута, утвърден с общинската транспортна схема. /ул. „Крайречна” – Митница/: бул. „Шести септември” - спирка №140, спирка №141 –  пл. „Съединение”, спирка №142 – сладкарница „Неделя”, наляво по бул. „Васил Априлов“ – спирка №312 – ресторант „Шери”, спирка №245 – „Мальовица“ /запад/, спирка №328 – МУ, спирка №329 – „Копчето“, надясно по бул. „Христо Ботев“ - спирка №188 - срещу Централна гара,  и по маршрута, утвърден с общинската транспортна схема. В обратна посока: бул. „Христо Ботев“ - спирка №205 –  Централна гара, наляво по бул. „Васил Априлов“, спирка №327 – срещу кино „Гео Милев”, спирка №169 – срещу МУ, спирка №265 – „Мальовица” /изток/, спирка №317 – срещу ІІ РПУ, надясно по бул. „Шести септември“ – спирки №116, 117, 118, и  по маршрута, утвърден с общинската транспортна схема. Сподели:", "date": "2018.05.01", "title": "Ремонт! Затварят ключов булевард в Пловдив. Промени в маршрутите на автобусите"}
{"url": "http://pik.bg/%D0%B8%D1%80%D0%B0%D0%BD-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%BD%D0%BE%D0%B2%D0%B8%D1%82%D0%B5-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D0%B7%D0%B0-%D1%81%D0%B5%D0%BA%D1%80%D0%B5%D1%82%D0%BD%D0%B0-%D1%8F%D0%B4%D1%80%D0%B5%D0%BD%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-news746756.html", "text": "Външният министър на Иран Мохамад Джавад Зариф отхвърли новите обвинения на израелския премиер Бенямин Нетаняху, че Иран има секретна ядрена програма, съобщава Франс Прес, цитирана от „Фокус“ В пост в социалната мрежа „Туитър“ Зариф заяви, че президентът на САЩ Доналд Тръмп „използва стари преработени обвинения, които вече са отхвърлени от Международната агенция за атомна енергия, за да прекрати ядрената сделка.“ „Колко удобно. Координирани обвинения от подправени разкрития на разузнаването само дни преди 12 май“, заяви Зариф, визирайки крайния срок на Нетаняху и Тръмп за прекратяване на ядрената сделка с Иран. Сподели:", "date": "2018.05.01", "title": "Иран скочи срещу новите обвинения на премиера на Израел за секретна ядрена програма"}
{"url": "http://pik.bg/%D0%B5%D0%BA%D1%88%D1%8A%D0%BD-%D1%83%D0%BB%D0%B8%D1%87%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%BF%D0%B0%D0%BD%D0%B8%D0%BA%D0%B0-%D0%B2-%D0%BD%D0%B8%D1%86%D0%B0-%D1%81-%D0%BD%D1%8F%D0%BA%D0%BE%D0%BB%D0%BA%D0%BE-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news746762.html", "text": "Няколко души са пострадали, след като уличен скандал между двама мъже е предизвикал сериозна паника в центъра на френския град Ница, съобщава Интерфакс. Според информацията, възрастен мъж е бил настанен в болница след сърдечен пристъп. След скандал между двама младежи, единият извадил оръжие и няколко пъти стрелял във въздуха. Изплашени от изстрелите, стотици хора започнали да тичат по централната улица на Ница, опитвайки се да напуснат максимално бързо района. По предварителни данни при паниката са пострадали няколко души, като повечето са с порезни рани от стъкла. Сподели:", "date": "2018.05.01", "title": "Екшън! Уличен скандал предизвика паника в Ница с няколко пострадали"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D0%BF%D0%BE%D1%81%D0%BE%D1%87%D0%B8-%E2%80%9E%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B8%D1%8F%D1%82-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%E2%80%9C-%D0%B2%D1%8A%D0%B2-%D0%B2%D1%8A%D0%BD%D1%88%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D0%BD%D0%B0-%D1%81%D1%82%D1%80%D0%B0%D0%BD%D0%B0-news746765.html", "text": "Държавният секретар на САЩ Майк Помпео заяви, че осигуряването на каквато помощ е нужна за постигането на мир между Израел и Палестина е „невероятен приоритет“ за САЩ, и призова палестинците „да се върнат към този политически диалог“, съобщава Voice of America, цитирани от „Фокус“. „Ще продължим да работим за мир в надеждите си да предоставим най-добрия възможен изход за израелския и палестинския народ“, заяви Помпео заедно с външния министър на Йордания Айман Сафади в столицата Аман. Помпео заяви, че зависи главно от двете страни да решат кой е правилният начин и че САЩ са отворени към „вероятния изход“ за двудържавно решение. Сафади определи разрешаването на дългогодишния конфликт като ключово за „продължителния и обширен мир“ за региона. Той заяви, че за Йордания решението със създаването на две държави е единственият начин за продължаване напред. Когато Майк Помпео беше запитан за насилието по границата между Израел и Газа, след масовите протести на палестинци, той заяви: „Ние вярваме, че израелците имат право да се защитават и напълно подкрепяме това.“ Сподели:", "date": "2018.05.01", "title": "Държавният секретар на САЩ посочи „невероятният приоритет“ във външната политика на страната му"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D1%81%D0%B2%D0%B0%D0%BB%D0%B8%D1%85%D0%B0-%D1%80%D1%83%D1%81%D0%BA%D0%BE%D1%82%D0%BE-%D0%B7%D0%BD%D0%B0%D0%BC%D0%B5-%D0%BE%D1%82-%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%BE%D1%82%D0%BE-%D0%BA%D0%BE%D0%BD%D1%81%D1%83%D0%BB%D1%81%D1%82%D0%B2%D0%BE-%D0%BD%D0%B0-%D1%80%D1%83%D1%81%D0%B8%D1%8F-%D0%B2-%D1%81%D0%B8%D0%B0%D1%82%D1%8A%D0%BB-news746764.html", "text": "Властите в САЩ премахнаха руското знаме от вече отнетото генерално консулство на Русия в Сиатъл, съобщиха от посолството на Русия в САЩ, цитирани от Sputnik и „Фокус“. Руското посолство в САЩ отбеляза, че премахването на руското знаме е сериозно нарушение на нормите на международното право. От посолството обявиха, че Москва настоява от американските власти да върнат руското знаме. Сподели:", "date": "2018.05.01", "title": "Американските власти свалиха руското знаме от генералното консулство на Русия в Сиатъл"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D1%82%D0%BB%D0%B0%D0%B3%D0%B0-%D0%B2%D1%8A%D0%B2%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B8%D1%82%D0%B0%D1%82%D0%B0-%D0%B7%D0%B0-%D0%B2%D0%BD%D0%BE%D1%81-%D0%BD%D0%B0-%D1%81%D1%82%D0%BE%D0%BC%D0%B0%D0%BD%D0%B0-%D0%B8-%D0%B0%D0%BB%D1%83%D0%BC%D0%B8%D0%BD%D0%B8%D0%B9-%D0%BE%D1%82-%D0%B5%D1%81-%D0%B8-%D1%81%D1%8A%D1%8E%D0%B7%D0%BD%D0%B8%D1%87%D0%B5%D1%81%D0%BA-news746779.html", "text": "Американският президент Доналд Тръмп е решил да отложи до 1 юни решението на въпроса за това, дали ще бъдат въведени мита за внос на стомана и алуминий в САЩ от страните от Европейския съюз и съюзниците на САЩ, съобщава The Wall Street Journal. Изданието се позовава на свои източници от администрацията, като се посочва още, че от Белия дом имат намерение да обявят за финализирането на процедурите за пълно освобождаване от тези търговски ограничения на Южна Корея. От 23 март САЩ въведоха мита за вноса на стомана и алумини, като това за стоманата е 25 процента, а за алуминия – 10 процента. Те са валидни за всички страни, които доставят продукция на САЩ, като предварително отсрочка до 1 май получиха Австралия, Аржентина, Бразилия, Канада, Мексико, Република Корея, както и страните от Европейския съюз. Сподели:", "date": "2018.05.01", "title": "Доналд Тръмп отлага въвеждането на митата за внос на стомана и алуминий от ЕС и съюзническите страни до 1 юни"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D1%87%D0%B0%D0%BA%D0%B2%D0%B0-%D0%B0%D1%84%D1%80%D0%B8%D0%BA%D0%B0-%D0%B4%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0%D1%82%D0%B0-%D0%BD%D0%B0-%D1%81%D0%B0%D1%89-%D0%B7%D0%B0-%D0%B4%D0%BE%D0%BC%D0%B0%D0%BA%D0%B8%D0%BD%D1%81%D1%82%D0%B2%D0%BE-%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB-2026-news746763.html", "text": "Американският президент Доналд Тръмп заяви, че очаква страните от Африка да подкрепят съвместната кандидатуера на САЩ, Канада и Мексико за домакинство на Световното първенство по футбол през 2026 година, като обеща много внимателно да следи за това, които точно ще подкрепят тази кандидатура. „Надявам се всички африкански страни, страните от целия свят, да подкрепят съвместната ни кандидатура с Канада и Мексико за домакинство на Световното първенство предз 2026 година - каза Тръмп на съвместна пресконференция с президента на Нигерия Мухамаду Бухари.- Много внимателно ще следим кой ще ни подкрепи, като високо ще оценим всяка помощ, която ни бъде оказана около тази кандидатура“. Изборът на домакина на Мондиал 2026 година ще бъде направен на конгреса на ФИФА през юни в Москва. Освен съвместната кандидатура на САЩ, Канада и Мексико, за домакинство се бори и Мароко. Сподели:", "date": "2018.05.01", "title": "Доналд Тръмп очаква Африка да подкрепи кандидатурата на САЩ за домакинство на Мондиал 2026 по футбол"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BF%D0%BE%D0%BB%D1%88%D0%B0-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%B8%D0%B4%D0%B5%D1%8F%D1%82%D0%B0-%D0%B5%D0%B2%D1%80%D0%BE%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5%D1%82%D0%BE-%D0%B4%D0%B0-%D1%81%D0%B5-%D0%BE%D0%B1%D0%B2%D1%8A%D1%80%D0%B6%D0%B5-%D1%81-%D0%B2%D1%8A%D1%80%D1%85%D0%BE%D0%B2%D0%B5%D0%BD%D1%81%D1%82-news746766.html", "text": "Полша ще се противопостави на предложението на Европейската комисия да бъде намалено финансирането от еврофондове за страни, в които се смята, че върховенството на закона в тях е под заплаха. Това заявяви пред Асошиейтед Прес, цитирани от БНР,  полският външен министър Яцек Чапутович два дни преди ЕК да внесе предложението си, което да залегне в бюджетната рамка на ЕС за периода 2012-2017 г. Миналата седмица еврокомисарят по правосъдие Вера Йоурова каза, че планът ще включва \"механизъм за върховенство на закона\", който да обвърже финансирането със спазването на демократичните принципи. \"Възприемаме това като намерение за оказване на натиск върху някои страни, политически натиск преди разговори\", коментира Чапутович. По въпроса за новото полско законодателство, което дава повече правомощия на избрани политици да назначават съдии, Чапутович казва, че подобен принцип е застъпен из цяла Европа. \"Европейската комисия никога не е оспорвала същите правила, които са в Испания, във Франция, в Германия, а ги оспорва в системата на Полша. Ние смятаме това за прилагане на двойни стандарти\", каза полският външен министър. Сподели:", "date": "2018.05.01", "title": "Външният министър на Полша скочи срещу идеята еврофинансирането да се обвърже с върховенството на закона"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%B5%D0%BB%D0%B7%D0%B0-%D0%BF%D0%B0%D1%80%D0%B8%D0%BD%D0%B8-%D0%B7%D0%B0%D0%BB%D1%8E%D0%B1%D0%B8-%D0%BC%D0%BE%D1%80%D1%8F%D0%BA-%D0%BD%D0%B0%D0%B9-%D0%B7%D0%BD%D0%B0%D1%82%D0%BD%D0%B8%D1%8F%D1%82-%D0%BC%D1%8A%D0%B6-%D0%B2-%D0%B6%D0%B5%D0%BD%D1%81%D0%BA%D0%B8-%D0%B4%D1%80%D0%B5%D1%85%D0%B8-%D0%BE%D0%B1%D0%B8%D0%BA%D0%B0%D0%BB%D1%8F-%D0%BC%D0%BE%D1%80%D0%B5%D1%82%D0%B0-%D0%B8-%D0%BE%D0%BA%D0%B5-news746548.html", "text": "От няколко седмици най-знатният мъж в женски дрехи на републиката Елза Парини залива мрежата със снимки от борда на най-големия европейски круизен кораб MSC Meraviglia. Родният травестит тъне в разкош, става ясно от публикуваните сторита, клипове и фотоси. Огромният плавателен съд, пуснат на вода миналата година, разполага с над 2200 каюти, а за най-отбраните му посетители е луксозна шестзвездна част с 90 вип апартаменти с джакузита. Именно от такова се тагна и Елза Парини. Нашенката обаче не показва с кого е на борда, но проверка на ПИК показа, че в \"Инстаграм\" тя се е сприятелила с млад и сексапилен моряк и настойчиво и систематично харесва и коментира неговите постове. Освен, че се припича на някой от трите басейна на борда на италианския лидер на круизния кораб, мадам Парини посети и спектакъла на \"Цирк дю Солей\", създаден специално за пътниците, както се вижда от клиповете й, показващи пищното шоу. Досега тя се тагна предимно от средиземноморски градове като Барселона, Марсилия, Монако и Генуа, но се хвали из социалните мрежи, че скоро ще отплава към екзотичните Кариби. Сподели:", "date": "2018.05.01", "title": "ГОРЕЩО В ПИК! Елза Парини залюби моряк! Най-знатният мъж в женски дрехи обикаля морета и океани на лукс круиз (СНИМКИ)"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D1%81%D0%B5%D0%BA%D1%80%D0%B5%D1%82%D0%BD%D0%B8%D1%82%D0%B5-%D1%84%D0%B0%D0%B9%D0%BB%D0%BE%D0%B2%D0%B5-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D0%B7%D0%B0-%D1%8F%D0%B4%D1%80%D0%B5%D0%BD%D0%B8%D1%82%D0%B5-%D1%80%D0%B0%D0%B7%D1%80%D0%B0%D0%B1%D0%BE%D1%82%D0%BA%D0%B8-%D0%BD%D0%B0-news746784.html", "text": "Държавният секретар на САЩ Майк Помпео заяви, че новопредставеният пакет от снимки и доказателства на Израел за ядрената оръжейна програма на Иран, са предимно нови за американските експерти данни, съобщава Франс Прес, цитирана от „Фокус“. Помпео се срещна с премиера на Израел Бенямин Нетаняху в неделя във военната щабквартира на Израел и беше осведомен за материалите, които бяха представени след като първият дипломат на САЩ се прибра. „Мога да потвърдя пред вас, че тези документи са истински и автентични“, заяви Помпео пред репортери в самолета си. Сподели:", "date": "2018.05.01", "title": "Държавният секретар на САЩ потвърди: Секретните файлове на Израел за ядрените разработки на Иран са реални"}
{"url": "http://pik.bg/%D0%BF%D1%83%D1%82%D0%B8%D0%BD-%D0%B8-%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%B2-%D1%82%D0%B5%D0%B6%D1%8A%D0%BA-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D0%B7%D0%B0-%D0%B8%D1%80%D0%B0%D0%BD-%D0%B8-%D1%81%D0%B8%D1%80%D0%B8%D1%8F-news746767.html", "text": "Президентът на Русия Владимир Путин и израелският премиер Бенямин Нетаняху са провели  телефонен разговор, в който са обсъдили споразумението по иранската ядрена програма, в това число и за израелските разузнавателни документи за секретни ирански ядрени дейности, предаде \"Ройтерс\", цитирана от БНР. \"Владимир Путин потвърди позицията на Русия: съвместният, всеобхватен план за действие по иранската ядрена програма, който има първостепенно значение за обезпечаване на международната стабилност и безопасност, трябва да се спазва стриктно от всички страни\", се посочва в официално съобщение на Кремъл за разговора. Двамата лидери са разговаряли и за ситуацията в Близкия изток като цяло, в това число и за развитието на обстановката в Сирия. Сподели:", "date": "2018.05.01", "title": "Путин и Нетаняху в тежък разговор за Иран и Сирия"}
{"url": "http://pik.bg/%D0%B4%D0%B6%D0%BE%D0%BD-%D0%BC%D0%B0%D0%BA%D0%BA%D0%B5%D0%B9%D0%BD-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D1%87%D0%B5-%D0%BD%D0%B0%D1%81%D1%82%D0%BE%D1%8F%D1%89%D0%B8%D1%8F%D1%82-%D0%BC%D1%83-%D0%BC%D0%B0%D0%BD%D0%B4%D0%B0%D1%82-%D0%B2-%D1%81%D0%B5%D0%BD%D0%B0%D1%82%D0%B0-%D1%89%D0%B5-%D0%B1%D1%8A%D0%B4%D0%B5-%D0%BF%D0%BE%D1%81%D0%BB%D0%B5%D0%B4%D0%B5%D0%BD-news746758.html", "text": "Американският сенатор Джон Маккейн, който бе диагностициран с агресивна форма на рак на мозъка, потвърди, че настоящият му мандат в Сената ще бъде последен.Това става ясно от публикуван от Apple News откъс от книгата на Маккейн „Екстремна вълна“, съобщава РИА Новости. 81-годишният Маккейн бе преизбран на сенаторския пост през 2016 година за шести шестгодишен срок. „Това е последният ми мандат. Отказвах да го призная на глас до миналото лято, но диагнозата „рак в четвърти стадий“ категорично ме убеди за това - пише Маккейн. – Много по-свободен съм от моите колеги, които тепърва се сблъскват със своите избиратели. Извоювал съм си правото да говоря това, което мисля без да се притеснявам особенно от последствията. Мога да гласувам така, както ми диктува съвестта, и да не се безпокоя“. Сподели:", "date": "2018.05.01", "title": "Джон Маккейн потвърди, че настоящият му мандат в Сената ще бъде  последен"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB-%D1%89%D0%B5-%D1%81%D0%BF%D0%BE%D0%B4%D0%B5%D0%BB%D0%B8-%D1%81-%D1%84%D1%80%D0%B0%D0%BD%D1%86%D0%B8%D1%8F-%D0%B8-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%82%D0%B5%D0%BB%D0%BD%D0%B8-%D0%B4%D0%B0%D0%BD%D0%BD%D0%B8-%D0%B7%D0%B0-%D0%B8%D1%80%D0%B0%D0%BD%D1%81%D0%BA%D0%B8%D1%82%D0%B5-%D1%8F%D0%B4%D1%80%D0%B5%D0%BD%D0%B8-%D0%B4%D0%B5%D0%B9%D0%BD%D0%BE%D1%81%D1%82%D0%B8-news746768.html", "text": "Израелският премиер Бенямин Нетаняху е разговарял с лидерите на Франция и Германия за иранската ядрена програма, съобщава Ройтерс, цитирани от БНР. Агенцията се позовава на съобщение от кабинета на Нетаняху. Премиерът на Израел е поел ангажимент страната му да прати експерти, за да споделят с колегите си от Франция и Германия своите разузнавателни данни за предполагаемите ирански ядрени усилия. Говорител на германското правителство каза, че Германия ще анализира информацията, представена от Израел за тайни ирански ядрени дейности. Говорителят допълни, че е от важно значение да се запази независимият надзор, за да се гарантира, че Иран спазва споразумението. Сподели:", "date": "2018.05.01", "title": "Израел ще сподели с Франция и Германия разузнавателни данни за иранските ядрени дейности"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BE%D1%82%D0%BA%D1%80%D0%B8%D0%BB-%D0%BC%D1%8F%D1%81%D1%82%D0%BE%D1%82%D0%BE-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news746786.html", "text": "Президентът на Южна Корея Мун Джей Ин е убедил президента на САЩ Доналд Тръмп, че срещата му с лидера на Северна Корея Ким Чен Ун трябва да се проведе в демилитаризираната зона Пханмунджом, разположена между двете Кореи, съобщава CNN, позовавайки се на свои източници. По информация на телевизионния канал, като основен аргумент Мун Джей Ин изтъкнал, че Ким Чен Ун лесно и бързо ще стигне до Пханмунджом, а освен това на това място са подготвени всички технически аспекти за отразяването на мероприятието. Източникът разкрива още, че ако срещата наистина се проведе в демилитаризираната зона, част от събитията около нея ще се проведат на територията на Северна Корея. По-рано Доналд Тръмп написа в профила си в „Туитър“, че е възможно срещата му с Ким Чен Ун да се проведе в  „Домът на мира“, който се намира в южнокорейската част от пограничната зона Пханмунджом. Сподели:", "date": "2018.05.01", "title": "Президентът на Южна Корея открил мястото за срещата на Доналд Тръмп и Ким Чен Ун"}
{"url": "http://pik.bg/%D0%B8%D0%B2%D0%B0%D0%B9%D0%BB%D0%BE-%D1%87%D0%BE%D1%87%D0%B5%D0%B2-%D1%81-%D1%86%D1%8F%D0%BB-%D0%BC%D0%B0%D1%87-%D0%BF%D1%80%D0%B8-%D0%B4%D0%BE%D0%BC%D0%B0%D0%BA%D0%B8%D0%BD%D1%81%D0%BA%D0%BE-%D1%80%D0%B0%D0%B2%D0%B5%D0%BD%D1%81%D1%82%D0%B2%D0%BE-%D0%BD%D0%B0-%D0%BF%D0%B0%D0%BB%D0%B5%D1%80%D0%BC%D0%BE-news746769.html", "text": "Българският национал Ивайло Чочев игра цял мач и получи жълт картон при домакинското равенство на Палермо срещу Бари 1:1 от 39-ия кръг на Серия „Б“ на италианския футболен шампионат. Българинът получи официално предупреждение в 46-ата минута. С гол на Антонино Ла Гумина в 80-ата минута Палермо поведе в резултата. В 88-ата минута гостите стигнаха до точката след гол на Нене.В 85-ата минута тимът на Бари остана с десет души след червен картон за Лука Мароне. След деветото си равенство в кампанията Палермо е на второ място в класирането, като има точка повече от третия Парма Калчо 1913, който обаче е и с мач по-малко. Бари е на пета позиция, като изостава с три точки от Палермо. Сподели:", "date": "2018.05.01", "title": "Ивайло Чочев с цял мач при домакинско равенство на Палермо"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BF%D1%8A%D1%82%D0%BD%D0%B8%D0%BA-%D0%BE%D1%82%D0%B2%D0%BE%D1%80%D0%B8-%D0%B0%D0%B2%D0%B0%D1%80%D0%B8%D0%B9%D0%BD%D0%B8%D1%8F-%D0%BB%D1%8E%D0%BA-%D0%BD%D0%B0-%D1%81%D0%B0%D0%BC%D0%BE%D0%BB%D0%B5%D1%82-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BA%D0%B0%D1%86%D0%B0%D0%BD%D0%B5-%D0%B2-%D0%BA%D0%B8%D1%82%D0%B0%D0%B9-news746771.html", "text": "Пътник отворил аварийният люк на самолет, за да проветри салона по време на кацане на летището в китайския град Мянян, съобщава South China Morning Post, цитирани от Газета. Според информацията на изданието, 25-годишен мъж се оплакал, че му става задушно в самолета, след което хванал ръчката на аварийния люк и го отворил, което задействало аварийната стълба. „В салона бе толкова задушно и горещо, и аз просто натиснах ръчката на прозореца до мен. Когато люкът се отвори, се паникьосах“, разказва мъжът. Посочва се, че мъжът е бил арестуван за 11 денонощия, като ще трябва да заплати и глоба в размер на 11 000 долара. Сподели:", "date": "2018.05.01", "title": "Екшън! Пътник отвори аварийния люк на самолет по време на кацане в Китай"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%BE%D1%82%D1%80%D0%B5%D1%87%D0%B5-%D1%87%D0%B5-%D0%B5-%D0%BD%D0%B0%D1%80%D0%B8%D1%87%D0%B0%D0%BB-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%E2%80%9E%D0%B8%D0%B4%D0%B8%D0%BE%D1%82%E2%80%9C-news746770.html", "text": "Шефът на администрацията на Белия дом Джон Кели опроверга публикация в сайта на телевизионния канал NBC, в която се казва, че много пъти е наричал президента Доналд Тръмп „идиот“. „Прекарвам с президента повече време от всеки друг в Белия дом и имаме невероятно откровени и отлични отношения. Той винаги е наясно с позицията ми, като и двамата знаем, че тази информация на NBC е „абсолютна измишльотина“. Аз съм предан на президента, на неговите приоритети и на страната ни. Тази информация е поредният жалък опит да бъде очернен президента Тръмп и вниманието да бъде отвлечено от многото успехи на настоящата администрация“, се посочва в писмено изявление на Кели. Шефът на администрацията на Белия дом обаче не заявява директно, че не е наричал Тръмп „идиот“. Сподели:", "date": "2018.05.01", "title": "Шефът на администрацията на Белия дом отрече, че е наричал Доналд Тръмп „идиот“"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D1%89%D0%B5-%D0%BE%D0%B1%D1%81%D1%8A%D0%B4%D0%B8-%D1%81-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D0%BF%D0%B0%D1%80%D1%82%D0%BD%D1%8C%D0%BE%D1%80%D0%B8-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D1%81%D0%B4%D0%B5%D0%BB%D0%BA%D0%B0-%D1%81-%D0%B8%D1%80%D0%B0%D0%BD-news746789.html", "text": "Държавният секретар на САЩ Майк Помпео има намерение да обсъди с европейските партньори на САЩ ядрената сделка с Иран. Разговорите ще бъдат в светлината на последните информации за наличието от страна на Техеран на секретна програма за разработка на ядрено оръжие, се посочва в изявление на Помпео, цитирано от РИА Новости. „Даваме си ясна сметка какво означава разкритието на иранското ядрено досие за бъдещото споразумение за съвместни мащабни действия – се посочва в изявлението на Помпео. – И тъй като посоченият от президента срок 12 май за решението по иранската ядрена сделка наближава, ще проведа консултации с европейските ни съюзници и с други страни за това, как би било най-добре да действаме в светлината на информацията, която имаме“. Сподели:", "date": "2018.05.01", "title": "Държавният секретар на САЩ ще обсъди с европейските партньори ядрената сделка с Иран"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BB%D0%BE%D1%88%D0%BE%D1%82%D0%BE-%D0%B2%D1%80%D0%B5%D0%BC%D0%B5-%D0%B2-%D0%B0%D0%BB%D0%BF%D0%B8%D1%82%D0%B5-%D0%B4%D0%BE%D1%81%D1%82%D0%B8%D0%B3%D0%BD%D0%B0-%D1%88%D0%B5%D1%81%D1%82%D0%B8%D0%BC%D0%B0-%D0%B4%D1%83%D1%88%D0%B8-news746761.html", "text": "Броят на загиналите в швейцарските Алпи заради лошото време достигна до шест души, съобщава белгийското издание HLN. Състоянието на още петима пострадали остава тежко. По-рано бе съобщено, че 14 алпинисти – граждани на Италия, Германия и Франция, които са се насочвали към заслон на височина от 3 157 метра, са попаднали в снежна буря и не са успели да се доберат до заслона. Веднага е стартирана спасителна операция с участието на лекари и алпийски спасители. В акцията са се включили и седем хеликоптера. Бе съобщено за смъртта на четирима души от измръзване. Започнало е разследване на случилото се. Сподели:", "date": "2018.05.01", "title": "Трагедия! Броят на жертвите на лошото време в Алпите достигна шестима души"}
{"url": "http://pik.bg/%D0%BD%D0%BE%D0%B2%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B8%D0%B7%D0%BE%D1%81%D1%82%D1%80%D1%8F-%D1%81%D0%B5-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%BF%D1%80%D0%BE%D0%B2%D0%B8%D0%BD%D1%86%D0%B8%D1%8F-%D1%85%D0%BE%D0%BC%D1%81-news746743.html", "text": "ТАСС, цитирана от Фокус. Прессекретарят на ООН Стефан Дюжарик съобщи, че Световната организация е получила съобщения за въоръжени сблъсъци в някои райони в северната част на сирийската провинция Хомс, които са довели до жертви сред цивилните, а също така са нанесли щети на гражданската инфраструктура, предава „Нашите хуманитарни колеги в Сирия са притеснени от сигурността и защитата на десетките хиляди хора на фона на постъпващата информация за сблъсъци в някои райони на провинция Хомс. Според постъпващите съобщения бойните действия са довели до загинали и ранени.“, заяви Дюжарик. От името на ООН той призова всички страни, а също които имат влияние над тях, да осигурят безопасността на цивилните и да защитават гражданската инфраструктура, а също така да позволят достъп на хуманитарна помощ на населението. Сподели:", "date": "2018.05.01", "title": "НОВО НАПРЕЖЕНИЕ! Изостря се ситуацията в сирийската провинция Хомс"}
{"url": "http://pik.bg/%D0%BF%D0%B0%D1%82%D0%BA%D0%B0%D1%82%D0%B0-%D0%BE%D1%82-%D0%BF%D1%8A%D1%80%D0%B2%D0%B5%D0%BD%D0%B5%D1%86-%D0%BE%D1%81%D1%82%D0%B0%D0%B2%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%BE%D1%80%D0%B3%D0%B0%D0%BD%D0%B8-news746749.html", "text": "Иван Калоянов по прякор Патаката от пловдивското село Първенец остава в ареста. Преди дни той и още трима души бяха задържани заради трафик на органи. Другите трима арестувани са пуснати на свобода срещу парична гаранция от 3000 лева. Иван Калоянов го грозят от 3 до 10 години затвор и глоба от 10-20 000 лева, съобщиха за \"Трафик Нюз\" от прокуратурата. Той е арестуван за това, че е склонявал хора за предоставяне на органи с цел трансплантация, като съответно е предлагал парични възнаграждения. Патката е на 49 години и не за първи път попада в ареста, има три деца.  През 2011 година той има повдигнато обвинени за изнудване.  Калоянов бил съдействал при кражбата на мерцедес, а след това поискали откуп за връщането му на собственика, който е бизнесмен от село Марково. Според едни хора от село Първенец, Патката е опасен и се страхуват, че ще го пуснат на свобода. Други пък го описват като широко скроен човек, който никога не е създавал проблеми и дори напротив – винаги е помага при нужда. Сподели:", "date": "2018.05.01", "title": "Патката от Първенец остава в ареста заради трафик на органи"}
{"url": "http://pik.bg/%D0%B4%D0%BE%D1%81%D1%82%D0%B0%D0%B2%D0%BA%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%BF%D0%BE%D0%BB%D1%83%D1%87%D0%B8-%D0%BF%D1%80%D0%BE%D1%82%D0%B8%D0%B2%D0%BE%D1%82%D0%B0%D0%BD%D0%BA%D0%BE%D0%B2%D0%B8-%D1%80%D0%B0%D0%BA%D0%B5%D1%82%D0%B8-%D0%BE%D1%82-%D1%81%D0%B0%D1%89-news746751.html", "text": "Украйна е получила от САЩ първите противотанкови ракети „Джавелин“, съобщава Ройтерс, цитирана от БНР. Дългоочакваната доставка бе обявена лично украинският президент Петро Порошенко. Оръжейната сделка стана възможна, след като в края на миналата година американските власти взеха решение да доставят на украинската армия не само отбранително оборудване и екипировка, но и нападателно оръжие, за да се противопостави на сепаратистите в Донбас. Русия предупреди, че доставката на такова оръжие ще дестабилизира допълнително ситуацията в Източна Украйна, защото ще насърчи украинските власти да използват сила срещу самопровъзгласилите се Донецка и Луганска република. Според Киев и Вашингтон обаче противотанковите ракети ще усилят отбранителната способност на украинската армия. Киев ще похарчи за „Джавелин“ 47 милиона долара. Сподели:", "date": "2018.05.01", "title": "Доставка! Украйна получи противотанкови ракети от САЩ"}
{"url": "http://pik.bg/%D1%81%D0%BC%D1%8F%D1%85-%D0%B2-%D0%B7%D0%B0%D0%BB%D0%B0%D1%82%D0%B0-%D1%81%D1%83%D0%B7%D0%B0%D0%BD%D0%B8%D1%82%D0%B0-%D1%81%D1%82%D0%B0%D0%BD%D0%B0-%D0%BF%D0%BE%D0%B5%D1%82%D0%B5%D1%81%D0%B0-%D0%B8%D1%81%D0%BA%D0%B0-%D0%BA%D0%B0%D0%BF%D0%B0%D1%80%D0%BE-%D0%B0-%D1%86%D0%B5%D0%BD%D0%B0%D1%82%D0%B0-%D0%B9-%D0%B5-news746492.html", "text": "Пази Боже от такива поетеси! Тази, дето върти френски любов на чалгаджията Ангел, тръгна да реди рими и то срещу заплащане! Щерката на Орхан Мурад обяви, че пише текстове за песни срещу 500 лева. \"Жанрът може да е чалга, RnB, рап или балада. Работя с капаро. Темата е абсолютно ваш избор и в период на една седмица вие ще получите текста. Цената е 500 лева, а капарото 100 лева\", изрекламира се Мурадова. Абсолютен абсурд е, че блондинката предлага услуги непосилни за самата нея. Ако баладичните текстове са обвързани с личните й драми в любовта, предстоящото ще е пълен провал. Интересно е, че Сузанита предлага готов текст след 5 дни от датата на поръчката. Това е напълно невъзможно, имайки предвид, че част от жанровете ще я затруднят. БГ рап парчетата се характеризират с доста повече куплети, все пак Сузанита ще трябва да придаде и смисъл на изреченията, а не да се нахвърля на първото, което й дойде наум. Прекалена е и обявената сума. Без съмнение провал грози ученичката, която може би е закъсала с парите и търси начин да си увеличи джобните, пише \"Телеграф\". Сподели:", "date": "2018.05.01", "title": "СМЯХ В ЗАЛАТА! Сузанита стана поетеса! Иска капаро, а цената й е..."}
{"url": "http://pik.bg/%D0%B2%D0%B8%D1%81%D1%88%D0%B0%D1%82%D0%B0-%D0%B8%D0%B7%D0%B1%D0%B8%D1%80%D0%B0%D1%82%D0%B5%D0%BB%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D1%87%D0%B5-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B5-%D0%BE%D1%81%D0%B8%D0%B3%D1%83%D1%80%D0%B5%D0%BD%D0%B0-news746752.html", "text": "Председателят на Висшата избирателна комисия на Турция Сади Гювен обяви, че сигурността на предстоящите избори е осигурена и отхвърли твърденията за фалшификация на изборите, предава Anadolu Agency, цитирана от „Фокус“. Гювен заяви преди репортери, че „всички мерки за сигурността на изборите са взети“. „Изборите са подсигурени, няма как да бъдат подправени. След като такава опасност не съществува, грешно е да се обсъжда сигурността на изборите, преди самите избори да са започнали“, обяви Гювен. Сподели:", "date": "2018.05.01", "title": "Висшата избирателна комисия на Турция потвърди че сигурността на изборите е осигурена"}
{"url": "http://pik.bg/%D0%B0%D1%80%D0%BC%D0%B5%D0%BD%D1%81%D0%BA%D0%B8-%D0%BE%D0%BF%D0%BE%D0%B7%D0%B8%D1%86%D0%B8%D0%BE%D0%BD%D0%B5%D0%BD-%D0%BB%D0%B8%D0%B4%D0%B5%D1%80-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%BC%D0%B8%D1%82%D0%B8%D0%BD%D0%B3-%D0%B4%D0%BD%D0%B5%D1%81-news746753.html", "text": "Лидерът на опозицията в Армения и кандидат за министър-председател Никол Пашиян призова поддръжниците си да се съберат на митинг днес, когато в парламента се избира нов министър-председател на страната, съобщава ТАСС, цитирани от „Фокус“ „В 11:00 часа на 1 май призовавам моите последователи да се съберат на митинг на републиканския площад в Ереван когато парламентът ще започне избора на нов министър-председател. Елате тук и ни чакайте. Ще се върнем от парламента, за да отпразнуваме нашата победа заедно“, заяви Пашиян по време на митинг. Той помоли поддръжниците си да не блокират движението на града на 1 май и да не се събират пред сградата на парламента. Парламентът ще се събере на специално заседание днес, за да гласува кандидатурата на единствения официално издигнат кандидат – Никол Пашиян. Сподели:", "date": "2018.05.01", "title": "Арменски опозиционен лидер призова за митинг днес"}
{"url": "http://pik.bg/%D0%BD%D0%B0-%D1%82%D1%8A%D1%80%D0%B3-%D0%B5%D1%82%D0%BE-%D0%B7%D0%B0-%D0%BA%D0%BE%D0%BB%D0%BA%D0%BE-%D0%B8-%D0%BD%D0%B0-%D0%BA%D0%BE%D0%B3%D0%BE-%D0%BF%D1%80%D0%BE%D0%B4%D0%B0%D0%B4%D0%B5-%D0%B4%D0%B5%D0%B2%D1%81%D1%82%D0%B2%D0%B5%D0%BD%D0%BE%D1%81%D1%82%D1%82%D0%B0-%D1%81%D0%B8-%D1%84%D1%80%D0%B5%D0%BD%D1%81%D0%BA%D0%B0-%D1%81%D1%82%D1%83%D0%B4%D0%B5%D0%BD%D1%82%D0%BA%D0%B0-news746790.html", "text": "Студентка от Париж на име Жасмин продала на банкер от „Уолстрийт“ девствеността си срещу 1 200 000 евро, съобщава Daily Mail. Според информацията, младата французойка предложила на търг чрез сайт за ескорт-услуги своята девственост.  Посочва се, че победител в наддаването станал „успешен банкер от Ню Йорк“, пожелал да остане анонимен. Той успял да се пребори по време на търга с диджей от Лос Анджелис и магнат от областта на недвижимите имоти от Мюнхен. Момичето разказало, че било възпитано в религиозно семейство, като първоначално имала намерение да пази девствеността си докато се омъжи. След това обаче променила решението си, тъй като искала да си осигури стартов капитал за собствен бизнес. Част от сумата Жасмин има намерение да изхарчи за пътешествия. Сподели:", "date": "2018.05.01", "title": "На търг! Ето за колко и на кого продаде девствеността си френска студентка"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D1%81-%D1%83%D1%81%D0%BF%D0%B5%D1%88%D0%B5%D0%BD-%D1%82%D0%B5%D1%81%D1%82-%D0%BD%D0%B0-%D1%81%D1%83%D0%B1%D0%BE%D1%80%D0%B1%D0%B8%D1%82%D0%B0%D0%BB%D0%B5%D0%BD-%D0%BA%D0%BE%D1%80%D0%B0%D0%B1-news746772.html", "text": "Американската компания \"Блу ориджин\" проведе успешно изпитание на суборбиталния си кораб \"Ню шепърд\", което е осмо поред, предаде Франс Прес, цитирана от БНР. Апаратът се издигна на предвидената височина от 100 километра. След това отделилата се от носителя капсула за екипажа се спусна на Земята с помощта на парашути, а самата ракета-носител извърши плавно вертикално кацане с помощта на двигателите си. На борда на кораба беше монтирано експериментално оборудване. Компанията \"Блу ориджин\" изпробва и демонстрационна технология, която предоставя достъп до интернет за потребители, намиращи се в космическото пространство. Сподели:", "date": "2018.05.01", "title": "Американска компания с успешен тест на суборбитален кораб"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F%D1%82%D0%B0-whatsapp-%D0%BD%D0%B0%D0%BF%D1%83%D1%81%D0%BD%D0%B0-%D0%BF%D0%BE%D1%81%D1%82%D0%B0-%D1%81%D0%B8-news746773.html", "text": "Един от съоснователите на месинджъра WhatsApp и шеф на едноименната компания Ян Кум напусна поста си, съобщава Washington Post. Изданието се позовава на изявление на самия Кум в профила му във „Фейсбук“. „Изминаха почти десет година откакто двамата с Брайън Актън създадохме WhatsApp, като това бе удивително пътешествие със страхотни хора. Време е обаче да продължа напред. Тръгвам си във време, когато хората използват WhatsApp в много по-голяма степен отколкото някога бих могъл да си представя. Благодаря на всички, които помогнаха това пътешествие да стане възможно“, написа Ян Кум. По информация на изданието, което се позовава на свои източници, Ян Кум е взел решението си заради разногласия с компанията „Фейсбук“. По-конкретно, не го е устройвала „стратегията на популярната мрежа за изпращане на съобщения и опитите на „Фейсбук“ да използват лични данни и да отсбалят сигурността на мрежата“. WhatsApp е приложение за смартфони, даващо възможност на ползватели на различни мобилни платформи да разменят съобщения. Броят на ползвателите на WhatsApp преминава 1 милиард души. През 2014 година компанията „Фейсбук“ купи WhatsApp за 21,8 млрд. долара. Сподели:", "date": "2018.05.01", "title": "Шефът на компанията WhatsApp напусна поста си"}
{"url": "http://pik.bg/%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%BF%D1%80%D0%B5%D0%B4-%D0%BF%D1%80%D0%BE%D0%B2%D0%B0%D0%BB-%D0%B7%D0%B0%D1%80%D0%B0%D0%B4%D0%B8-%D0%B8%D1%80%D0%BB%D0%B0%D0%BD%D0%B4%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0-news746774.html", "text": "Преговорите за Брекзит са запрашени от провал, заради бъдещето на границата с Ирландия. Това  заяви главният преговарящ на Европейския съюз за Брекзит Мишел Барние, съобщава The Times, цитирани от „Фокус“. По време на визита в Ирландия Мишел Барние призова премиера на Великобритания Тереза Мей да преосмисли промяна на границата с Ирландия. Той призова за „чисто и работещо споразумение за Ирландия“, което да бъде включено в сделката за Брекзит, добавяйки: „Докато не стигнем до това споразумение, има риск да няма сделка.“ Премиерът на Ирландия Лео Варадкар предупреди, че „подходът на Великобритания към преговорите ще трябва да се промени по някакъв начин“, ако ще има решение по казуса. ЕС и Ирландия прилагат натиск към Великобритания да изложи плановете си за ирландската граница преди ключовата европейска среща на върха в края на следващия месец. Барние използва реч изнесена в Дъндолк, за да говори отново за план, който беше отхвърлен от Тереза Мей, за приемането на различни правила и проверки в Северна Ирландия от другата част на Великобритания. „Решението на Великобритания да напусне единния пазар и митническия съюз създава риск от възвръщането на твърда граница“, заяви Барние. Границата с Ирландия ще бъде единствената сухопътна граница за Великобритания с Европейския съюз след Брекзит. Сподели:", "date": "2018.05.01", "title": "Преговорите за Брекзит пред провал заради ирландската граница"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D0%BE%D1%81%D1%8A%D0%B4%D0%B8-%E2%80%9E%D0%B1%D0%B5%D0%B7%D1%81%D0%BC%D0%B8%D1%81%D0%BB%D0%B5%D0%BD%D0%B0%D1%82%D0%B0-%D0%B8-%D0%B2%D0%B0%D1%80%D0%B2%D0%B0%D1%80%D1%81%D0%BA%D0%B0-%D0%B0%D1%82%D0%B0%D0%BA%D0%B0%E2%80%9C-%D0%B2-%D0%BA%D0%B0%D0%B1%D1%83%D0%BB-news746782.html", "text": "Държавният секретар на САЩ Майк Помпео осъди „безсмислената и варварска атака“ в Кабул, жертви на която станаха 29 души, съобщава RT, като се позовава на пресслужбата на Държавния департамент на САЩ. „Изказваме нашите най-дълбоки и искрени съболезнования на семействата и приятелите на загиналите, и ги подкрепяме в този тежък за тях момент“, се посочва в изявлението. Както е известно, на 30 април в Кабул избухнаха серия от взривове, в резултат на които загинаха 29 души. Отговорност за случилото се пое терористичната групировка „Ислямска държава“. Сподели:", "date": "2018.05.01", "title": "Държавният секретар на САЩ осъди „безсмислената и варварска атака“ в Кабул"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%82%D0%B4%D0%B0%D0%B2%D0%B0-%D0%BF%D0%BE%D1%87%D0%B8%D1%82-%D0%BD%D0%B0-%D0%B3%D0%B5%D1%80%D0%BE%D0%B8%D1%82%D0%B5-%D0%BE%D1%82-%D0%B0%D0%BF%D1%80%D0%B8%D0%BB%D1%81%D0%BA%D0%BE%D1%82%D0%BE-%D0%B2%D1%8A%D1%81%D1%82%D0%B0%D0%BD%D0%B8%D0%B5-news746785.html", "text": "България отдава днес почит на героите от Април 1876 година, съобава БНР По традиция Панагюрище е център на тържествата, посветени на 142-ата годишнина от Априлското въстание. Честванията започват в 10:30 часа, с общо градско литийно шествие, което ще принесе светините на Април 1876 година от Историческия музей до площад \"20 април\". Там ще бъде извършен ритуала по издигането на Националното знаме. В 11:00 часа, в храм \"Свето Въведение Богородично\" ще бъде отслужена заупокойна панихида за загиналите в Априлското въстание. Малко по-късно жителите и гостите на Панагюрище ще могат да видят военна-историческа възстановка \"Мъжество и саможертва\". Тържествата ще завършат с митинг-заря от 20:30 часа. На нея официално слово ще произнесе председателят на Народното събрание Цвета Караянчева. Сподели:", "date": "2018.05.01", "title": "България отдава почит на героите от Априлското въстание"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%BD%D0%B0%D0%B9-%D1%81%D1%82%D0%B0%D1%80%D0%B8%D1%8F%D1%82-%D0%BF%D0%B0%D1%8F%D0%BA-%D0%B2-%D1%81%D0%B2%D0%B5%D1%82%D0%B0-news746783.html", "text": "43 години доживя най-възрастният паяк в света. Животното от вида “Trapdoor Spider” почина в дупката си в резервата “North Bungulla” в Австралия, съобщи Нова телевизия. 43-годишният паяк разби рекорда, който държеше 28-годишна тарантула в Мексико. “Trapdoor” паяците достигат на дължина около 4 сантиметра. Населяват топлите райони на Азия, Северна Америка, Южна Америка, Африка и Австралия. Ухапване от тях може да причини силна болка и подуване. Досега се смяташе, че живеят максимум 20 години. Починалият в Австралия паяк се изследва от учените от 1974 година. През 2016 година в дупката му влиза оса и го наранява, обяснява арахнологът Барбара Мейн. Осата разрушава и дупката на паяка, което при този вид е фатално, коментират учените. Сподели:", "date": "2018.05.01", "title": "Почина най-старият паяк в света"}
{"url": "http://pik.bg/%D1%87%D0%B5%D0%BB%D1%81%D0%B8-%D0%B8-%D0%BD%D0%B0%D0%BF%D0%BE%D0%BB%D0%B8-%D0%BC%D0%BE%D0%B6%D0%B5-%D0%B4%D0%B0-%D1%80%D0%B0%D0%B7%D0%BC%D0%B5%D0%BD%D1%8F%D1%82-%D0%BD%D0%B0%D1%81%D1%82%D0%B0%D0%B2%D0%BD%D0%B8%D1%86%D0%B8%D1%82%D0%B5-%D1%81%D0%B8-news746801.html", "text": "Треньорът на италианския Наполи Маурицио Сари е основен кандидат за нов мениджър на отбора на Челси, съобщават медиите в Италия. В същото време фаворит за наследник на Сари начело на тима от Неапол е настоящият мениджър на лондончани Антонио Конте. В материала се отбелязва, че освен Конте, който ако приеме да поеме Наполи ще трябва сериозно да намали заплатата, която получава в момента в Челси, кандидати да застанат начело на Наполи са и Симоне Индзаги, Рафаел Бенитес, Марко Джампаоло и Унай Емери. Сподели:", "date": "2018.05.01", "title": "Челси и Наполи може да разменят наставниците си"}
{"url": "http://pik.bg/%D1%86%D1%8A%D1%80%D0%BA%D0%B2%D0%B0%D1%82%D0%B0-%D0%BF%D0%BE%D1%87%D0%B8%D1%82%D0%B0-%D0%BF%D1%80%D0%BE%D1%80%D0%BE%D0%BA-%D1%81%D0%B2-%D0%B9%D0%B5%D1%80%D0%B5%D0%BC%D0%B8%D1%8F-news746788.html", "text": "На 1 май християнската църква чества юдейския пророк св. Йеремия, страстен изобличител на пороците на сънародниците си и прорицател, съобщава Петел.бг. Той предсказва, че Йерусалим ще бъде завладян от Навуходоносор, а народът му ще бъде разпилян по света, за да изстрада в робство своите грехове. Негово е и предсказанието, че Бог ще изпрати своя син и наследник на Земята. Българският народ нарича този празник Ермия, Ирмия, Ирминден, Ирима, Зъмски ден. Обредите са насочено основно към предпазването от змии. В народните представи змиите излизат от своите леговища на Свети четиредесет мъченици или на Благовещение, а на Йеремия излиза техният цар. В Западна България срещу празника палят огньове, прескачат ги, произвеждат шум и изричат многобройни заклинания, с коит ода прогонят змиите. На места в Южна България Йеремия се тачи за предпазване от гръм и градушка. : Майя, Мая, Еpмeнa, Еpмeлинa, Еpмeнкo, Тамара Сподели:", "date": "2018.05.01", "title": "Църквата почита пророк св. Йеремия"}
{"url": "http://pik.bg/%D0%B4%D0%B6%D0%B5%D0%B9-%D0%BB%D0%BE-%D0%B3%D0%BE-%D0%BD%D0%B0%D0%BF%D1%80%D0%B0%D0%B2%D0%B8-%D0%BE%D1%82%D0%BD%D0%BE%D0%B2%D0%BE-%D0%BF%D0%BE%D0%BA%D0%B0%D0%B7%D0%B0-%D0%B7%D0%BD%D0%B0%D0%BC%D0%B5%D0%BD%D0%B8%D1%82%D0%B8%D1%82%D0%B5-%D1%81%D0%B8-%D0%B7%D0%B0%D0%B4%D0%BD%D0%B8-%D1%87%D0%B0%D1%81%D1%82%D0%B8-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-18-news746825.html", "text": "Горещата Дженифър Лопез разголи прословутите си форми за снимките на новото си видео, чието име в превод означава „Пръстенът“. Пищна екзотика и много плът приковаха погледите на феновете ѝ, след като самата тя се похвали с кадри „зад сцената“ в Инстаграма си. Текстът на новото парче на 48-годишната изкусителка звучи като директен намек към гаджето ѝ Алекс Родригез, заподозряха последователите ѝ. Във видеото дори има сцена, в която актьор ѝ пада на коляно с пръстен, а тя пее: „Гледаш ме като принцеса и ми даваш каквото искам. Имаш силата, която ми е нужна. А кога пръстенът ще дойде при мен?“ Всичко звучи като пожелание на Лопез да се сгоди. В сексапилното видео, бившата съпруга на Марк Антъни сменя няколко визии, коя от коя по разголени и секси. Танцьорите около нея също са екстравагантно покрити с одежди, трудносравними с дрехи. Сподели:", "date": "2018.05.01", "title": "Джей Ло го направи отново! Показа знаменитите си задни части (ВИДЕО/СНИМКИ 18+)"}
{"url": "http://pik.bg/%D0%B2%D0%BE%D0%B9%D0%BD%D0%B0%D1%82%D0%B0-%D1%81%D0%B2%D1%8A%D1%80%D1%88%D0%B8-%D0%B2%D0%BE%D0%B4%D0%B5%D0%BD%D0%B0%D1%82%D0%B0-%D0%BE%D1%82-%D1%81%D0%B0%D1%89-%D0%BA%D0%BE%D0%B0%D0%BB%D0%B8%D1%86%D0%B8%D1%8F-%D0%BE%D0%B1%D1%8F%D0%B2%D0%B8-%D0%BA%D1%80%D0%B0%D0%B9-%D0%BD%D0%B0-%D0%B1%D0%BE%D0%B9%D0%BD%D0%B8%D1%82%D0%B5-%D0%BE%D0%BF%D0%B5%D1%80%D0%B0%D1%86%D0%B8%D0%B8-%D1%81%D1%80%D0%B5%D1%89%D1%83-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6-news746745.html", "text": "Водената от САЩ коалиция обяви край на големите бойни операции срещу \"Ислямска държава\" в Ирак, като деактивира командния щаб на сухопътния си компонент, предаде Ройтерс. Характерът на коалиционната подкрепа за иракските сили за сигурност ще еволюира \"от поддръжка и съдействие за бойни операции към обучение и развитие на самодостатъчни иракски способности в сигурността\", заяви коалицията. Командният щаб на сухопътния компонент на обединените сили на коалицията беше деактивиран днес с церемония в Багдад, сигнализирайки края на големите бойни операции срещу \"Ислямска държава\" в Ирак и признавайки променения състав и отговорности на коалицията, гласи официалното съобщение, цитирано от Би Ти Ви. Сподели:", "date": "2018.05.01", "title": "Войната свърши! Водената от САЩ коалиция обяви край на бойните операции срещу \"Ислямска държава\" в Ирак"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B2%D0%B8%D0%B6%D0%B4%D0%B0-%D0%BB%D0%B8-%D0%BC%D1%83-%D1%81%D0%B5-%D0%BA%D1%80%D0%B0%D1%8F%D1%82---%D0%BA%D0%BE%D0%B3%D0%B0-%D1%89%D0%B5-%D1%81%D0%BF%D1%80%D0%B5%D0%BC-%D0%B4%D0%B0-%D1%8F%D0%B4%D0%B5%D0%BC-%D1%85%D1%80%D0%B0%D0%BD%D0%B8-%D0%B2%D1%82%D0%BE%D1%80%D0%BE-%D0%BA%D0%B0%D1%87%D0%B5%D1%81%D1%82%D0%B2%D0%BE-news746822.html", "text": "Европейският парламент има още време докрая на тази година да работи. Ако успеем да предизвикаме дискусията и да направим тази практика незоканна, това ще е огромен успех. Обидно и неприемливо е да се отнасят така с нас. Така коментира по Нова телевизия главният държавен здравен инспектор д-р Ангел Кунчев кога ще спрем да се храним с храни второ качество. \"Когато кажеш плодово мляко, а се окаже, че плодовото в него е два пъти по-ниско от това в Европа, това трябва да се спре\", отсече Кунчев. По думите му, това не бил проблем само с плодовото мляко за деца, а и с пюретата, както и с адаптираните млека. \"Трансмазнините не можем да кажем, че е отрова, която някой нарочно влага в храните. Всичко е до дозата. Но когато започнеш да влагаш повече от растителните мазнини, тогава е вредно\", алармира Кунчев. \"Ние можем да ограничим този прием, като се храним с малко по-скъпи храни. Ако се съберат доказателства за вредата от тези храни, те да се забранят. Но това е въпрос на много и големи изследвания. Същото важи и за солта и захарите – въпрос на доза\", експертно заключи Кунчев. Сподели:", "date": "2018.05.01", "title": "ГОРЕЩА ТЕМА! Вижда ли му се краят - кога ще спрем да ядем храни второ качество"}
{"url": "http://pik.bg/%D1%81%D0%B0%D1%89-%D0%B4%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%BF%D1%80%D0%BE%D1%82%D0%B8%D0%B2%D0%BE%D1%80%D0%B0%D0%BA%D0%B5%D1%82%D0%BD%D0%B8-%D0%BA%D0%BE%D0%BC%D0%BF%D0%BB%D0%B5%D0%BA%D1%81%D0%B8-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-news746814.html", "text": "САЩ достави противоракетни комплекси Javelin на Украйна. Това обяви пред РИА Новости официалният представител на държавния департамент. През 2017 г. американските власти одобриха доставката на Киев оръжия, включително преносни противотанкови ракетни комплекса Javelin. Независимо от нееднократните молби от украинската страна, предишната администрация на президента Барак Обама отказваше такава доставка. Украинският президент Петро Порошенко съобщи, че Киев разчита да получи оръжие от САЩ през 2018 г. Припомняме, че Русия предупреди, че доставката на оръжие за Украйна ще доведе до ескалация на конфликта в Донбас. Зам.-министърът на руското външно ведомство Григорий Карасин заяви, че Москва е обезпокоена от планираната доставка на смъртоносни оръжия за Украйна. Сподели:", "date": "2018.05.01", "title": "САЩ доставиха противоракетни комплекси на Украйна"}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B8-%D0%BD%D0%B0%D1%82%D0%B8%D1%81%D0%BA-%D1%81%D1%80%D0%B5%D1%89%D1%83-%D0%B4%D0%B2%D0%BE%D0%B9%D0%BD%D0%B8%D1%8F-%D1%81%D1%82%D0%B0%D0%BD%D0%B4%D0%B0%D1%80%D1%82-%D0%BF%D1%80%D0%B8-%D1%85%D1%80%D0%B0%D0%BD%D0%B8%D1%82%D0%B5-news746832.html", "text": "До края на годината ще бъде въведена забрана за двойния стандарт на храните, произвеждани за различните държави от ЕС. За това беше категоричен еврокомисарят Вера Юрова, която беше специален гост на конференцията, посветена на проблемите с различните качества на храните. Форумът беше организиран от омбудсмана Мая Манолова под патронажа на премиера Бойко Борисов. Предс БНТ Манолова беше категорична, че за разрешаването на проблема с двойните стандарти може да се реши с граждански натиск и обединение на всички институции у нас и в Европа. \"Многобройните изследвания, които се правят и в България, и в други европейски страни от различни институции, включително и омбудсмана, имахме собствено изследване, показват нещо, което българите много добре знаят. А именно - стоки с една и съща марка, под един и същи бранд в една и съща опаковка се продават с различни съставки и с различен вкус. В Европа, където свободното движение на граждани, стоки и капитали е базисна ценност, на практика се оказва, че хората си купуват едни и същи продукти с различно съдържание в зависимост от това дали са в собствената си страна или пътуват из Европа\", заяви Мая Манолова. Всеки един български гражданин много добре знае, че шоколадите, месните и млечните продукти, макароните и особено детските храни са с различно съдържание в България, обясни Мая Манолова и даде за пример една абсурдна ситуация, в която български майки поръчват от зад граница, от други европейски страни адаптирани млека, детски пюрета, бебешка козметика, вместо да ги купят от кварталния супермаркет, в който се продават под същата марка, но с различни съставки на по-висока цена. Според националния омбудсман, въпросът с двойните стандарти може да се реши с граждански натиск, с обединение на всички институции, дори на всички партии на национално ниво и с европейско обединение между европейските институции и страните-членки, за да бъде постигната крайната цел с прекратяването на практиката с двойните стандарти. Сподели:", "date": "2018.05.01", "title": "Мая Манолова призова за граждански натиск срещу двойния стандарт при храните"}
{"url": "http://pik.bg/%D1%81%D0%B8%D0%BD%D0%BE%D0%BF%D1%82%D0%B8%D0%BA-%D0%BF%D0%BE%D0%BF%D0%B0%D1%80%D0%B8-%D0%BD%D0%B0%D0%B4%D0%B5%D0%B6%D0%B4%D0%B8%D1%82%D0%B5-%D0%BD%D0%B0-%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82%D0%B8%D1%82%D0%B5-%D0%B7%D0%B0-%D1%85%D1%83%D0%B1%D0%B0%D0%B2%D0%BE-%D0%B2%D1%80%D0%B5%D0%BC%D0%B5-news746824.html", "text": "Има условия за интензивни валежи на повече места в страната през периода 6-10 май. По време на абитуриентските балове също ще има превалявания. Това каза пред камерата на Нова телевизия синоптикът Красимир Стоев от НИМХ към БАН. „Над по-голямата част от страната днес ще преобладава слънчево време. В следобедните часове над Западна България ще се развива купеста облачност и на някои места ще превали краткотраен дъжд с гръмотевици. Максималните температури в повечето райони ще са между 25 и 30 градуса. По-ниски ще са само в източните райони“, заяви Стоев. Най-ниските температури през месеца ще са между 5 и 10 градуса, а най-високите – 29-34, каза още той. Сподели:", "date": "2018.05.01", "title": "Синоптик попари надеждите на абитуриентите за хубаво време"}
{"url": "http://pik.bg/%D1%81%D1%82%D0%B8%D1%85%D0%B8%D1%8F-%D0%B0%D0%B4%D1%81%D0%BA%D0%B0-%D0%B1%D1%83%D1%80%D1%8F-%D0%B2%D1%80%D1%8A%D1%85%D0%BB%D0%B5%D1%82%D1%8F-%D0%B0%D0%BB%D0%BF%D0%B8%D1%82%D0%B5-8-%D0%B4%D1%83%D1%88%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%B2%D0%B8%D0%B4%D0%B5%D0%BE-news746853.html", "text": "Шестима души са загинали в швейцарските Алпи, след като лошото време ги принудило да прекарат нощта на открито. Други петима са настанени в болница в тежко състояние. Туристите били изненадани от снежна буря, а сигналът подал домакинът на хижа, в която трябвало да отседне групата. Изпратените спасители, със седем хеликоптера, открили скиорите, повечето от които вече били измръзнали, съобщава Нова телевизия. При друг инцидент в района, заради лошото време, загинаха двама швейцарски алпинисти. Сподели:", "date": "2018.05.01", "title": "СТИХИЯ! Адска буря връхлетя Алпите, 8 души загинаха (ВИДЕО)"}
{"url": "http://pik.bg/%D1%83%D0%B6%D0%B0%D1%81-%D0%B4%D0%B5%D1%82%D0%B5-%D0%B2%D0%B8%D1%81%D0%B8-%D0%BE%D1%82-16-%D0%B5%D1%82%D0%B0%D0%B6%D0%B5%D0%BD-%D0%B1%D0%BB%D0%BE%D0%BA-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-18-news746854.html", "text": "Хлапета от пловдивския квартал \"Кючук Париж\" се правят на герои, рискувайки живота си, за да заснемат интересни за представите им видеоклипове. Те качват кратките филмчета, от които родителите им може да изпаднат в шок, в интернет. На едно от последните, които са заредили в Youtube, се вижда как момче на видима възраст около 12-13  години, увисва на ръце от козирката на 16-етажен блок. \"Ще увиснеш ли първи?\", се чува въпрос от клипчето. Вместо отговор, момчето, към което е зададен въпросът, провесва краката си от покрива на високия блок. Преди това хлапетиите хвърлят от покрива плюшено мече и топка. \"Не бе, брат, ако стане нещо. Брат, недей бе\", се чуват ужасените възгласи на останалите от компанията му. В това време главният герой на клипа не отговаря нищо, съобщава \"Днес.бг\". Вместо да се вразуми и да престане, момчето се хваща с длани за ръба на покрива и увисва с цялата си тежест от 16-етажна височина. Единственото, което казва е: \"Снимайте ме, бързо\". \"Брат, ако паднеш, кво праим бе?\", продължават да възклицава дете от компанията, докато останалите се смеят доволно. Увисването от високото продължава няколко секунди, след което \"героят\" се изтегля обратно на покрива не без помощта на друго момче от компанията. Авторът на клипа се опитал да замаже лицето на приятелчето си, което се провесва от високото, но не е успял напълно. В този момент друго момче казва: \"И аз искам\", но самоукият \"оператор\" му отказва с думите: \"Ти по-добре недей, че те знаем какъв си некадърник\". От клипа става ясно още, че момчетата, някои от които изглеждат и около 10-годишни, се опитват да имитират популярни филми, които рекламират градския спорт \"паркур\". \"Операторът\" е един и същ хлапак за всичките публикувани видеа, който явно се изживява като телевизионен репортер. От обясненията му става ясно, че клипът е стар, но е бил качен в интернет едва преди дни. От други техни изяви в интернет пък става ясно още, че момчетиите обичат да ходят и в стари, изоставени и видимо опасни сгради. В коментарите под клиповете в интернет на момчетата от Кючука много хора се опитват да им налеят разум в главите да не рискуват живота си заради глупости. По случая със скандалните видеоклипове на момчетата от кв. Кючук Париж от полицията са започнали предварителна проверка, пише \"Монитор\". Уведомена е и районната прокуратура в Пловдив. Целта е да се установи самоличността на децата и защо са били оставени без родителски надзор. Сподели:", "date": "2018.05.01", "title": "УЖАС! Дете виси от 16-етажен блок в Пловдив (ВИДЕО/СНИМКИ 18+)"}
{"url": "http://pik.bg/%D0%B8%D1%81%D1%82%D0%B8%D0%BD%D1%81%D0%BA%D0%B8-%D1%81%D0%BB%D1%83%D1%87%D0%B0%D0%B8-5-%D1%81%D1%82%D1%80%D0%B0%D0%BD%D0%BD%D0%B8-%D0%BA%D0%BE%D0%BD%D1%84%D0%BB%D0%B8%D0%BA%D1%82%D0%B0-%D0%BC%D0%B5%D0%B6%D0%B4%D1%83-%D1%81%D1%8A%D0%BF%D1%80%D1%83%D0%B7%D0%B8-news746827.html", "text": "Семейните психотерапевти помагат за изглаждането на отношенията в семействата, които понякога ескалират и до насилие. В своите практики те са видели всичко и трудно могат да бъдат изненадани. Но пък някои хора успяват със своите необичайни случаи, пише \"Хъфингтън поуст\". „Понякога се чувствам като съдия в черна роба, защото трябва да преценя какво е приемливо в брака и какво не“, казва семейният психотерапевт Беки Уетстоун. Тя и нейни колеги споделят изненадващи истории. „Мъжът обичал да храни котката със специални лакомства. Харесвало му да я поглези, но пък съпругата му смятала, че „вкусната“ храна увреждала здравето на животното. Конфликтът достигна такова ниво, че двойката сериозно обмисли възможността за развод. Но пък тогава дошла другата драма – кой ще получи котката при раздяла? Аз ги посъветвах да определят дневна норма деликатеси на ден. За тях трябва да се погрижи мъжът, а за обичайната храна – съпругата. Това реши проблема“. „По време на консултиране по телефона избухнаха спорове между съпрузите за някакъв тривиален въпрос. Те вече живееха отделно и щяха да се развеждат. Съпругът ми каза, че точно сега ще вземе кола и ще се яви в съда, за да подаде документи за развод. Жената пък настоя, че първо тя ще го направи. С превишена скорост, без да обръщат внимание на светофарите, те се втурнаха през града до административната сграда, за да се изпреварят един друг. Успях да ги помиря в този ден, но по-късно все пак бракът им се разпадна“. „Жената постоянно „виждала“ в съня си, че съпругът ѝ имал роман с нейната най-близка приятелка. В същото време нямаше истински доказателства за предателство. Но пък дамата непрекъснато обвиняваше мъжа си в изневяра. Тя прекарвала часове с него в мълчание или пък го обвинявала, че се държи несправедливо към нея. Съпругът ѝ нищо не можеше да направи с нейните сънища и накрая просто се отказа. След много терапевтични сесии и дискусии за скрити страхове се оказа, че кошмарите възникват, когато съпругата взима добавки с мелатонин, за да заспи по-бързо“. „Двойката беше в свободни отношения и дойде при мен, за да изработи правилата, по които подобен модел отношения ще функционира в брака. Съпругът имаше две любовници и жената нямаше нищо против, освен условието да се виждат само през уикенда. Тя имаше любовник, с когото прекарвала цялата събота. Съпрузите се съгласиха, че в други дни няма да се срещат с партньорите си по никакъв начин. Но съпругата и любовникът й се срещнаха в бар за чаша кафе, докато мъжът й бил в командировка. Денят – четвъртък. Казала на съпруга си. В отговор той покани любовниците си на чай в понеделник. Жената се разсърдила и уредила среща със своя партньор в сряда, а отговорът не закъснял – съпругът излязъл на пикник с едно от гаджетата си в петък. По време на сеансите ми те признаваха, че всеки е искал да отмъсти на другия. В по-голямата си част всички свободни взаимоотношения се държат на три стълба: време, внимание и секс. Опитах се да обсъдя тези аспекти с клиентите ми, но някак не се получаваше. Един ден не издържах и ги посъветвах да направят отношенията си свободни за всички участници и най-сетне да се държат като зрели хора“. „Двойката беше с дългогодишен брак, но им предстоеше развод заради трети човек. Съпругата се страхуваше от тази перспектива, не искаше да остане сама и искаше да възстанови връзката си. Съпругът предложи: „Добре, позволи ми да се виждам с любовницата си и няма да има нужда да се развеждаме и да променим нещо в живота си“. Естествено, съпругата не се съгласи. „Много двойки се карат, защото не могат да определят кой първо е започнал кавгата. „Говори цели пет минути, а аз нищо не можах да кажа в своя защита!“ – „Не, бяха само две минути, не повече!“. „Ние изобщо не бихме спорили, ако не се беше прибрал в такова настроение!“ – „Бях в нормално настроение!“. В подобни спорове се вижда, че проблемът по никакъв начин не е свързан с темата. Аргументите, които използват, понякога изглеждат напълно абсурдни, но в действителност чрез тях можем да видим нещо важно в динамиката на отношенията. В такива случаи е необходимо да спрем и да помислим защо е толкова важно да се определи кой е прав и кой е виновен. Основният въпрос е: „Защо тази кавга започна, защо да не я спрем?“. Сподели:", "date": "2018.05.01", "title": "Истински случаи: 5 странни конфликта между съпрузи"}
{"url": "http://pik.bg/%D1%81%D0%BB%D0%B5%D0%B4-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D1%81%D1%82%D0%B5%D1%80%D0%B3%D0%B8%D0%B0%D0%BA%D0%B8%D1%81-%D1%81%D0%BB%D0%B0%D0%B2%D0%B8%D1%8F-%D0%BA%D0%B0%D1%80%D0%B0-%D0%BD%D0%B0-%D0%BC%D1%83%D1%81%D0%BA%D1%83%D0%BB%D0%B8---%D0%BD%D1%8F%D0%BC%D0%B0-%D0%B4%D0%B0-%D0%BA%D1%83%D0%BF%D1%83%D0%B2%D0%B0-%D0%BD%D0%BE%D0%B2-%D0%B2%D1%80%D0%B0%D1%82%D0%B0%D1%80-news746901.html", "text": "Славия няма да привлича нов вратар, въпреки продажбата на Стергиакис в Олимпиакос. Италианският страж Емануеле Джерия е контузен и аут до края на сезона, но от лятото ще е на линия. Във финала за Купата на България с Левски и в оставащите мачове в плейофите ще се разчита на ветерана Георги Петков и младоците Ивайло Василев и Лука Наков. Преди години Славия продаде в Ювентус Марио Кирев. Така за по-малко от година белите изкараха от продажбата на Стергиакис, Калоян Кръстев (Болоня) и Петко Христов (Фиорентина) близо 6 милиона лева, пише \"Спортал\". Сподели:", "date": "2018.05.01", "title": "След продажбата на Стергиакис: Славия кара на мускули - няма да купува нов вратар"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%BF%D0%BE%D0%B3%D0%BD%D0%B0-%D1%84%D0%B8%D1%80%D0%BC%D0%B0%D1%82%D0%B0-%D0%BE%D1%81%D1%82%D0%B0%D0%B2%D0%B8%D0%BB%D0%B0-%D1%82%D1%83%D1%80%D0%B8%D1%81%D1%82%D0%B8%D1%82%D0%B5-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0%D1%82%D0%B0-news746898.html", "text": "министерството. По сигнал на граждани до медиите Министерството на туризма започна проверка на туристическа агенция „Глобал тур”, за която бе съобщено, че изоставила 38 туристи за няколко часа през нощта в автобус на магистрала \"Струма\". Фирмата е регистрирана в Националния туристически регистър и има валидна застраховка до 6.07.2018 г., показа проверката на ведомството. Това съобщиха от пресцентъра на Туристите посетили Гърция, но на връщане автобусът им внезапно спрял след разклона за Дупница и останал на място без светлини, съобщават туристи. Като причина било споменато, че е свършило горивото. Пътниците звъннали на тел. 112 и от спешния телефон били посъветвани да обезопасят мястото със светлоотразителен триъгълник, но не го открили. Автобусът е на превозвача „Еделвайс 0707”. Сподели:", "date": "2018.05.01", "title": "Ангелкова погна фирмата, оставила туристите на магистралата"}
{"url": "http://pik.bg/%E2%80%9E%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%BF%D0%BE%D1%80%D1%82%D1%83%D0%B2%D0%B0%E2%80%9C-%D1%81-%D0%BC%D0%B0%D1%89%D0%B0%D0%B1%D0%BD%D0%BE-%D0%B2%D1%82%D0%BE%D1%80%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%B2-%D1%88%D0%B5%D1%81%D1%82-%D0%B3%D0%BE%D0%BB%D0%B5%D0%BC%D0%B8-%D0%B3%D1%80%D0%B0%D0%B4%D0%B0-%D0%BF%D1%80%D0%B5%D0%B7-2018-news746862.html", "text": "БЪЛГАРИЯ СПОРТУВА е социално спортно събитие, посветено на активния живот в модерна градска среда, което представя на едно място най-обичаните, познати и нови спортни дисциплини. В рамките на събитието, всеки посетител има възможност да се включи и да участва безплатно в избран спорт, групова или индивидуална тренировка, както и да получи цялостна информация за правилно хранене и здравословен начин на живот. Мисията на събитието, да развива спортната култура на модерния градски човек, подкрепиха Христо Стоичков, Мария Гроздева, Тереза Маринова, Евгения Раданова, Илиана Раева, Наско Сираков и много други. Миналогодишното издание на форума в София привлече повече от 10 000 ентусиасти, сред които начинаещи, активно спортуващи, деца и хора с двигателни увреждания, които взеха участие в над 20 спортни дисциплини в рамките на два дни. Поради големия интерес,  тази година форумът излиза от рамките на столицата и ще развълнува с присъствието си жителите на още пет големи български града – Пловдив, Бургас, Русе и Плевен, а домакин на първия спортен празник е Благоевград. През тази година „БЪЛГАРИЯ СПОРТУВА“ ще бъде част от спортния празник \"Световен ден на предизвикателството\". Това е най-голямата световна проява от програмата на Международната асоциация „Спорт за всички“ (ТАФИСА), която от 20 години се провежда ежегодно в повече от 100 страни в света. Денят е съревнование между градове и общини на държави от всички континенти. Това е ден за всички, които искат да участват в някакво спортно занимание или конкретна физическа активност поне 15 минути без прекъсване. Целта на програмата е широкото популяризиране на здравословния начин на живот чрез системни занимания с физически упражнения, вид физическа активност и спорт. Това е възможност за голям брой хора без разлика във възрастта и социалния статус, хора с увреждания и в неравностойно положение и хора от третата възраст, да участват в спортно занимание или конкретна физическа активност по общини, райони, квартали или на работните си места. „България Спортува“ ще превърне част от избран градски парк в арена на различни спортни и тренировъчни активности, които за първи път в подобен мащаб ще се проведат на открито. Отделни площи ще бъдат предназначени за редица спортни занимания - силови тренировки, кросфит, аеробика, йога, зумба а на други, ще бъдат представени нови спортни активности - канго джъмпс, бъбъл футбол и арчери таг. Ще бъдат представени тренировки за ранно физическо развитие на деца до 12 години „Детето чудо“, тренировки за бременни, както и тренировки „Мама и бебе“ за проследяване на физическото възстановяване при новородили майки. Всички посетители ще станат част от вълнуващият спортен уикенд, по време на който безплатно ще участват в познати и нови спортни занимания и игри, спрямо предварително изготвен график и капацитет на отделните групи/тренировки за деня. По време на събитието ще се проведат информационни дискусии, свързани със здравословния начин на живот, обхващайки теми като правилно хранене, спорт, наднормено тегло, диабет, астма, алергии и двигателна рехабилитация. За най-малките посетители са предвидени и забавления с участие на домашни любимци. За втора поредна година провеждането на „БЪЛГАРИЯ СПОРТУВА“ е обвързано с кауза за изграждане на специален фитнес на открито, пригоден за хора с двигателни увреждания. През изминалата година такъв фитнес бе изграден в центъра на Борисовата градина с подкрепата на сдружение „Маринела“, а генерален партньор на „БЪЛГАРИЯ СПОРТУВА“ през тази година е Easy credit, благодарение на които каузата на събитието ще бъде осъществена отново. Каним всички да се включат в БЪЛГАРИЯ СПОРТУВА – Световен ден на предизвикателството, да прекараме един ден в движение, музика и забава и да покажем, че спорта е за всички и за него възраст няма. За повече информация Сподели:", "date": "2018.05.01", "title": "„България Спортува“ с мащабно второ издание в шест големи града през 2018"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D0%B7%D0%B0%D0%BF%D0%BE%D1%87%D0%B2%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%82%D0%B8%D0%B0%D0%BC-news746856.html", "text": "Ръководството на започва преговори за придобиването на правата на халфа Кали Тиам. В момента сенегалецът играе на „Герена\" като преотстъпен от лидера във втора унгарска дивизия МТК. Клубът от Будапеща е заложил в контракта на играча откупуваща клауза. Тя е в размер на 300 хиляди евро. Треньорът на сините Делио Роси държи да има играчите в редиците си и след лятото. Той държеше за привличането на Тиам. Италианецът харесва много работоспособността на играча в дефанзивен план - Кали е човекът, който отнема най-много топки. Тиам беше привлечен през месец февруари тази година, след като преди това бе играл под наем от МТК в Динамо Москова. Освен в руския клуб футболистът е бил преотстъпван на турския Газиантепспор и Чикаго Файър. В Унгария сенегалецът е играл и в Капошвар. Кали пасна като дялан камък в . Той вече има на сметката си 9 шампионатни мача, като във всеки от тях е започвал като титуляр. Тиам не взе участие във визитата на Берое (4:0), защото бе наказан. Той получи червен картон в полуфинала реванш за Купата на България срещу (2:2) заради зверско влизане в краката на Каранга (след това бразилецът напусна контузен), пише „Тема спорт“. Полузащитникът ще се върне в състава на сините за петъчното домакинство на Ботев. Той обаче ще трябва да внимава много срещу пловдивчани, защото има 4 жълти картона на сметката си. Ако получи нов, то ще пропусне финала за Купата на България срещу Славиял Сподели:", "date": "2018.05.01", "title": "Левски започва преговори за Тиам"}
{"url": "http://pik.bg/%D1%81%D0%BF%D1%80%D1%8F%D0%B3%D0%B0%D1%82-%D0%BF%D0%B0%D0%B2%D0%B5%D0%BB-%D0%B2%D0%B8%D0%B4%D0%B0%D0%BD%D0%BE%D0%B2-%D0%B7%D0%B0-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-news746906.html", "text": "Централният защитник на Берое Павел Виданов може да подсили Черно море от новия сезон. Наставникът на \"моряците\" Илиан Илиев иска да вземе бранител, с който да засили конкуренцията. От началото на кампанията Виданов има 20 мача за \"зелено-белите\", но рядко се ползва с доверието на Александър Томаш да е титуляр. Той дойде под Аязмото през лятото, след като се оказа ненужен в Локомотив (Пловдив). Преди това е носил екипите у нас още на ЦСКА и Вихрен (Сандански). Виданов е бивш национал. Варненци вече са се свързали с него, като централният защитник е бил склонен да подпише предварителен договор, пише \"Тема Спорт\". Сподели:", "date": "2018.05.01", "title": "Спрягат Павел Виданов за Черно море"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D0%BF%D1%80%D0%B8%D0%BB%D0%B8%D0%BA%D0%B0-100-%D0%BA%D0%B8%D0%BB%D0%B0-%D0%B4%D0%B2%D0%BE%D0%B9%D0%BD%D0%B8%D0%BA-%D0%BD%D0%B0-%D0%B3%D1%8A%D1%80%D0%B3%D0%B0-%D0%BF%D0%B8%D1%82%D0%B8%D1%87-%D1%81%D0%BD%D0%B8%D0%BC%D0%BA%D0%B0-news746855.html", "text": "Варненският рапър 100 Кила е копие на епичния актьор Сабри Сулеймани! Сърбинът изигра незабравима за балканското кино роля на Гърга Питич в криминалния фарс \"Черна котка, бял котарак\" на режисьора Емир Кустурица. До закачливото прозрение стигнаха мнозина майтапчии, след като Явор Янакиев-Килата се появи в имитаторското шоу \"Като две капки вода\". Там той бе приседнал в публиката като гост и най-вероятно дори не е подозирал, че той също ще бъде неволно оприличен като двойник на някой друг. \"100 Кила удивително напомня на Питич в изражението си, маниера, усмивката, дори тембъра на гласа\", коментираха в социалните мрежи заклети почитатели на \"Капките\". В мрежата дори се появиха хумористични колажи за съпоставка на приликата им. Засега не е ясно как Явор е приел закачките по негов адрес, че наподобява Гърга Питич - циганския кръстник и стар семеен приятел от хитовия филм, който излезе през далечната 1998 и получи всевъзможни награди от кинофестивали в Европа, пише ежедневник. \"Най-вероятно ще се съгласи и посмее на свой гръб, той е над нещата\", бранят го негови фенове в интернет. Сподели:", "date": "2018.05.01", "title": "УНИКАЛНА ПРИЛИКА! 100 кила двойник на Гърга Питич (СНИМКА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%B3%D0%BD%D0%B5%D0%BD-%D0%B0%D0%B4-%D0%B2-%D1%81%D0%B0%D0%BE-%D0%BF%D0%B0%D1%83%D0%BB%D0%BE-%D0%BF%D0%BB%D0%B0%D0%BC%D0%BD%D0%B0%D1%85%D0%B0-%D0%B4%D0%B2%D0%B0-%D0%BD%D0%B5%D0%B1%D0%BE%D1%81%D1%82%D1%8A%D1%80%D0%B3%D0%B0%D1%87%D0%B0-%D0%B5%D0%B4%D0%B8%D0%BD%D0%B8%D1%8F%D1%82-%D1%80%D1%83%D1%85%D0%BD%D0%B0-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news746904.html", "text": "Огнен ад в бразилския град Сао Пауло! Горящ небостъргач рухна след огромен пожар. Районът е отцепен, заради опасност от ново срутване и разрастване на огъня. Десетски пожарникари са ангажирани в гасенето на пожара. Според свидетели има най-малко един загинал и трима души в неизвестност, но броят на жертвите и изчезналите хора може да нарастне. Той е избухнал около 3 часа през нощта местно време в два жилищни блока. Единият е изгорял до основи и е рухнал, а вторият все още е обвит в пламъци. Сподели:", "date": "2018.05.01", "title": "ИЗВЪНРЕДНО! Огнен ад в Сао Пауло! Пламнаха два небостъргача, единият рухна (ВИДЕО/СНИМКИ)"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D1%81%D0%B0%D0%BA%D0%B0%D1%82%D0%BB%D1%8A%D0%BA-%D0%B4%D0%B2%D0%B0-%D0%BA%D0%B0%D0%BC%D0%B8%D0%BE%D0%BD%D0%B0-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0%D1%85%D0%B0-%D0%BD%D0%B0-%D0%BF%D1%8A%D1%82%D1%8F-%D1%80%D1%83%D1%81%D0%B5-%D0%B1%D1%8F%D0%BB%D0%B0-news746915.html", "text": "Катастрофа между два тежкотоварни камиона е станала тази сутрин на пътя Русе-Бяла, след село Волово. От Спешна помощ съобщиха, че при удара шофьорът на единия камион е получил травма на гърдите и е откаран с линейка в русенската болница. От Областното пътно управление информират, че заради инцидента движението в участъка се осъществява в едната лента, като се регулира от екип на полицията. Сподели:", "date": "2018.05.01", "title": "Пореден сакатлък! Два камиона се сблъскаха на пътя Русе-Бяла"}
{"url": "http://pik.bg/%D0%BD%D0%BE%D0%B2-%D0%BC%D0%B5%D1%81%D0%B5%D1%86-%D0%BD%D0%BE%D0%B2-%D0%BA%D0%BE%D1%88%D0%BC%D0%B0%D1%80-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BD%D0%B5%D1%80%D0%B2%D0%B8-%D0%B8-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B8%D1%8F-%D0%BF%D0%BE-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D1%80%D1%83%D1%81%D0%BA%D0%B8-news746805.html", "text": "По-големи задръствания в центъра на Пловдив се очакват от днес, защото се затваря западното платно на бул. \"Руски\" от ул. \"Гладстон\" до пресечката с ул. \"Ген. Данаил  Николаев\". Движението по източното платно става двупосочно, предупредиха вчера от община Пловдив. Поредната промяна в трафика и в градския транспорт се въвежда за два месеца - до 30 юни. Покрай Търговска гимназия и Бунарджика започва ремонт. От юли 2016 г. фирмата изпълнител  \"Щрабаг\" е успяла да завърши западното платно от ул. \"Гладстон\" до колелото на гарата и участъка от източната страна на булеварда между колелото и ул. \"Любен Каравелов\" срещу хотел \"Лайпциг\". Отсечката между \"Любен Каравелов\"и \"Гладстон\" е асфалтирана и работниците увериха вчера, че днес ще отворят една лента за движение, пише \"Марица\". В две посоки вървеше трафикът, когато правеха ремонта на източното платно от ул. \"Гладстон\" до \"Преслав\". Колите се изнизваха пред кръстовището като през иглени уши, а колоните се точеха до кръстовището с бул. \"Шести септември\". Шофьори прогнозират, че същата драма с трафика се задава от днес и с поредното затваряне на бул. \"Руски\". Пет автобусни линии променят частично маршрутите - 6, 12, 16, 18 и 116. За две години, откакто бул. \"Руски\" и \"Васил Априлов\" бяха в ремонт, пътниците така се объркаха, че вече не са сигурни дали да чакат един или друг рейс на спирката. \"Шестицата\" от пл. \"Съединение\" ще върви по бул. \"Шести септември\" и по \"Васил Априлов\" ще се включва в обичайния си маршрут. Автобусите  № 12  и 16 продължават по ул. \"Руски\"  до \"Гладстон\" и там ще завива пак на \"Руски\" покрай мола. Рейсовете по линия № 18 се отклоняват по \"Шести септември\" към Тунела и оттам ще стигат до бул. \"Христо Ботев\" до гарата. Обратно обаче ще вървят по бул. \"Васил Априлов\". Автобус № 116  също ще обикаля по бул. \"Васил Априлов\" в двете посоки. Сподели:", "date": "2018.05.01", "title": "Нов месец, нов кошмар в Пловдив: Нерви и задръствания по булевард \"Руски\""}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D0%BD%D0%B5-%D1%81%D1%82%D0%B8%D1%85%D0%B2%D0%B0-%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D1%81%D0%B2%D0%B0%D0%BB%D0%B8-%D0%BC%D0%B0%D1%81%D0%BA%D0%B0%D1%82%D0%B0-%D0%BD%D0%B0-%D0%B7%D0%B5%D0%BB%D0%B5%D0%BD%D0%B8%D1%8F-%D0%BF%D0%B8%D0%B0%D1%80-%D0%BD%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-news746840.html", "text": "Георги Харизанов продължи задочно битката си с пиара на арестуваната с подкуп кметица Десислава Иванчева. Той публикува гневен коментар във Фейсбук, след като с Петър Кърджилов кръстосаха шпаги очи в очи в БНТ. Забележително е как, само и само за да са опозиция и да са да, маргиналните опозиционери одобряват човек, нарекъл в национален ефир проф. Николай Овчаров “мухльо”. И не, Петър Кърджилов не е важен сам по себе си. Няма и да го съдя за купищата лъжи по мой адрес - нито е първия, нито ще е последния. Но Петър Кърджилов е чудесен лакмус за да се види отново как претенциите за принципност, върховенство на закона, етика и възпитание се изпаряват със страшна скорост. Изпаряват се като неполучен грант, като несбъднала се обществена подкрепа, като гласовете от чужбина и като билетите на Спас. В този смисъл предаването вчера си заслужаваше. Определено. Приех да участвам вчера в БНТ само за да видя докъде ще стигне акъла не на доктор Петър Кърджилов, член на НС на Зелените и пиар на Район Младост, а на забавните протестъри и безработни инфлуенсъри, наскачали и върху този казус. В който казус, нека отново припомним, има длъжностно лице арестувано с голяма сума пари, дадени от предприемач, застанал пред нас с лицето си. Забележително е как, само и само за да са опозиция и да са да, маргиналните опозиционери одобряват поведение , базирано само на лични нападки и безмислени клишета. Сподели:", "date": "2018.05.01", "title": "СКАНДАЛЪТ НЕ СТИХВА! Георги Харизанов свали маската на \"зеления\" пиар на Иванчева"}
{"url": "http://pik.bg/%D1%81%D0%BA%D1%80%D0%B8%D1%82%D0%B8%D1%82%D0%B5-%D1%81%D0%B8%D0%BB%D0%B8-%D0%B3%D0%BE%D1%81%D0%BF%D0%BE%D0%B4%D1%81%D1%82%D0%B2%D0%B0%D1%82-%D0%BD%D0%B0-1-%D0%BC%D0%B0%D0%B9-%D0%B4%D0%BE%D0%B2%D0%B5%D1%80%D0%B5%D1%82%D0%B5-%D1%81%D0%B5-%D0%BD%D0%B0-%D0%B8%D0%BD%D1%82%D1%83%D0%B8%D1%86%D0%B8%D1%8F%D1%82%D0%B0-%D1%81%D0%B8-news746833.html", "text": "12-ят слънчев ден е посветен на женското начало. Това е време за астрално изчистване и пробуждане на живота, пише астрологът Ивелина Пенчева в новия си хороскоп. \"В този ден господстват скрити сили. Денят е посветен на всички 360 тотема и свещени птици и животни, затова не трябва да се отнасяте зле с животните и да ги обиждате в този ден (и винаги). Препоръчва се да помолите за помощ вашия Ангел-Хранител и да отдавате това, за което молите. В този ден ни се дава толкова, колкото сме заслужили. Може да се отпуснете и да се предадете на потока на събитията“, добавя астрологът. \"Благоприятно е за изглаждане на спорове, оправяне на конфликти, за примирение. Покажете искреност, доброта, миролюбивост, милосърдие! Освободете себе си от емоциите! Вслушайте се в интуицията и винаги обръщайте внимание на тъмната страна на проблемите! Добре е да обръщате повече внимание на близките си и да им оказвате помощ. Добре е също в този ден да се благослови водата и всички водоизточници. Изпратете Рейки“, съветва Ивелина Пенчева. \"Хубаво е да се изкъпете, тъй като водата сега е благодатна и чрез нея идва Божествена сила. Препоръчва се моржуване и закаляване. Към интимност трябва да се пристъпва само с цел зачатие. Денят е добър за медитация и молитва. Нахранете гладни животни и птици, дайте им и вода“, добавя астрологът. \"Не бива да се предавате на унинието, не бъдете твърде настойчиви! Не трябва да се напрягате. Не бъдете дълго време на улицата! Не се занимавайте активно с решението на социални въпроси! Не губете излишно време за приказки! Старайте се по-малко да говорите“, съветва тя. \"Препоръчва се течна храна, каши, кисел, компот. Да се избягва месната и пикантна храна. В никакъв случай да не се яде птица – фазан, пиле и др. Може да се пие вино, но бяло. Червеното да се избягва! Също така изключете орехи, мед и друга трудно смилаема храна. Да се веселите може само в тесен семеен кръг“, обяснява Ивелина Пенчева. \"Добре е да се носят тоалети в размити тонове. Използвайте синьо в комбинация със сребристо! Да се избягва жълто и оранжево! Носете лунен камък, селенит“, добавя тя. \"Добре е да видите в съня си животни и птици. Да плувате във вода – освобождение от болести. Да се премените с нови дрехи – към богатство и укрепване на семейството. Ако летите насън – придобиване на нови сили и приятели“, добавя астрологът. Сподели:", "date": "2018.05.01", "title": "Скритите сили господстват на 1 май! Доверете се на интуицията си"}
{"url": "http://pik.bg/700-%D0%B1%D1%8A%D0%BB%D0%B3%D0%B0%D1%80%D0%B8-%D1%81-%D0%B2%D0%B8%D1%80%D1%83%D1%81%D0%B0-%D0%BD%D0%B0-%D1%81%D0%BF%D0%B8%D0%BD-%E2%80%93-%D0%B1%D0%B5%D0%B7-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D0%B7%D0%B0%D1%89%D0%BE-news746868.html", "text": "Над 700 българи с ХИВ са застрашени да останат без лекарства и да развият усложения. Причината е обжалване на обществената поръчка за медикаментите, съобщиха от Националната пациентска организация. За това алармират още от фондация \"И\" и сдружение \"Здраве без граници\" в писмо до Министерството на здравеопазването (МЗ). \"За нас е изключително притеснителен фактът, че към момента на обжалването е налице опасност лекарствените форми, за които е налице обжалване, да бъде изчерпани от аптеките в инфекциозните отделения\", пишат в писмо до МЗ трите организации. Те настояват Комисията за защита на конкуренцията да проведе спешно заседание, на което да обсъди казуса и да вземе решение, за да не се протака процедурата. КЗК е образувала две производства срещу решение № РД-11-99/02.04.2018 на МЗ за доставка на лекарствени продукти за 2018 г., отпускани по реда на Наредба № 34 от 25.11.2005 г. за реда за заплащане от републиканския бюджет за лечението на български граждани за заболявания извън обхвата на задължителното здравно осигуряване, за лечение на пациенти със СПИН, туберкулоза, психични и поведенчески разстройства, дължащи се на употреба на опиоиди, синдром на зависимост“. Сподели:", "date": "2018.05.01", "title": "700 българи с вируса на СПИН – без лекарства! Защо?"}
{"url": "http://pik.bg/%D1%83%D0%B6%D0%B0%D1%81-%D0%B2-%D0%BB%D0%BE%D0%BC-%D0%B3%D0%B0%D0%B7%D0%BE%D0%B2%D0%B0-%D0%B1%D1%83%D1%82%D0%B8%D0%BB%D0%BA%D0%B0-%D0%B3%D1%80%D1%8A%D0%BC%D0%BD%D0%B0-%D0%B4%D0%B2%D0%B0%D0%BC%D0%B0-%D0%B1%D0%B5%D1%80%D0%B0%D1%82-%D0%B4%D1%83%D1%88%D0%B0-news746919.html", "text": "При инцидента са пострадлаи двама мъже. С тежки изгаряния е 71-годишният Т.М., който е траснпортиран в шоково състояние и с тежки изгаряния в специализираната клиниката в „Пирогов”. 58-годишният Б.П. е обгорял по лицето и ръцете. Той е настанен в ломската болница и към момента няма опасност за живота му. Инцидентът е станал в дома на пенсионера в в квартал \"Хумата\" около 12.30 часа. На мястото пристигнали пожарна и линейка. Според първоначалните анализи на специалистите бутилката се е взривила заради неизправност. При  пожара е унищожен покривът на къщата, както и домашното имущество на пенсионера. Сподели:", "date": "2018.05.01", "title": "УЖАС В ЛОМ! Газова бутилка гръмна, двама берат душа"}
{"url": "http://pik.bg/%D0%BF%D0%BE%D0%B4%D0%B7%D0%B5%D0%BC%D0%B5%D0%BD-%D1%81%D0%B2%D1%8F%D1%82-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B1%D0%BE%D1%81%D0%B0-%D0%BD%D0%B0-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B0%D1%82%D0%B0-%D0%BC%D0%B0%D1%85%D0%B0%D0%BB%D0%B0-%D0%BF%D0%BB%D0%B0%D0%BC%D0%B5%D0%BD-%D0%B4%D0%B5%D0%B1%D0%B5%D0%BB%D0%B8%D1%8F-%D1%81%D0%BF%D0%B8%D0%BF%D0%B0%D0%BD-%D0%BF%D0%BE-%D0%B1%D0%B5%D0%BB%D0%B8-%D0%B3%D0%B0%D1%89%D0%B8-%D0%B2--news746948.html", "text": "Свърши ли късметът на знаковата фигура от бургаския ъндърграунд Пламен Ангелов, по прякор Дебелия? 39-годишният мъж влезе в историята с цели 3 условни присъди за наркоразпространение, които бяха кумулирани от Бургаския окръжен съд в средата на февруари и така отърва затвора.. sakarnews.info. По време на делото известният още като боса на Италианската махала, както наричат бургаския жк „Възраждане”, се кълнеше, че повече никога няма да докосне наркотици и че иска да промени живота си. Дебелия обяви пред съда, че за да се откъсне от старите контакти се върнал в Харманли, където започнал работа като охрана в казино. Преди дни обаче Ангелов е спипан при спецакция в харманлийското селце Черна могила, предава Флагман . Дебелия е сгащен буквално по бели гащи в къщата на майка си. Ченгетата нахлули във вилата в събота, 28-ми април. Служителите на реда открили цяла нарколаборатория. При акцията са иззети 500 гр бяло вещество на кристали, реагирало при полевия наркотест на метамфетамин, 10 хапчета с лого от същото вещество, 10 л жълтеникава течност, 10-литрова бутилка с безцветна течност с остра миризма, туба с 1 л солна киселина, буркан с надпис „натриева основа“ с бяло люспесто вещество и две електронни везни, съобщават от полицията. При акцията заедно с Ангелов са арестувани още 29-годишна бургазлийка, 34-годишен мъж от Раднево и 26-годишна хасковлийка, които също били в къщата по време на операцията. Последвало претърсване в жилище на булевард „България“ в Харманли, обитавано от радневеца, където са намерени още 100 гр метамфетамин на кристали, а в друго жилище в града, ползвано от Дебелия, са открити 0,2 гр розово прахообразно вещество и кутийка с бяла прахообразна дрога, реагиращи също на метамфетамин. Още м. г. къщата в с. Черна могила е била ремонтирана. Имотът бил опасан с видеокамери, а дворът е бил осветяван през цялата нощ, съобщава Четиримата са задържани с прокурорско постановление за 72 часа. Интересното е, че срещу тях са повдигнати обвинения единствено за държане на наркотици. Обвинението дори не е по члена за „особено големи количества”, каквото безспорно е половин килограм пико. Дори и да се измъкне с обвинение по по-ниския член, близкият авер на мистериозно починалия наркобос Иско със сигурност влиза „на топло”. Причината е, че Ангелов е в нарушение на условната си присъда, което го праща в затвора за 2 години и 8 месеца. Към тях евентуално ще бъдат добавени още заради нарколабораторията в харманлийско. Сподели:", "date": "2018.05.01", "title": "ПОДЗЕМЕН СВЯТ! Арестуваха боса на Италианската махала! Пламен Дебелия спипан по бели гащи в нарколаборатория с половин кило пико"}
{"url": "http://pik.bg/%D0%B3%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%B3%D0%BE%D1%80%D0%B8-%D0%B2-%D0%B7%D0%B0%D0%B2%D0%BE%D0%B4-%D0%BA%D1%80%D0%B0%D0%B9-%D0%BA%D1%81%D0%B0%D0%BD%D1%82%D0%B8-%D0%B2%D0%B8%D0%B4%D0%B5%D0%BE-news746955.html", "text": "A1 On, цитиран от \"Фокус\". Голям пожар гори в завод за производство на батерии в близост до град Ксанти в североизточната част на Гърция, предава скопският телевизионен канал Огънят е избухнал след 13 часа във вторник. Местните медии съобщават, че пожарът е унищожил главния обект, като уточняват, че горят предимно запалими материали, течности за батерии и пластмаса, и поради тази причина има опасност от експлозии. В тази връзка не се изключва възможността да бъде разпоредена евакуация на населените места, разположени в близост до завода. Към момента се съобщава за един пострадал – служител в завода, който е настанен в болница заради поради проблеми с дишането. Състоянието му обаче е стабилно. Общо 39 пожарникари с 11 превозни средства участват в потушаването на пожара.Причините за инцидента все още не са установени. От редакцията отбелязват, че заводът Sunlight е един от най-големите за производство на батерии и акумулатори в Европа. Сподели:", "date": "2018.05.01", "title": "Голям пожар гори в завод край Ксанти (ВИДЕО)"}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%D1%84%D0%B8%D0%BB%D0%BC-%D0%BD%D0%B0-%D1%82%D0%B0%D1%80%D0%B0%D0%BD%D1%82%D0%B8%D0%BD%D0%BE-%D1%89%D0%B5-%D0%B5-%D0%BC%D0%B0%D0%BA%D1%81%D0%B8%D0%BC%D0%B0%D0%BB%D0%BD%D0%BE-%D0%B1%D0%BB%D0%B8%D0%B7%D0%BE-%D0%B4%D0%BE-%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%B5-news746870.html", "text": "Куентин Тарантино разкри подробности за дългоочаквания си нов филм, разказващ за убийството на актрисата Шарън Тейт от сектата на Чарлс Менсън. Той обещава, че \"Имало едно време в Холивуд\" ще бъде максимално близко до стила на \"Криминале\" от всичките му филми дотук. Филмът го събира с две от любимите му звезди - Леонардо си Каприо, с когото засне \"Джанго без окови\", и Брад Пит, участвал в \"Гадни копилета\". \"Те ще бъдат най-динамичното звездно дуо след Пол Нюмън и Робърт Редфорд, обещава Тарантино. - Засега не искам да разкривам подробности за сюжета. Но мога да кажа, че действието в новия филм ще се развива през 1969 г. в пика на хипи революцията и на новия Холивуд. Улица по улица и пресечка след пресечка от днешен Лос Анджелис превръщаме в Холивуд от 60-те години\", допълва той. \"Трудно е да говориш за филм, който още не си заснел, но аз съм невероятно вдъхновен, признава Ди Каприо. - Това е един от най-невероятните сценарии, който съм чел през живота си. Ще се постараем да го превърнем във наистина фантастичен филм\", допълва той. Марго Роби потвърди, че ще участва в новия филм в ролята на Шарън Тейт. Премиерата на \"Имало едно време в Холивуд\" ще е през август 2019 г., предаде \"Cinefish.bg\". Сподели:", "date": "2018.05.01", "title": "Новият филм на Тарантино ще е максимално близо до \"Криминале\""}
{"url": "http://pik.bg/%D1%81%D0%BF%D0%B0%D1%81%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D1%89%D1%8A%D1%80%D0%BA%D0%B5%D0%BB%D0%B8-%D0%B2%D0%B5%D1%87%D0%B5-%D0%BF%D1%80%D0%B0%D0%B2%D0%B8-%D0%B8-%D0%B3%D0%BD%D0%B5%D0%B7%D0%B4%D0%B0-%D0%BD%D0%B0-%D0%BF%D1%82%D0%B8%D1%86%D0%B8%D1%82%D0%B5-news746900.html", "text": "Помните ли добруджанското село Зарица, където в края на тази зима Сафет Халид първи приюти премръзнали щъркели, спасявайки ги от сигурна смърт? Още тогава мъжът даде обещание, че ще направи гнезда на птиците, а днес обещанието вече е изпълнено. Няколко дни сериозна работа и гнездата за щъркелите вече са готови. На помощ на Сафет, кметът на Главиница изпратил работници с техника. Така, за по-малко от час мъжете поставят първото готово гнездо на един от стълбовете в селото, съобщава \"България он еър\". Преди да бъде поставено гнездото, Сафет всяка сутрин става рано и отива до стълба, за да види щъркела, който всеки ден е там. За доброто си сърце Сафет продължава да получава благодарности отвсякъде. Наскоро международната организация за защита на правата на животните ПЕТА му прати поздравителен адрес от Германия. За Сафет обаче истинската награда ще бъде, ако щъркелите се заселят в гнездата му, направени с толкова любов и надежда. Сподели:", "date": "2018.05.01", "title": "Спасителят на щъркели вече прави и гнезда на птиците"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-25-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%B2%D0%B8%D0%BB%D0%B8%D1%81%D0%BB%D0%B0%D0%B2%D0%B0-%D0%BA%D0%B0%D1%80%D0%B0%D0%BB%D0%B0-%D0%B0%D1%82%D0%B2-%D1%81%D1%8A%D1%81-100-%D0%BA%D0%BC-%D0%B2-%D1%87%D0%B0%D1%81-%D0%B1%D0%B5%D0%B7-%D0%BA%D0%B0%D1%81%D0%BA%D0%B0-%D0%B8-%D0%BA%D0%BD%D0%B8%D0%B6%D0%BA%D0%B0-news746951.html", "text": "С близо 100 км в час е карала АТВ 25-годищната Вилислава Русева, която в понеделник загина на обходния път на пловдивското село Белащица, смятат разследващи, пише трафикнюз. Назначена е техническа експертиза за скоростта. \"Въпросното шосе е извън регулация. Беше направено преди години, за да бъдат изведени от населеното място тежкотоварните камиони от близката кариера. Белащица обаче се разрасна и в момента трафикът по същото трасе е оживен\", каза кметицата Цветанка Читакова, цитирана от 24 часа. По думите й ограничение за шофьорите по този път нямало и те профучавали като куршуми. Отсечката е под наклон и предразполага към висока скорост. Във фаталния ден Вилислава се качила на нерегистрирано АТВ без каска, нямала и книжка. Катаджии предполагат, че е загубила контрол над возилото, прелетяла е с него над канавка и се е забила в дърво. От удара машината се е преобърнала. Водачката й е издъхнала на място. В Белащица не знаят дали АТВ-то, с което се хвали във фейсбук профила си, е нейно или на вуйчо й. \"От седмица фучеше с машината по улиците. Правехме й забележки за бързото каране, но не вземаше от дума\", обясняват местните. Бившият й колега Иван Георгиев, с когото Вилислава е работела в миналото в пловдивско заведение като сервитьорка, е изненадан, че е подкарала АТВ. Според него красавицата била по-плаха и по тази причина не си извадила шофьорска книжка. В тази къща на баба си и дядо си Вилислава е живеела с детенцето си. Сподели:", "date": "2018.05.01", "title": "ОТ ПОСЛЕДНИТЕ МИНУТИ! 25-годишната Вилислава карала АТВ със 100 км в час без каска и книжка"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%B1%D1%83%D1%80%D0%B3%D0%B0%D1%81-%D0%BF%D0%B0%D1%82%D1%80%D1%83%D0%BB%D0%BA%D0%B8-%D0%B7%D0%B0%D0%BA%D0%BB%D0%B5%D1%89%D0%B8%D1%85%D0%B0-%D0%B4%D0%B6%D0%B8%D0%BF-%D0%BC%D0%B5%D1%80%D1%86%D0%B5%D0%B4%D0%B5%D1%81-%D0%BF%D0%BE%D1%87%D0%B5%D1%80%D0%BD%D1%8F-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news746920.html", "text": "Две патрулки приклещиха преди минути черен джип \"Мерцедес\" с бургаска регистрация на бул. „Одрин“ – край завод „Спартак“. Луксозното возило се управлява от мъж на видима възраст около 40 години – висок, със стандартно телосложение. На мястото има необичайно струпване на поне 6-7 униформени, което показва, че явно тече полицейска операция. Зад джипа е спрян и още един автомобил – баничарка с бургаска регистрация. Дали шофьорът му е съпричастен към случая или е привикан като поемно лице не е известно. Сподели:", "date": "2018.05.01", "title": "ЕКШЪН В БУРГАС! Патрулки заклещиха джип \"Мерцедес\", почерня от полиция! (СНИМКИ)"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F-%D0%BD%D0%B0-%D1%80%D0%B0%D0%B9%D0%BE%D0%BD%D0%B0-%D0%BE%D0%BA%D0%BE%D0%BB%D0%BE-%D0%BF%D0%BE%D0%B6%D0%B0%D1%80%D0%B0-%D0%B2-%D0%BA%D1%81%D0%B0%D0%BD%D1%82%D0%B8-news746982.html", "text": "гръцкото електронно издание на вестник „Танеа“, цитиран от \"Фокус\" Започва евакуация на района около пожара в завод в Ксанти, предаде . Работата на пожарните екипи е затруднена от силните ветрове. Има малки експлозии. Небето е почерняло на няколко километра. Хората казват, че трудно се диша. Според първата информация пожарът се дължи на късо съединение в склад за продукция на слънчеви батерии. Евакуацията на всички квартали под тежкия дим е заради естеството на химическите съставки. Сподели:", "date": "2018.05.01", "title": "Започва евакуация на района около пожара в Ксанти"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D0%B7%D0%BB%D0%B5%D0%B7%D0%B5-%D0%BE%D1%82-%D1%87%D0%B5%D1%80%D0%BD%D0%B8%D1%8F-%D0%BF%D0%B8%D1%80%D0%B0%D1%82%D1%81%D0%BA%D0%B8-%D1%81%D0%BF%D0%B8%D1%81%D1%8A%D0%BA-%D0%BD%D0%B0-%D1%81%D0%B0%D1%89-news746986.html", "text": "България вече не е включена т. нар. черен списък за защита на интелектуалната собственост на САЩ (\"Специален списък 301\"). Страната ни неизменно фигурираше в него последните 5 години. В списъка попадат търговски партньори на САЩ, които според Вашингтон не защитават ефективно правата на интелектуалната собственост или пречат на технологични американски компании, които разчитат на защитата на правата си в тази сфера. Страните са разделени на две части – Списък на наблюдаваните и Списък на приоритетно наблюдаваните. Вторият включва страните, за които има най-сериозни притеснения. Тази година в него влизат 12 държави: Русия, Китай, Украйна, Индия, Канада, Алжир, Аржентина, Чили, Колумбия, Индонезия, Кувейт и Венецуела. В Списъка на наблюдаваните държави са 24 страни: Виетнам, Тайланд, Турция. Швейцария, Румъния, Гърция, Мексико, Пакистан, Перу, Саудитска Арабия, Бразилия, Египет, Барбадос, Боливия, Коста Рика, Доминиканската република, Еквадор, Гватемала, Ямайка, Ливан, Таджикистан, Туркемнистан, ОАЕ, Узбекистан. Идеите и креативността на американските предприемачи подкрепят икономическия ръст и дават работа на милиони американци. Този списък е ясен сигнал за нашите търговски партньори, че защитата на интелектуалната собственост на американците е основен приоритет за администрацията на президента Доналд Тръмп, коментираха от агенцията по търговията на САЩ (USTR, Office of the United States Trade Representative). Според оценките на американското правителство бизнесите, свързани с интелктуална собственост, пряко или непряко дават работа на 45,5 млн. американци, което е около 1/3 от всички работещи в САЩ, отбелязва Би Ти Ви. Сподели:", "date": "2018.05.01", "title": "България излезе от черния пиратски списък на САЩ"}
{"url": "http://pik.bg/%D0%B5%D0%B2%D1%80%D0%BE%D0%BF%D0%B0-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D0%BF%D0%BB%D0%B0%D1%81%D1%82%D0%BC%D0%B0%D1%81%D0%BE%D0%B2%D0%B8%D1%82%D0%B5-%D1%81%D0%BB%D0%B0%D0%BC%D0%BA%D0%B8-%D0%B8-%D0%B2%D0%B8%D0%BB%D0%B8%D1%86%D0%B8-news746913.html", "text": "Eвропейската комисия подготвя ново законодателство, което ще доведе до забраната на пластмасовите сламки, прибори, тарелки и дори дръжките за балони. Причината е желанието на Брюксел да увеличи приноса на Европа към запазването на световния океан и плажове, които са силно замърсени с пластмасови отпадъци. Според проект на документа, публикуван от американската медия \"Политико\", Еврокомисията се е спряла на тарелките и сламките, тъй като за тях съществуват широко достъпни алтернативи, изработени от други материали. Причината ЕС да се реши да подготви общо законодателство е, че ако то се въведе от едни държави, а от други - не, това ще наруши свободната конкуренция и ще изкриви общия европейски пазар, става ясно от проекта на директивата. Документът предвижда въвеждането на глоби за нарушителите, допълнително етикетиране, предупреждаващо за вредата от използването им, както и въвеждането на отделна цена за ползването им, за да се насърчат потребителите да ги заменят с алтернативни. В проекта за директива се иска забрана и на пластмасовите чашки, клечките за уши с пластмасова основа, опаковките на храни и мокрите кърпички. Еврокомисията коментира, че пластмасови продукти, които имат достъпни алтернативи, трябва да бъдат лимитирани, за да се помогне за почистването на природата. По данни на Комисията 80-85% от изхвърляните по европейските плажове боклуци са пластмасови и половината от тях са за еднократна употреба. Съветът на европейските производители на балони и празнични аксесоари обаче смята, че идеята не е добре обмислена и ще застраши здравето на децата, които ще трябва да връзват балоните си и евентуално да се оплетат във връвта, вместо да ги носят на пръчка, пише \"Политико\". Други производители на пластмасови изделия също са недоволни. Ограничаването на пластмасовите изделия за еднократна употреба е част от лансираната в началото на годината от Европейската комисия Стратегия за пластмасите. Тя предвижда и рециклиране на 90 процента от пластмасовите бутилки. Като алтернативи се предвиждат възможността за въвеждане на система за връщане на пластмасовите бутилки срещу възнаграждение за купувачите или покриване на част от разходите за преработка от производителите им. Друга идея е капачките на пластмасовите бутилки да бъдат само на резба, за да не се губят и да замърсяват допълнително, тъй като поради размерите си, са трудни за събиране. Според стратегията за пластмасите ЕС трябва да намали полимерните опаковки наполовина до 2020 г, а до 2030 г - да ги замени изцяло с рециклируеми. Очаква се проектът за забрана на сламките, пластмасовите прибори и дръжките за балони да бъде предложен от Европейската комисия в края на месеца. Сподели:", "date": "2018.05.01", "title": "Европа забранява пластмасовите сламки и вилици"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B0%D1%80%D0%B3%D0%B0%D1%80%D0%B8%D1%82%D0%B0-%D0%BC%D0%B8%D1%85%D0%BD%D0%B5%D0%B2%D0%B0-%D1%81%D0%B5-%D0%BF%D0%BE%D0%B4%D0%BC%D0%BB%D0%B0%D0%B4%D0%B8-%D0%B2-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news746857.html", "text": "Неузнаваема, подмладена и видимо вталена се върна в София Маргарита Михнева, установиха фотографите \"Ретро\". Журналистката, която само допреди няколко години се караше със свои съпернички за щяло и нещяло, е загърбила предишните маниери, успокоила се е и се е отдала на здравословен и спокоен начин на живот. Причината е решението ѝ да прекарва повече време при дъщеря си, която учеше, а сега работи и живее в Швейцария. Според близки до Михнева тя често пътувала и оставала там с месеци. Това ѝ се отразявало доста добре и освен че драстично се е вталила, доста се е и подмладила от свежия въздух в приказната страна. Според приятели на Михнева всичко се дължало на дъщеря ѝ Неда. Наследницата ѝ от дълго време ѝ повтаряла, че е време да остави напрежението и проблемите в България и да се пренесе при нея. Неда е преподавател в едно от най-елитните швейцарски школа „Льо Розе”, което се намира до Женевското езеро. Къщата, в която живее, е голяма, плаща се от работодателя ѝ и така двете дами съжителстват абсолютно спокойно. \"Докато Неда ходи на работа, аз ѝ помагам с домакинската работа, имам време да се разхождам, да се запознавам с нови хора, да се радвам на детето си и да излизаме на вечеря с приятели\", разказвала Михнева пред свои близки. Журналистката не се притеснявала за финансовото си състояние, въпреки че се пенсионира с една от най-малките пенсии в бранша - едва 195 лв. на месец, тя имала достатъчно спестявания, за да не тежи на гърба на детето си. Когато Михнева се прибирала в София, се опитвала да спазва почти същия график, какъвто има и в Швейцария, макар и трудно. Никога обаче не пропускала да си вземе витаминозната бомба от фреш и прясна салата, с които поддържа младежката си форма и здраво тяло. Сподели:", "date": "2018.05.01", "title": "САМО В ПИК И \"РЕТРО\"! Маргарита Михнева се подмлади в Швейцария (ПАПАРАШКИ СНИМКИ)"}
{"url": "http://pik.bg/%D1%81-%D0%B0%D1%80%D0%B5%D1%81%D1%82%D0%B8-%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%BF%D0%BE%D1%81%D1%80%D0%B5%D1%89%D0%BD%D0%B0%D1%85%D0%B0-1-%D0%BC%D0%B0%D0%B9-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news747002.html", "text": "Международният празник на труда 1 май бе отбелязан не само с празнични, но и с протестни шествия в някои страни на Балканите. В Хърватия празникът започна със символично шествие на Съюза на независимите синдикати в страната под мотото \"За реформи, за народа\". Протестът призова за справедливи заплати, по-добри условия на труд, качествено образование, достъпна за всички здравна система, ефективна съдебна система и възстановяване на доверието в институциите. В загребския парк \"Максимир\" кметът Милан Бандич и тази година организира раздаване на 60 000 порции боб за гражданите, а на входа на парка председателят на опозиционната Социалдемократическа партия (СДП) Давор Бернардич раздаде червени карамфили. Черна гора и Босна и Херцеговина са единствените от бивша Югославия, в които нямаше символични протести, а само празнични шествия. Турция първомайските протести доведоха до арести. Полицията в Истанбул арестува повече от десет протестиращи на площад \"Таксим\" в града, противопоставяйки се на забраната за достъп до площада по случай празника. Малка група от около 25 души се опита насила да стигне до Таксим. Площадът има особена символична стойност за Турция, откакто през 1977 г. бяха убити 43 души по време на празника за 1 май. Тогава по демонстрантите беше стреляно от близка сграда. В гръцката столица Атина голяма част от централната част бе затворена за движение на автомобили заради организираните от синдикатите демонстрации. Членовете на двата основни профсъюза на страната „ADEDY“ и“ GSEE“, се събраха на централния площад „Клафтмонос“ за протести срещу осемте години строги ограничения върху гърците. На Деня на труда бе парализирано и гръцкото корабоплаване с 24-часовата стачка на гръцките моряци. Общогръцката федерация на моряците заяви, че действията са в името на продължаващия спор за промени в законите, регулиращи корабоплаването в Гърция. В Сърбия Деня на труда бе отбелязан от членове на Социалистическата партия и на управляващата коалиция. Вицепрезидентът Александър Антич поздрави гражданите с „икономическото израстване“ на страната. Според него \"само една икономически силна Сърбия може да бъде социално отговорна и правата на работещите могат да бъдат защитени само в такава страна\". Сподели:", "date": "2018.05.01", "title": "С арести и протести посрещнаха 1 май на Балканите"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-24-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B4%D0%B2%D0%BE%D0%B9%D0%BD%D0%B8%D1%8F-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%B5%D0%BD-%D0%B0%D1%82%D0%B5%D0%BD%D1%82%D0%B0%D1%82-%D0%B2-%D0%BD%D0%B8%D0%B3%D0%B5%D1%80%D0%B8%D1%8F-news747010.html", "text": "AFP Най-малко 24 души са загинали при двойния самоубийствен атентат в джамия и на пазар в североизточния нигерийски град Муби, предава , като се позовава на данни на полицията.„Засега (броят на смъртните случаи) е 24\", заяви говорител на полицията в африканската страна, пише \"Фокус\". Местни жители обаче представиха данни за по-голям брой жертви. „В мое присъствие в болница бяха предадени телата на 42-ма загинали, 68 са ранени“, разказва доброволка от Муби. Сподели:", "date": "2018.05.01", "title": "Най-малко 24 души са загинали при двойния самоубийствен атентат в Нигерия"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BD%D0%B0%D0%B2%D1%80%D1%8A%D1%85-1-%D0%BC%D0%B0%D0%B9-%D0%BC%D0%BE%D1%82%D0%BE%D1%86%D0%B8%D0%BA%D0%BB%D0%B5%D1%82%D0%B8%D1%81%D1%82-%D0%B7%D0%B0%D0%B3%D0%B8%D0%BD%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-news746960.html", "text": "На автомагистрала „Тракия“ в посока Бургас в района между км 58 и км 60 движението се осъществява само в аварийната лента, поради пътно транспортно произшествие между лек автомобил и мотоциклет. Това съобщи радио „Фокус“, като се позова на слушател. Мотоциклетистът е загинал на място. Сподели:", "date": "2018.05.01", "title": "Страшна трагедия навръх 1 май! Мотоциклетист загина на \"Тракия\""}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B5%D1%82%D0%BE-%D0%BA%D0%BE%D1%8F-%D0%B5-%D0%BD%D0%B0%D0%B9-%D1%84a%D0%BB%D1%88%D0%B8%D1%84%D0%B8%D1%86%D0%B8pa%D0%BDa%D1%82a-%D0%B1%D0%B0%D0%BD%D0%BA%D0%BD%D0%BE%D1%82%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news746861.html", "text": "B ĸpaя нa мapт 2018 г. пapитe в oбpaщeниe в Бългapия дocтигнaxa 15 247,4 млн. лeвa. Зa eднoгoдишeн пepиoд cпpямo ĸpaя нa мapт м.г. тe нapacнaxa c 1550,2 млн. лв., или c 11.32%, ĸaтo пoĸaзвaт дaннитe oт пpeглeдa нa eмиcиoннo-ĸacoвaтa дeйнocт нa БHБ. Πpeз пpeдxoдния eднoгoдишeн пepиoд (мapт 2016 г. - мapт 2017 г.) нapacтвaнeтo e билo пo-виcoĸo и ĸaтo aбcoлютнa cтoйнocт (1605.7 млн. лв.), и в пpoцeнтнo oтнoшeниe (13.28%). Πpeз пъpвoтo тpимeceчиe пapитe в oбpaщeниe нaмaляxa c 455.8 млн. лв., или c 2.90% в cpaвнeниe c ĸpaя нa 2017 г. B ĸpaя нa мapт дeлът нa бaнĸнoтитe в oбщaтa cтoйнocт нa пapитe в oбpaщeниe e 97.51%. Cpeднaтa пo cтoйнocт бaнĸнoтa в oбpaщeниe в ĸpaя нa пъpвoтo тpимeceчиe нa 2018 г. възлизa нa 34.95 лв., ĸoeтo пpeдcтaвлявa yвeличeниe c 1.10 лв. cпpямo ĸpaя нa 2017 г. Зa eднoгoдишeн пepиoд cтoйнocттa ù ce e пoвишилa c 1.66 лв., или c 4.98%, вcлeдcтвиe нa пo-виcoĸия тeмп нa нapacтвaнe в пapичнoтo oбpaщeниe нa бpoя бaнĸнoти oт 50 и 100 лв. в cpaвнeниe c ocтaнaлитe ĸyпюpи и пpoдължaвaщaтa пocтeпeннa зaмянa нa двyлeвoвaтa бaнĸнoтa c мoнeтa. C нaй-гoлям дял oт 28.88% в oбщия бpoй нa бaнĸнoтитe в oбpaщeниe в ĸpaя нa пъpвoтo тpимeceчиe e ĸyпюpaтa oт 20 лeвa. C нaй-мaлъĸ дял oт 5.97% e бpoят в oбpaщeниe нa бaнĸнoтитe oт 5 лeвa. Oбщaтa cтoйнocт нa бaнĸнoтитe oт 50 лв. в oбpaщeниe в ĸpaя нa мapт 2018 г. e 5903,5 млн. лв., ĸoeтo им oтpeждa и нaй-гoлeмия дял (39.72%) в cтpyĸтypaтa пo cтoйнocт нa бaнĸнoтитe в oбpaщeниe. Зa eднoгoдишeн пepиoд в cтpyĸтypaтa пo cтoйнocт нa бaнĸнoтитe в oбpaщeниe нapacнaxa дялoвeтe нa ĸyпюpитe oт 50 и 100 лв. cъoтвeтнo c 1.21 и 0.57 пpoцeнтни пyнĸтa. Зa cъщия пepиoд дялoвeтe нa ĸyпюpитe oт 2, 10 и 20 лв. нaмaляxa. Зa пepиoдa янyapи - мapт 2018 г. в Haциoнaлния цeнтъp зa aнaлиз нa БHБ ca зaдъpжaни oбщo 144 бpoя нeиcтинcĸи бългapcĸи бaнĸнoти, циpĸyлиpaли в пapичнoтo oбpaщeниe. Cпpямo чeтвъpтoтo тpимeceчиe нa 2017 г. фaлшифициpaнитe бългapcĸи бaнĸнoти ca cъc 72 бpoя пo-мaлĸo. B oбщия бpoй нa зaдъpжaнитe пpeз пъpвoтo тpимeceчиe нa 2018 г. нeиcтинcĸи бългapcĸи бaнĸнoти нaй-гoлям e дeлът нa ĸyпюpaтa oт 20 лв. (52.78%). Сподели:", "date": "2018.05.01", "title": "ВНИМАНИЕ! Ето коя е най-фaлшифициpaнaтa банкнота в България"}
{"url": "http://pik.bg/%D0%BD%D0%B0%D0%B3%D1%80%D0%B0%D0%B4%D0%B8%D1%85%D0%B0-%D0%BF%D1%80%D0%BE%D1%85%D0%B0%D0%B7%D0%BA%D0%B0-%D0%B7%D0%B0-%D0%B8%D0%B3%D1%80%D0%B0%D1%87-%D0%BD%D0%B0-%D0%BA%D1%80%D1%8A%D0%B3%D0%B0-news746974.html", "text": "Лидерът на Левски Роман Прохазка получи приза за \"Играч на кръга\" в традиционната анкета на Пресклуб \"България\". Фокусът на неговото изказване бе свързан изцяло с предстоящия финал за Купата срещу Славия. Словакът призова своите съотборници за пълна концентрация, уточнявайки че в подобен род срещи няма ярко изразен фаворит. Според него възходът в играта на Левски се дължи от смяната на тактиката, пише \"Топспорт\". \"Настроението в отбора е перфектно. Радваме се на последните победи и затова, че сме на финал. Една от най-важните промени, които настъпиха в отбора е, че сменихме схемата на игра. Според мен заради нея подобрихме играта доста. Влязохме във форма. Повечето футболисти вече се намират в добра форма и това помага\", заяви Прохазка. \"Финалът е важен за целия клуб и не е място в него да се говори за пари. Имаме много добър отбор, поне според мен. Много класни футболисти. Ако се запази този отбор, имаме големи шансове в евротурнирните. Това, че играем финал след 10 дни не означава, че няма да играем в петък. Знам, че мачът с Ботев е много важен и това е повод да го спечелим. Концентрирани сме се изцяло върху мача с Ботев. Ако треньорът реши да промени състава, в него ще влязат отново класни футболисти\", заяви още футболистът на сините. \"Щом сме близо до спечелването на купа, би трябвало да сме доволни от работата на Делио Роси. Надявам се, че Левски ще бъде още по-добър през следващия сезон. Това всичко обаче се отнася към бъдещето. Концентрираме се към оставащите ни мачове. Ще видим какво ще стане следващия сезон\", каза Прохазка. Сподели:", "date": "2018.05.01", "title": "Наградиха Прохазка за \"Играч на кръга\""}
{"url": "http://pik.bg/%D0%BC%D0%B0%D0%BD%D0%B8%D1%8F-%D0%B4%D0%B5%D1%81%D0%B8-%D1%84%D0%BE%D1%82%D0%BE%D1%81%D0%B5%D1%81%D0%B8%D1%8F%D1%82%D0%B0-%D1%81%D0%B8-%D1%89%D1%80%D0%B0%D0%BA%D0%B0-%D0%BF%D0%BE-100-%D1%81%D0%B5%D0%BB%D1%84%D0%B8%D1%82%D0%B0-%D0%BD%D0%B0-%D0%B4%D0%B5%D0%BD-news746910.html", "text": "\"Постоянно си правя селфита, които качвам в социалните мрежи. Това ми е страст. Без проблем правя по стотина фотоси на ден\", разкрива брюнетката пред столичен седмичник. След което добавя: \"Ами като съм хубава, що да не се снимам?!\". Плеймейтката Деси Димитрова с право се окичи с прякора Деси Фотосесията. Цицорестата сексбомба обича не само фотосесията, но и селфитата. Сподели:", "date": "2018.05.01", "title": "МАНИЯ! Деси Фотосесията си щрака по 100 селфита на ден"}
{"url": "http://pik.bg/%D1%81%D1%82%D1%83%D0%B4%D0%B5%D0%BD%D1%82%D0%BA%D0%B0-%D0%BF%D1%80%D0%BE%D0%B4%D0%B0%D0%B4%D0%B5-%D0%B4%D0%B5%D0%B2%D1%81%D1%82%D0%B2%D0%B5%D0%BD%D0%BE%D1%81%D1%82%D1%82%D0%B0-%D1%81%D0%B8-%D0%BD%D0%B0-%D0%B1%D0%B0%D0%BD%D0%BA%D0%B5%D1%80-%D0%BE%D1%82-%D1%83%D0%BE%D0%BB%D1%81%D1%82%D1%80%D0%B8%D0%B9%D1%82-news746930.html", "text": "Студентка от Париж на име Жасмин продаде девствеността си на банкер от Уолстрийт за сумата от 1 милион 200 хил. евро. Младата 20-годишна парижанка реши да постави девствеността си на аукцион чрез сайт за ескортни услуги, пише “Дейли Мейл”. Търгът беше спечелен от “успешен банкер от Ню Йорк”, който е пожелал да остане инкогнито. Той спечелил търга като успял да надделее в битка с диджей от Лос Анджелис и магнат по недвижимите имоти от Мюнхен. Сподели:", "date": "2018.05.01", "title": "Студентка продаде девствеността си на банкер от Уолстрийт"}
{"url": "http://pik.bg/%D1%81%D1%83%D0%BF%D0%B5%D1%80-%D1%81%D1%8A%D0%B2%D0%B5%D1%82%D0%B8-%D0%B7%D0%B0-%D0%BC%D0%BD%D0%BE%D0%B6%D0%B5%D1%81%D1%82%D0%B2%D0%B5%D0%BD%D0%B8-%D0%BE%D1%80%D0%B3%D0%B0%D0%B7%D0%BC%D0%B8-%D0%B8-%D0%BA%D0%B0%D0%BA-%D0%B4%D0%B0-%D0%B3%D0%B8-%D0%BF%D0%BE%D1%81%D1%82%D0%B8%D0%B3%D0%BD%D0%B5%D1%82%D0%B5-news746819.html", "text": "След като прочетеш следващите редове, много вероятно е да се увериш, че самата ти си ги изпитвала. Случвало се е ако си получавала повече един оргазъм в рамките на един сексуален акт. Също така се е случвало, ако си получавала един супер силен оргазъм или два-три поредни. Тъй като оргазмът включва повишаване на сърдечния ритъм, дишането, мозъчната активност и мускулните спазми, рефракторният период (през който гениталиите са неподатливи на стимулация) след оргазъм служи като естествен начин организмът ти да възвърне естествените си функции. Едно от преимуществата, че имаш вагина е, че рефракторният период е много по-къс от този на притежателите на пениси. Клиторът обикновено се нуждае от минута-две, преди да може да приеме още стимулация и нашите тела могат да се задържат на върха на сексуалното удоволствие дори след оргазъм. Факторите, които водят до множествени оргазми са твърде много. Колкото по-възбудена си, толкова е по-голяма вероятността екстазът да ти се случи. Причината е, че силната възбуда води до по-силно кръвоснабдяване на гениталиите, което от своя страна прави ерогенните зони по-чувствителни. Вероятността ти за множествени оргазми се увеличава още, ако не си стресирана и уморена. Важно е и да разполагаш достатъчно време, а не да пришпорваш нещата. Не помага, ако се съсредоточиш твърде силно върху мисълта за получаването на множествени оргазми, да не говорим да ги броиш. Съзнанието ти трябва да е в абсолютен покой, вместо умишлено да се стремиш да постигнеш определена цел. Запомни – много от жените имат потенциала да изпитат множествени оргазми, но са възпрепятствани. Препятствията са често психологически, като например да се напрягаш твърде силно да постигнеш нещо. Имаш по-голям шанс да стигнеш до върха многократно, ако си „подготвена“ с различни външни сексуални стимуланти. Музика, свещи, масаж, еротични филми – каквото те възбужда най-много. Когато сексуалната енергия нарасне достатъчно, ти ще си много по-чувствителна към докосванията на партньора си. След като тялото ти вече отговаря на допира, може да продължите с докосване по гениталиите, но без проникване. Когато се стремиш към множествено оргазми, всъщност е по-добре първо да изживееш един оргазъм, предизвикан от директна клиторна стимулация – с вибратор, орален секс или пръсти. След първият ти оргазъм, вече си свободна да експериментираш. Ако клиторът ти е твърде чувствителен, че не може да издържи дори на най-нежния допир, нека партньорът ти да се насочи към останалите части на тялото – да си играе с гърдите ти или да те целува навсякъде, но не по клитора. Нека се върне към него, когато се почувстваш готова. Най-сигурният начин да удължиш оргазмите си е като редовно си правиш упражненията на Кегел всеки ден. Клиторни Неколкократните клиторни оргазми са по-вероятни, когато върху клиторът се оказва директна стимулация. Това се постига с мастурбиране или секс пози, които улесняват допира до клитора (като ездачката, например). Свързани с G-точката Тя съществува! Не оставяй никой да те убеди в обратното! Представлява ерогенна зона, която се намира на 2-3 см. навътре във вагината (върху предната й стена) и е богата на нервни окончания. Силно вероятно е да получиш множествени оргазми заради G-точката, ако тя бъде стимулирана веднага след първия оргазъм – идеалното време е след около 30 секунди. Лесно е тя да бъде стимулирана по време на секс. Повдигни таза си с помощта на възглавници или помоли партньора си да проникне в теб в „кучешката“. Свързани с A-точката Съществува и такава. Тя се намира на задната страна на вагината, съвсем навътре в нея. Нейната стимулация предизвиква лесно множествени оргазми, тъй като А-точката няма рефракторен период, тоест може да се стимулира отново и отново. Най-добрият начин да се достигне е с дълбоко проникване или анален секс. Разбира се, ти сама ще стигнеш до изводите кое те възбужда най-много, защото познаваш тялото си най-добре. Сподели:", "date": "2018.05.01", "title": "Супер съвети за множествени оргазми и как да ги постигнете"}
{"url": "http://pik.bg/%D0%BA%D0%B0%D0%BA%D0%B2%D0%BE-%D1%8F-%D1%87%D0%B0%D0%BA%D0%B0-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F-%D0%BF%D1%80%D0%B5%D0%B7-%D0%BC%D0%B0%D0%B9-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D0%BA%D0%BE%D0%B8-%D0%B7%D0%BE%D0%B4%D0%B8%D0%B8-%D0%BB%D0%B5%D1%82%D1%8F%D1%82-%D0%B7%D0%B0%D0%B4-%D0%B3%D1%80%D0%B0%D0%BD-news746673.html", "text": "Топ астроложката Светлана Тилкова-Алена разкрива пред ПИК какво я чака всяка зодия през май. ОВЕН През месец май запознанства и честото попадане в нова среда ви тласкат съм крайности в поведението. Новите хора около вас ще ви изненадват и с положителни, и с отрицателни емоции. Не бива да допускате крайни емоционални реакции, ако се налага да се разделите с някой от новите си или дори от вашите стари и верни познати и приятели, защото сте преценили, че не само са далеч от вашата житейска философия, а и старите и уж верните са ви предали, но се опитват заради интерес да ви се представят в старата светлина. Не бива да флиртувате, да изневерявате, ако сте семейни и бракът ви е стабилен, защото може някой нарочно да прави опити да съсипва семейните ви отношения. Не допускайте да сринат самочувствието ви с интриги и клюки. Във втората половина на месеца срещите с непознати, разговорите с нови делови партньори, кръжащите около вас обожатели и „влюбени“ кандидати за брачен договор ще ви станат досадни и ще се изолирате от света, но не за дълго. ТЕЛЕЦ През май, особено през първата му половина сте затрупани от незавършени задачи, които имат кратък срок на изпълнение, но както винаги сте на ниво и се справяте. Трудности няма да липсват, затова и сте нервни и напрегнати, но сякаш на инат вашите колеги са решили да са несговорчиви и да не ви помогнат. Не се притеснявайте. Докажете, че имате сили да се справите както винаги сами, а този факт ви носи отлични приходи, заради които ще събудите озлобление и завист. Важното е, че сте перфектни. Не рискувайте с начинания и не допускайте ненужни разходи и инвестиции, които не са ви по финансовите възможности. В личните отношения трудностите са свързани с вашето нежелание да планирате точно сега, на мига заради капризите на вашите близки, лятната си почивка. Не се вживявайте, и този проблем ще отмине. Необвързаните да не разчитат на сериозна връзка от познанство през май. БЛИЗНАЦИ Трудностите през този месец са много и ви изнервят, затова и не осъзнавате, че има начин да се справите с тях. Задълбочете се в задълженията си, не се разпилявайте в странични занимания, разговори с колеги и приятели, които ви натоварват, но не ви носят полза. Бъдете егоисти и през месеца правете само това, което ви проправя пътя към успеха. Трудностите в общуването може да се превърнат в причина за неразбиране на вашите думи и идеи, но ако това се случи, ги оставете за следващия месец, когато околните ще са по-сговорчиви. Месецът изисква да си давате по-често почивка, защото препятствията изтощават организма ви, а невъзможността да поставите ново начало ви депресира. Приемайте без емоция опитите да ви ядосват. Не пропускайте спорта и движението и не прекалявайте с алкохола, който не ви носи утеха. Личните ви отношения са спокойни, ако сами не си сътворите криза при решаване на семейните проблеми. РАК Месецът от самото начало е наситен с преживявания и неочакваности, които са причина да сте чувствителни и напрегнати заради влиянието на Луната. Изпълнени сте с желание да обсебвате с грижите и помощта си, които стряскат околните. Време е да си научите урока – да не правите непоискано добро, за да не си патите, защото сте се раздавали без мярка. Пред вас са промени и пътувания, възможности за срещи със задгранични партньори и подписване на договори за съвместна дейност. Осъществете планираните инвестиции и не забравяйте да сте умерени и добре да преценявате колко пари е разумно да вложите. Вашата компетентност и професионализмът ви ще ви издигнат на ново стъпало, което ще е причина отново да събудите завистта на колегите си и на конкурентите си, които дебнат и чакат да се провалите. Ако не сте семейни, не е изключено да срещнете половинката си зад граница, а семейните съветвам да организират екскурзия в чужбина. ЛЪВ Начинанията през май са нежелателни, но ако са неотложни, изберете дните съгласно номерологичния календар. Месецът изисква от вас да стабилизирате постигнатото и завоюваните позиции, да съхраните отношенията си с вашите колеги, а ако сте на ръководен пост – с вашите подчинени. Работа няма да ви липсва, а постиженията ви ще дразнят завистниците, които търсят начин да ви мъстят и да омаловажат знанията и уменията ви. Съветът ми е да ги отдалечите и да не си губите времето в нерви и опит да доказвате правотата си. Ако нямахте качества, нямаше да злословят зад гърба ви. Май е последният възможен месец до края на годината, в който трябва да прецените какво искате от брака си или от продължителната интимна връзка, която не е увенчана с брак. Ако отношенията ви са достигнали точката на омраза, на агресия и гняв, нямате причина да ги продължавате, а връзката, която не успявате да доведете до завършек с брачно партньорство, уви, също е време да прекратите. След като партньорите ви не искат да променят поведението си, няма защо да оставате с тях. Щастливите двойки ще се радват на романтични мигове. ДЕВА През май се обогатете с нови знания. Срещнете се с хора, от които искате да научите нещо полезно, да обмените опит с познати, заети в различна от вашата професионална сфера. Потърсете нови приятелства и делови партньорства, които не е задължително да обвързвате със съдружие. Достатъчно е, че отговарят на вашия интелект и има какво да научите един от друг. Без колебание се отдалечете от хората, които не ви разбират, не сте на еднаква мисловна вълна и още по-лошо – имате различна житейска философия, досаждат ви с присъствие, с покани за гостуване, за да ви използват финансово или със съвети. Себеанализът и осъзнаването на стари грешки, които е време да отстраните, са гаранция, че успехът е с вас. През този месец намерете време за вашите истински приятели и за близките си, за семейството и роднините си. Ще бъдете център на внимание и ще си върнете самочувствието и вярата във вашите възможности. Ще се окаже, че сте способни да говорите добре, качество, дарено ви от вашия управител Меркурий, при това, без да критикувате. ВЕЗНИ През май работите усилно, само за пари мислите и трудно намирате време за себе си. Внимавайте да не навредите на здравето си с прекомерното натоварване с работа. Не е изключено през май да ви навестят бивши обожатели, които искат да се върнат при вас. Вие преценете дали отново да ги допуснете и дали няма да съжалявате, ако раздялата ви е била болезнена и се случи отново. Договорите си проверете в детайли, преценете вашата лична полза и едва тогава подписвайте. Четете малките букви. Не вярвайте на обещанията за лесни пари. Здравето ви изисква да сте умерени и да не правите непоискано добро, за да избегнете депресиите. Отказвайте безкомпромисно исканията за финансова помощ от роднини и приятели, за да не се налага вие да взимате заеми. СКОРПИОН Емоционални, чувствителни, агресивни, това сте вие, когато ви се противопоставят, дори и ако е във ваша или обща полза. Постоянно дразните колегите си и вашите началници. Резки сте и към вашите подчинени, въпреки че с нищо не са заслужили отношението ви. С отказа си да признаете, че без причина проявявате нетърпимост към отправената ви критика, си печелите врагове. Неспособни сте да си признаете слабостите, затова сте нападателни и унижавате околните, за да не бъдете нападани с думи или злепоставени вие самите. Завършете изостаналите задачи, прекратете натоварващите ви отношения, освободете пътя си дори и от вашите интимни половинки, ако сте си омръзнали или вече не се привличате. Ако сте семейни, не съсипвайте дори проблемния си брак, защото през този месец самотата ви разболява. Изчакайте следващия месец, ако сте решили да подавате документи за развод. СТРЕЛЕЦ През май се опитвате агресивно да налагате своето мнение, когато ви се противопоставят заради неосъществими идеи или импулсивно решение за начинания. Съветвам ви да не унижавате колегите си и вашите близки. Съхранете добрия тон с вашите началници и подчинени. Независимо от всичките ви положителни качества, знания, умения, професионализъм ще спечелите, ако се научите да приемате мнението на околните и да преценявате вярно, а не пристрастно както техните, така и вашите възможности. Начинанията са печеливши, ако не сте прибързани и не се опитвате да надскачате възможностите си. Опитите да постигнете бързо нов връх или да заемете по-висок пост може да се окажат провал, понижение, уволнение. Желанието ви да създадете семейство е основано на мечтата ви да имате кого да покровителствате и управлявате, но дали това е разбирането за семейно щастие на вашия партньор? КОЗИРОГ Емоционалният месец май няма да ви донесе очакваните резултати, ако не се владеете. Тази задача обаче е непосилна, защото сте свръхчувствителни към забележките на близките си, към критиката на вашите колеги, особено от страна на тези, които едва сега показват истинското си лице и истинските си намерения. В яда ви не са изключени сериозни проблеми в отношенията и с брачната ви половинка, и с вашите колеги и партньори. Ако критикувате, за да избегнете критиката, отправена към вас, ще си създадете неприятели, които ще ви вредят в бъдеще. Заради усещането за непочтеност около вас сте подозрителни. Нужно ви е време да разберете какво се случва и да се справите с опитите да ви омаловажават, използват и унижават. Внимавайте с неочакваните запознанства, а старите си познати, които отново се домогват до вас с не особено почтени намерения, оставате в миналото. ВОДОЛЕЙ През май начинанията са ваша цел, въпреки че част от тях може да са започнали в края на миналия месец, дай Боже на добрите дати, за да не се провалите. Бъдете търпеливи, предпазливи, прозорливи и практични. Последното качество е трудно постижимо при вас, защото сте предимно всеотдайни до наивност и хората ви използват, а ще го правят и през този месец. През май ви съветвам да не очаквате помощ. Работете сами. Не търсете помощ дори и за домашните си задължения. Месецът е подходящ, ако замисляте и планирате да потърсите нова работа и дори да смените работното си място. Ако хороскопът ви го позволява и имате желание, може да регистрирате ваша фирма и да откриете сигурни познати и делови партньори, на които да разчитате. Ново начало може да поставите в личния си живот, да създадете семейство или детето да се появи. РИБИ През май не само сте готови да оправите съсипаните отношения заради бликащата емоция в предишните месеци, а и имате възможност да се изкачите на нов връх по професионалната стълбица. Важно е да не пропуснете момента, в който е във ваша полза да поемете инициативата. Устремени сте към мечтата си да променяте света и хората, е, ако не целия свят, то поне обкръжението си, въпреки че времето за тази промяна още не е настъпило. Спестете си опитите да наложите мнението и правилата си, успехът е далеч от вас. За жалост искате да постигнете цели, които не знаете как да формулирате. Все сте недоволни от начина си на живот. Бъдете самите себе си и не показвайте лицемерно дружелюбие пред хора, които не са ви приятни, а се отдалечете от тях. Не позволявайте на околните да ви мамят и използват. Сподели:", "date": "2018.05.01", "title": "КАКВО Я ЧАКА ВСЯКА ЗОДИЯ ПРЕЗ МАЙ! Топ астроложката Алена разкрива кои зодии летят зад граница и кои са под пара в работата! А някои ще избухват в крайна агресия....."}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%80%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-8-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%BE%D0%B2%D0%B0-%D0%BE%D1%82%D1%81%D0%B5%D1%87%D0%BA%D0%B0-%D0%BE%D1%82-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D0%BD%D0%B0-%D0%B2%D1%85%D0%BE%D0%B4%D0%B0-%D0%BD%D0%B0-%D0%B1%D1%83%D1%80%D0%B3%D0%B0%D1%81-news746895.html", "text": "Днес беше даден старт на рехабилитацията на 8-километрова отсечка от магистрала \"Тракия\" на входа на Бургас. Трасето беше в тежко състояние и ремонт не беше правен повече от 10 години. Министър Нанков инспектира работата на пътните екипи и обяви, че строителството на северния обход на Бургас и изграждането на четирилентовия път от Бургас до Слънчев бряг е основен приоритет и ще даде възможност за облекчаване на трафика по време на летния сезон. \"Хубавото е, че за около 35-40 максимум дена, тоест до около 5-6 юни, преди началото на активния сезон ще приключим с осемте километра на входа към Бургас. Обхода на Ахелой и Ахелой - Поморие е във график, работят колегите. До 18 по линеен график, аз ги натискам още 4 дни да спестим - до 15 юни ще привършим със всички дейности - асфалтови, обезопасяване, мантинели, маркировки - хоризонтална и вертикална сигнализация, тоест и пътни знаци и табели, ще го въведем в експлоатация за още няколко дена. Така, че за летния сезон да имаме какъвто беше поет ангажимента - готови двете отсечки\", заяви регионалният министър Николай Нанков. Сподели:", "date": "2018.05.01", "title": "Започна ремонтът на 8-километрова отсечка от магистрала \"Тракия\" на входа на Бургас "}
{"url": "http://pik.bg/%D0%B1%D0%B8%D0%B2%D1%88%D0%B8%D1%82%D0%B5-%D0%BA%D0%B0%D0%B7%D0%B0%D1%80%D0%BC%D0%B8-%D0%B2-%D1%81%D0%B2%D0%B8%D1%89%D0%BE%D0%B2-%D1%81%D1%82%D0%B0%D0%B2%D0%B0%D1%82-%D0%B8%D0%BD%D0%B4%D1%83%D1%81%D1%82%D1%80%D0%B8%D0%B0%D0%BB%D0%BD%D0%B0-%D0%B7%D0%BE%D0%BD%D0%B0-news747025.html", "text": "Община Свищов ще превърне бившите казарми в града в индустриална зона, която ще бъде насочена към развитие на производствени бази. Започна подготовката на Подробния устройствен план. Имотът е 320 декара и е с излаз на река Дунав. Разработката за новата индустриална зона ще бъде представена на обществено обсъждане, посочи кметът Генчо Генчев. Община Свищов има нужда от предприятия и производствени бази, да има хората къде да работят. Да има конкурентност между фирмите, заяви Генчев, цитиран от БНР. В края на миналата година Министерството на отбраната предостави имота, който е неизползваем от близо 20 години. Предстои след решение на Министерски съвет, областният управител да деактува терена в полза на крайдунавската община. Сподели:", "date": "2018.05.01", "title": "Бившите казарми в Свищов стават индустриална зона"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%BA%D0%B0%D1%82%D0%BE-%D0%BF%D1%8A%D0%BB%D0%BD%D0%B0-%D0%B4%D0%B8%D0%B2%D0%BE%D1%82%D0%B8%D1%8F-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F%D1%82%D0%B0-%D1%87%D0%B5-%D0%B5-%D0%BD%D0%B0%D1%80%D0%B5%D0%BA%D1%8A%D0%BB-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news746989.html", "text": "Началникът на кабинета на Доналд Тръмп Джон Кели отхвърли като \"пълна дивотия\" информация, че е нарекъл президента на САЩ \"идиот\" миналата година, предаде Асошиейтед прес. След като американската телевизия Ен Би Си излезе с това твърдение вчера, Тръмп отправи обвинения по неин адрес. \"Фалшивите новини\" си измислят истории и се позовават на неназовани източници, които не съществуват, написа той в Туитър. Президентът на САЩ също заяви, че Белият дом \"работи съвсем гладко\". Според пожелал анонимност бивш служител на администрацията Кели нарекъл Тръмп \"идиот\" в личен разговор миналата година. В началото на мандата си в Белия дом Кели наложи строг контрол върху достъпа до Тръмп и подаването на информация към него. Според някои сътрудници прякото му влияние е понамаляло напоследък, отбелязва АП, цитирана от БТА. Сподели:", "date": "2018.05.01", "title": "Шефът на кабинета на Тръмп отхвърли като \"пълна дивотия\" информацията, че е нарекъл президента на САЩ \"идиот\" "}
{"url": "http://pik.bg/%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F%D1%82-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%B5-33-%D0%B3%D0%BE%D0%B4%D0%B8%D1%88%D0%B5%D0%BD-%D1%81%D0%BE%D1%84%D0%B8%D1%8F%D0%BD%D0%B5%D1%86-news747008.html", "text": "Смъртта на мотоциклетиста е установена от медицинския екип, пристигнал на местопроизшествието. До настоящия момент няма данни за участие на друго моторно превозно средство в катастрофата. Какви са причините, довели до самокатастрофирането на 33-годишния Г. Й. от София тепърва ще се изяснява от разследващите. 33-годишният Г.Й. от София е загиналият мотоциклетист в района на 59-60 км на магистрала \"Тракия\", съобщиха от ОДМВР - Пазарджик. Сподели:", "date": "2018.05.01", "title": "Загиналият моторист на \"Тракия\" е 33-годишен софиянец"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B0%D0%B9-%D1%81-%D0%BC%D0%BE%D1%82%D0%BE%D1%80-%D1%83%D0%B1%D0%B8-%D1%87%D0%B8%D1%85%D1%83%D0%B0%D1%85%D1%83%D0%B0-%D0%BD%D0%B0-%D1%81%D0%BB%D0%B8%D0%B2%D0%BD%D0%B8%D1%86%D0%B0-%D0%B8-%D0%B1%D0%BE%D1%82%D0%B5%D0%B2-%D1%81%D0%BD%D0%B8%D0%BC%D0%BA%D0%B8-18-news746927.html", "text": "За инцидент от кръстовището на столичните булеварди \"Сливница\" и \"Христо Ботев\", при който домашният им любимец е бил премазан от полицай с мотор, разказаха във Фейсбук собствениците на убитото куче. \"Той беше премазан от полицейски мотор, движещ се с бясна скорост (по моя преценка над 100 км/ч). Секунди след това Максимилиан издъхна в ръцете ми… Тези, които причиниха смъртта му, дори не спряха да попитат и да проверят какво се е случило, а просто продължиха да фучат с бясна скорост\", написа Колев в профила си, като публикацията му вече е споделене от потребителите на социалната мрежа близо 300 пъти. След инцидента човекът подал сигнал на 112, откъдето го свързали с КАТ. Попитали го дали е видял или записал номера на мотора. \"Аз обясних, че не съм го видял и предвид скоростта с която моторите профучаха през всички нас на пешеходната пътека беше невъзможно да се види номера. Казах на дежурния, че въпреки че не съм видял номера на кръстовището има камери и на тях лесно те биха могли да видят инцидента и номера на мотора\", продължава Колев. Било му обяснено, че не всички камери работели и можело и да няма запис от този момент. Пратили дежурен екип на място, за да огледа и констатира произшествието. След около час обяснения и писания, патрулът на КАТ отишъл все пак да прегледа камерите. \"Прибрах се вкъщи и чаках да ме повикат отново на мястото на инцидента, за да ми връчат протокола и да ме информират кой уби малкото ни момченце. Към 17:20 ч. ми се обадиха да сляза на кръстовището, тъй като патрулът всеки момент ще се върне след разходката им да гледат камерите. Казаха ми, че са прегледали камерите и че на тях се виждат двама мотористи в жълти жилетки, но ги виждали само отпред и не можело да установят номерата на моторите, нито дали са полицаи. Докато ми обясняваха това изведнъж около нас почнаха да паркират полицейски мотори (общо 6 на брой) и още една полицейска патрулна кола. Настана някаква суматоха. Пристигналите служители на реда започнаха да ме заговарят и задават въпроси един след друг. Първия доста настъпателно започна да ме разпитва: \"И какво сега, ще съдиш ли колегата?... Друг ме пита защо кучето е било без намордник и ми заобяснява, че ще ми съставят акт за това. Трети ми заобяснява, че колегата много съжалявал и че бил помислиш, че някаква котка била изхвърчала…  Този или друг почна да ме пита дали не може да приключим казуса и да ми купят едно куче… Друг попита къде е кучето, аз казах, че е в багажника на колата ми тъй като го бях прибрал там в легълцето му с любимата му плюшена жаба и го бях завил с одеалцето му. Той ми каза, че пита защото си мислили, че няма никакво куче и някой си прави майтапи (за този подобен коментар няма думи с които да изразя възмущението си)\", потресен е още Данчо Колев. а какво са Джи Пи Есите на полицейските превозни средства, като явно чрез тях не може да се разбере кой къде е бил и кога - или това не може да се разбере, само когато не трябва? Вчера, 30 април, Данчо Колев е пресичал на зелено кръстовището заедно със своето чихуахуа Максимилиан. Той пита още как може в центъра на София на едно от най-оживените кръстовища на два булеварда да не може да се проследи на камерите кой мотор с кой полицай е убил едно невинно същество и з Сподели:", "date": "2018.05.01", "title": "Полицай с мотор уби чихуахуа на \"Сливница\" и \"Ботев\" (СНИМКИ 18+)"}
{"url": "http://pik.bg/%D0%B1%D0%BB%D0%B0%D0%B3%D0%BE%D1%80%D0%BE%D0%B4%D1%81%D1%82%D0%B2%D0%BE-%D0%B4%D0%B5%D1%86%D0%B0-%D0%B4%D0%B0%D1%80%D0%B8%D1%85%D0%B0-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D1%82%D0%B5%D1%85%D0%BD%D0%B8%D0%BA%D0%B0-%D0%BD%D0%B0-%D0%BF%D0%B8%D1%80%D0%BE%D0%B3%D0%BE%D0%B2-news746929.html", "text": "Децата от „Заедно в доборото” от Троян и Фондация „Клийнтех България” в лицето на г-н Любомир Пейновски дариха съвременен нож за рязане на тъкани с генератор, който комбинира 2 технологии - ток и ултразвук на Специализирания детски комплекс в „Пирогов”. „Няма нищо по-хубаво от това деца да даряват за деца. Това ни кара да бъдем по-добри и да даваме най-доброто от себе си за децата. ”, сподели доц. Христо Шивачев, който оглавява детския комплекс в „Пирогов”. Тази година възможностите на екипа са много по-сериозни благодарение на факта, че  екипът на „Клийнтех България” се присъедини към \"Заедно в доброто\". Резултатът е на лице – за много по-кратко време благодарение на „Клийнтех България”  са събрани много повече средства, за да се закупи медицинското оборудване. „С д-р Шивачев ме събра нормална житейска ситуация, която е ежедневие за „Пирогов”. Дъщеря ми получи апандиситна криза и той я оперира по спешност, разбира се успешно. Така се роди тази прекрасна инициатива , която за мен лично и за фондацията „Клийнтех България”, е чест и удоволствие да бъдем част от нея”, разказа съуправителят на „Клийнтех България”  г-н Любомир Пейновски. Изпълнителният директор на УМБАЛСМ „Н. И. Пирогов” проф. Асен Балтов благодари на всички дарители за добрия пример, който дават. „ Изключително благодарни сме на малките герои от „Заедно в доброто” и на фондация „Клийнтех България”  , които направиха възможна инициативата тази година.”, отбеляза проф. Балтов. През 2017 година за Великден деца от \"Заедно в доброто\" дариха на детската хирургия специален инструментариум. Сподели:", "date": "2018.05.01", "title": "БЛАГОРОДСТВО! Деца дариха уникална техника на \"Пирогов\""}
