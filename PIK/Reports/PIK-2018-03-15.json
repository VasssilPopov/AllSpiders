{"url": "http://pik.bg/%D1%83%D0%B6%D0%B0%D1%81-%D0%B2-%D1%81%D0%B0%D1%89-%D0%BC%D0%BE%D1%81%D1%82-%D1%81%D0%B5-%D1%81%D1%80%D1%83%D1%82%D0%B8-%D0%B2-%D0%BC%D0%B0%D1%8F%D0%BC%D0%B8-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%BD%D0%B8%D0%BC%D0%BA%D0%B0-news735344.html", "text": "Няколко души загинаха при срутването на пешеходен мост в Международния университет на Флорида в Маями, съобщи Си Ен Ен. Засега не се знае колко хора са пострадали на или под моста, но на кадри от мястото се вижда, че отломките са затиснали автомобили, посочва Би Би Си. Според „Маями хералд“ неизвестен брой хора останали в капан под моста. В момента тече спасителна операция. Местните са помолени да избягват района. Сподели:", "date": "2018.03.15", "title": "УЖАС В САЩ! Мост се срути в Маями, има загинали (СНИМКА)"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B3%D0%BB%D0%BE%D1%80%D0%B8%D1%8F-%D0%B8-%D1%81%D0%B8%D0%BC%D0%BE%D0%BD%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%BB%D0%B5%D1%82%D0%BD%D0%B8%D1%8F-%D1%81%D0%B5%D0%B7%D0%BE%D0%BD-%D1%84%D0%BE%D0%BB%D0%BA-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D1%81%D0%BC%D0%B0%D1%8F-%D1%81%D1%8A%D1%81-%D1%81%D0%B5%D0%BA%D1%81%D0%B8-%D1%84%D0%BE%D1%80%D0%BC%D0%B8-%D0%BE%D1%82-%D0%B4%D1%83%D0%B1%D0%B0%D0%B9-%D1%81-news735275.html", "text": "В момента Глория и Симона Загорова се наслаждават на своята заслужена ваканция в Дубай. Лятото за тях вече започна, защото в момента събират тен на 30 градуса. Самата Глория публикува няколко горещи фотоса в социалната мрежа, от които се вижда, че е в страхотна форма, както винаги, а многобройните й почитатели не пропуснаха да я затрупат с комплименти. \"Усмихни се на живота и ще ти се усмихне и той\", е един от статусите, разкриващи прекрасното разположение на духа на певицата. Както разкри в последното си интервю при Слави Трифонов, в момента тя обръща нова страница в своя живот. \"Доста време не съм правила нови неща, нови песни, имах доста труден личен период. Миналата година не ми беше въобще до музика, но пък тази ще компенсирам нещата и ще се появи нов албум за моите почитатели. Аз съм такъв човек, че не обичам да гледам това, което е зад гърба ми. Явно доста компромиси съм правила и не искам да правя повече - не и с чувствата си, не и с душата си, защото никой не го заслужава\", коментира Гло. От Дубай майка и дъщеря не пропускат да поканят своите почитатели на два сериозни концерта, които им предстоят - на 28 март в Бургас и на 21 април във Варна. Сподели:", "date": "2018.03.15", "title": "ГОРЕЩО! Глория и Симона откриха летния сезон! Фолк легендата смая със секси форми от Дубай (СНИМКИ)"}
{"url": "http://pik.bg/%D0%B3%D1%80%D0%B8%D1%88%D0%BE-%D0%B2-%D0%B7%D0%B2%D0%B5%D0%B7%D0%B4%D0%BD%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news735272.html", "text": "Григор Димитров заяви участие на АТП 500 турнира на клей в Барселона още в средата на декември миналата година. Надпреварата ще се проведе в периода 23-29 април. Българинът беше вторият, който потвърди, че планира да се състезава в силния турнир след 10-кратния шампион Рафаел Надал, акцентира \"Тенис 24\". Тази седмица станаха известни имената и на другите тенисисти, които ще се конкурират в Барселона. Сред тях е финалистът от миналата година Доминик Тийм, двукратният шампион Кей Нишикори, четирикратният финалист Давид Ферер, както и белгиецът Давид Гофен, който ще участва на цели шест турнира на червени кортове. Наградният фонд този сезон в Барселона е увеличен и шампионът от надпреварата ще прибере чек за €501 000. Италианецът Фабио Фонини, който преди 3 години победи Рафаел Надал в състезанието, няма да бъде сред участниците този кампания. Последният, който влиза в основната схема е световният №80 Иво Карлович. Малек Джазири пък е първа резерва. Ето част от участниците в Барселона този сезон: 1. Рафаел Надал 2. Григор Димитров 3. Доминик Тийм 4. Давид Гофен 5. Кевин Андерсън 6. Пабло Кареньо Буста 7. Роберто Баутиста Агут 8. Диего Шварцман 9. Алберт Рамос 10 Адриан Манарино 11. Кей Нишикори 12. Хьон Чун 13. Андрей Рубльов 14. Фелисиано Лопес 15. Давид Ферер 16. Пабло Куевас 17. Филип Колшрайбер 18. Фернандо Вердаско 19. Юичи Сугита 20. Карен Хачанов Сподели:", "date": "2018.03.15", "title": "Гришо в звездна компания в Барселона!"}
{"url": "http://pik.bg/%D0%BF%D1%80%D0%BE%D0%BA%D1%8A%D0%BB%D0%BD%D0%B0%D1%82%D0%BE-%D0%BC%D1%8F%D1%81%D1%82%D0%BE-%D0%B7%D0%B0-5-%D0%B3%D0%BE%D0%B4%D0%B8%D0%BD%D0%B8-%D1%82%D1%80%D0%B8-%D0%B6%D0%B5%D1%81%D1%82%D0%BE%D0%BA%D0%B8-%D1%81%D0%B5%D0%BC%D0%B5%D0%B9%D0%BD%D0%B8-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B8-%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%B2-%D1%83%D0%B6%D0%B0%D1%81-%D0%BA%D1%8E%D1%87%D1%83%D0%BA-%D0%BF%D0%B0%D1%80%D0%B8%D0%B6-news735314.html", "text": "Телата на младите съпрузи, открити мъртви в апартамент в Кючук Париж днес следобед, вероятно са стояли около 13 часа в жилището, пишеTrafficNews.bg. Полицията работи по версията убийство с последвало самоубийство. Предполага се, че единият от съпрузите е намушкал с нож другия, а след това е сложил край на живота си. В апартамента се е намирало бебето на двойката, което съседите чували да плаче цяла нощ. Предположението е, че трагедията се е разиграла снощи, а детето е било само, докато труповете на родителите не са били намерени. Съседи описват младото семейство като \"мили и възпитани\", досега не са били свидетели на конфликти между тях. Трагедията се е разиграла на метри от друго кърваво местопрестъпление в Кючук Париж. През януари 2016 г. пловдивчанинът Благой  Сапунджиев уби жена си и детето си в дома им и след това отне собствения си живот - неригистриран стар армейски пистолет \"Валтер П38\". Телата на 5-годишната Петя, 29-годишната й майка Йорданка и 35-годишния й баща Благой са открити в жилището, в което живеели под наем, на ул. \"Асен Христофоров\" в пловдивския кв. \"Кючук Париж\". Намират ги майката на Благой и техният кум, които от сутринта безуспешно се опитвали да се свържат със семейството, след като разбрали, че той и Йорданка не са отишли на работа. Криминалистите установиха, че съпругът е застрелял първо жена си в главата, а после и момиченцето със стар незаконен пистолет \"Валтер\". Основната версия, по която работи полицията е, че причина за трагедията е ревност. Преди 5 години, в апартамент на бул. \"Македония\" бяха открити 4 трупа - двама млади родители и и децата им. 32-годишният военен Георги Тепавичаров, съпругата му Николина (29) и двете им деца Илия (8) и Ангел (4). Момченцата и младата жена са застреляни, докато спят. Бащата после се гръмнал сам, паднал и затиснал вратата на детската стая, е заключението на Военната прокуратура в Пловдив. Истинската причина за касапницата така и не излезе на бял свят. Като основен мотив за трагедията се сочат притесненията на Георги и Николина, които не успявали да обслужват банковите си кредити с месечна вноска от 3000 лв. От 2008 г. насам двамата взели три заема от общо 235 000 лв. На името на Николина се водел банков кредит от около 200 000 лв., получен чрез ипотека на семеен хотел в Чепеларе.  Съпругът й имал два по-малки заема. Парите били отпуснати от три банки. Сподели:", "date": "2018.03.15", "title": "ПРОКЪЛНАТО МЯСТО! За 5 години три жестоки семейни касапници хвърлиха в ужас Кючук Париж! "}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%80%D1%83%D1%81%D0%B8%D1%8F-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D1%81%D0%BA%D1%80%D0%B8%D0%B5-%D0%B8-%D0%B4%D0%B0-%D0%BC%D0%BB%D1%8A%D0%BA%D0%BD%D0%B5-news735277.html", "text": "Русия трябва да се скрие и да млъкне, каза британският военен министър Уилям Гавинсън (на снимката), предаде Би Би Си. Ръководителят на силовото ведомство на Обединеното кралство заяви, че отравянето на бившия полковник от Главното разузнавателно управление (ГРУ) Сергей Скрипал и дъщеря му Юлия Скрипал е варварски акт. \"В Москва взеха съзнателно политическо решение и предприеха много опасна политическа крачка. Това според мен се нарича прохладна война\", заяви Гавинсън. Думите на британския политик предизвикаха остра реакция в Москва. \"Имам чувството, че в Лондон крият нещо. Вероятно британците не искат да признаят, че използват бойни отровни вещества (БОВ) на своя територия и това ги изнервя, написа официалният говорител на руското външно министерство Мария Захарова във Facebook. 66-годишният мъж и 33-годишната жена бяха намерени в безсъзнание в югозападния английски град Солсбъри след отравяне с нервнопаралитичния газ \"Новичок\" (\"Новак\"). Днес британският премиер Тереза Мей посети мястото на инцидента. \"Ние сме твърдо убедени, че Русия стои зад този неописуем и жесток акт на насилие\", заяви тя. В четвъртък президентите на САЩ и Франция – Доналд Тръмп и Еманюел Макрон, канцлерът на Германия Ангела Меркел и Мей в обща декларация заклеймиха Русия. \"Ние категорично осъждаме първата атака с нервнопаралитичен газ в Европа от 1945 г. насам\", пише в документа. Сподели:", "date": "2018.03.15", "title": "Великобритания: Русия трябва да се скрие и да млъкне"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B1%D1%81%D0%BF-%D0%B2%D1%81%D0%B5-%D0%BE%D1%89%D0%B5-%D0%B6%D0%B8%D0%B2%D0%B5%D1%8F%D1%82-%D1%81-%D0%B8%D0%B4%D0%B5%D1%8F%D1%82%D0%B0-%D1%87%D0%B5-%D1%81%D0%B0-%D1%81%D0%BF%D0%B5%D1%87%D0%B5%D0%BB%D0%B8%D0%BB%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-news735342.html", "text": "Политическата обстановка в страната не е такава, каквато трябва да бъде. С наближаването на изборите, популизмът и фалшивите новини ще ни заливат все повече. БСП например все още живеят с идеята, че са спечелили президентските избори и се правят, че не виждат оценките на хората. Това заяви тази вечер председателят на ПГ на ГЕРБ и зам.-председател на партията Цветан Цветанов, който проведе среща с актива на Младежи ГЕРБ-София област. На събитието присъства и най-младият член на структурата – 18-годишната Рамона Дойнова, предаде пресцентърът на партията. „БСП в момента са в международна изолация. Видяхте как изкривиха дебата за Истанбулската конвенция. Политиката стана арена на непрекъснати нападки и дискредитиране на политическия опонент. Виждайки това отстрани, хората не забелязват всички хубави неща, които държавата и местната власт правят“, отбеляза Цветанов. Той посочи пред младежите, че сега никой не говори за европейската перспектива пред Западните Балкани, за кохезионната политика, за външнополитическите успехи на премиера Бойко Борисов, за отличните взаимоотношения между България  и Македония. „Вие обаче бъдете посланици на тези успехи. Казвайте на всички за тях. Хората трябва да знаят какво правителството на Бойко Борисов и управляващото мнозинство в парламента са направили. Срещайте се често с хората. Само така ще си върнем доверието им“, призова младите хора зам.-председателят на ГЕРБ и допълни, че е важно държавата да върви напред, да бъде лидер на Балканите и да се представите успешно по време на председателството. „Ние искаме държавата да е стабилна и работим в тази насока“, категоричен бе Цветан Цветанов. „ГЕРБ е единствената партия, която инвестира толкова много в младите хора“, посочи на свой ред председателят на Младежи ГЕРБ и зам.-министър на външните работи Георг Георгиев, който с участието си в 43-тото Народно събрание се превърна в най-младият депутат в историята. Той каза още, че младите хора имат възможността чрез партията да градят както себе си, така и да влияят върху процесите в държавата. „С работата и идеите си ние можем да направим България едно по-хубаво място за живеене“, заяви Георгиев. Сподели:", "date": "2018.03.15", "title": "Цветан Цветанов: БСП все още живеят с идеята, че са спечелили президентските избори"}
{"url": "http://pik.bg/%D0%BF%D1%83%D1%82%D0%B8%D0%BD-%D1%81%D0%BF%D1%8F%D0%BB-%D1%81-%D0%BF%D1%83%D1%88%D0%BA%D0%B0-%D0%BE%D1%82-%D0%BA%D0%B0%D0%BA%D0%B2%D0%BE-%D1%81%D0%B5-%D0%B5-%D1%81%D1%82%D1%80%D0%B0%D1%85%D1%83%D0%B2%D0%B0%D0%BB-%D1%80%D1%83%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news735274.html", "text": "Руският президент Владимир Путин за първи път разкри, че по време на работата си в Санкт Петербург през 90-те години на миналия век му се налагало да спи с оръжие, пише Монитор. Признанието на държавния глава прозвуча във втората част на филма на журналиста Андрей Кондрашов „Путин“. „Разказите за „бандитския Петербург“ са леко преувеличени, но като цяло ситуацията беше напрегната“, спомня си президентът и разказа, че на вилата си си е лягал да спи с оръжие. Във филма Путин разказа и за Краснознаменския институт /днешната Академия за външно разузнаване/, където е учил и се е подвизавал под оперативния псевдоним „Плавун“. Тогава всички студенти били записани с измислени фамилии, уточнява Кондрашов във филма си. На въпрос защо именно „Плавун“ Путин отговори, че не той сам е избирал псевдонима си, а това влизало в прерогативите на ръководството на курса му. Президентът разказа още, че след като напуснал работата си в кметството на Петербург, едва не станал шофьор на такси. „Не се шегувам. Какво ми оставаше, като отглеждахме две малки деца“, спомня си Путин. Тогава обаче дошло спасително предложение да се захване с юридически дела в президентската администрация в Москва. Путин си припомни и работата си като разузнавач в бившата ГДР и призна, че все още обича да пие любимото си пиво „Рьодеберг“, но се старае да го прави рядко, защото от него се образува „бирено коремче“. „Между другото Ангела /канцлерът на Германия Ангела Меркел-б.а./ от време на време, когато й гостувам, ме черпи с рьодебергска бира“, разкри Путин. Във филма си Кондрашов показа и кафенето в Дрезден, което навремето настоящият президент като разузнавач е обичал да посещава. Собственикът на заведението разказа, че дори е направил кът на Путин. Държавният глава си спомни как са играли футбол с колегите си от ЩАЗИ и разкри, че по време на демонстрациите след падането на желязната завеса е горял секретни документи, които не бивало да бъдат разгласявани. Путин дори изиграл ролята на преговарящ с множеството, дошло пред сградата на бившия КГБ в Германия, за да иска достъп до досиетата. Той дори излъгал демонстрантите, че е преводач. Спомняйки младостта си, Путин призна, че е обичал да кара с висока скорост своя Запорожец в родния си Ленинград, но посъветва зрителите да не следват примера му. Той разказа, че колата била спечелена на лотария от майка му през 1972 г. Семейството на Путин дори обсъждало варианта да продадат автомобила, защото живеели бедно в една стая в комунална квартира. Но все пак решили да оставят колата на сина си Владимир. Президентът разкри още, че когато бил едва на месец и половина, майка му го кръстила тайно от баща му, който тогава бил партиен функционер. По-късно се оказало, че Путин е бил кръстен от бащата на сегашния руски патриарх Кирил. Президентът разказа и за събитията през 2014 г., когато Крим бе присъединен към Русия. Путин разкри, че преди това САЩ са помолили Москва да призове тогавашния украински президент Виктор Янукович да не използва армия, а американците от своя страна дали дума да приберат демонстрантите от улиците на Киев. „Ние спазихме обещанието си, а след 2 дни се проведе държавен преврат“, каза държавният глава. На въпрос при какви обстоятелства би дал Крим и Севастопол на друга държава Путин отсече: „Вие какво!? Да не сте полудели!? Няма такива обстоятелства и никога няма да има“. Във филма бе разказано и за първия опит за покушение над руския президент. То било планирано в края на 2000 г. от терорист от Ал Каида, който възнамерявал да взриви бомби на Алеята на героите в Баку, където се очаквал да пристигне Путин. Спецслужбите на Русия и Азербайджан обаче осуетили атентата. Путин разказа и за тежките дни по време на терористичния акт през октомври 2002 г., когато екстремисти взеха за заложници 912 души в Театралния дом на ул. „Дубровка“ в Москва. Тогава театърът бе взет с щурм, при който терористите бяха ликвидирани, но загинаха и 103-ма от заложниците. Спомняйки се онези събития, Путин сподели, че тогава, давайки заповед за щурма, се уединил в параклиса в Кремъл. Тогава той, молейки се, за първи път в живота си паднал на колене пред иконите. Президентът дори призна, че една от целите на терористите тогава била да превземат и автобус със заложници, които да откарат на Червения площад и там да ги разстрелват един по един. Във филма на Кондрашов бившият премиер на Италия и отколешен приятел на Путин Силвио Берлускони разказа, че винаги, когато гостува на президента му разказва свежи италиански вицове, а той на него - руски. За Путин пред руския журналист говори и бившият канцлер на Германия Герхард Шрьодер, който заяви, че те с Путин си приличат по това, че и двамата са живели в кошмарни условия в детството си. В лентата, която излиза броени дни преди изборите за президент на страната, Путин направи и важно заявление. Той обяви, че Върховният съд на Русия ще бъде преместен от Москва в Петербург. „Въпросът е статусен, но въпреки това е важен. Всички наричат Петербург втора столица“, мотивира се държавният глава и припомни, че Конституционният съд вече се помещава в Петербург. Според Путин, „няма да е лошо, ако съдебната власт на страната е леко встрани от изпълнителната“. Путин анонсира и полет до Марс, който е планиран за идната година. „Сега ще осъществяваме безпилотни, а след това и пилотирани полети – за изследване на далечния космос, в изпълнение на лунната ни програма и за изследване на Марс“, посочи президентът, уточнявайки, че първата мисия до червената планета е планирана за 2019 г. Сподели:", "date": "2018.03.15", "title": "Путин спял с пушка! От какво се е страхувал руският президент"}
{"url": "http://pik.bg/%D0%BC%D0%B2%D0%BD%D1%80-%D0%BD%D1%8F%D0%BC%D0%B0-%D0%B4%D0%B0%D0%BD%D0%BD%D0%B8-%D0%B7%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D0%B2-%D0%BC%D0%B0%D1%8F%D0%BC%D0%B8-news735346.html", "text": "МВнР До момента няма постъпила информация за пострадали български граждани при срутването на новопостроен пешеходен мост по-рано днес в Маями, Флорида в САЩ, съобщиха от пресцентъра на . Започнала е операцията по спасяването на всички, които са останали затрупани под моста. Мостът се е намирал в близост до международния университет във Флорида. Посолството ни във Вашингтон следи развитието на ситуацията и е в постоянна връзка с местните власти. Българските граждани, които желаят да получат актуална информация, или да подадат сигнал за техни близки, могат да го направят на дежурните телефони на посолството на Република България във Вашингтон: +1 202 387 0174 и +1 202 299 0273, или на дежурните в извънработно време: +1 202 387 0174, +1 202 387 5770. Сподели:", "date": "2018.03.15", "title": "МВнР: Няма данни за пострадали българи при инцидента в Маями"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BE%D1%82%D0%B8%D0%B2%D0%B0-%D0%BD%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B6%D0%B5%D0%BD%D0%B8%D1%82%D0%B5-news735283.html", "text": "ПП ГЕРБ Председателят на парламентарната Комисия по вътрешна сигурност и обществен ред Цветан Цветанов ще участва на 16 март 2018 г. в международната конференция „Сигурно бъдеще за жените – сигурно бъдеще за всички“. Това съобщиха от пресцентъра на . Форумът ще се състои в хотел „Хилтън“ в София, а негов организатор е фондация „Асоциация Анимус“. Събитието ще се проведе под патронажа на еврокомисаря по въпросите на цифровата икономика и цифровото общество Мария Габриел. Цветан Цветанов ще изнесе лекция в рамките на панела „Превенция и борба с насилието на жени – цялостна законодателна рамка и подход към проактивни политики“ в 10.00 часа. Сподели:", "date": "2018.03.15", "title": "Цветанов отива на конференция за сигурността на жените"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%84%D1%80%D0%B0%D0%BD%D1%86%D0%B8%D1%8F-%D1%81%D0%B0%D1%89-%D0%B8-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D1%81-%D0%BE%D0%B1%D1%89%D0%B0-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F-%D0%BF%D0%BE-%D1%81%D0%BB%D1%83%D1%87%D0%B0%D1%8F-%D1%81%D1%8A%D1%81-%D1%81%D0%B5%D1%80%D0%B3%D0%B5%D0%B9-%D1%81%D0%BA%D1%80%D0%B8-news735286.html", "text": "Guardian, цитиран от \"Фокус\" Великобритания, Франция, САЩ и Германия излязоха с обща декларация по случая със Сергей Скрипал, в която случаят е осъден като „нападение срещу суверенитета на Великобритания“, пише вестник . Според разпространения от „Даунинг стрийт“ №10 текст, „използването на бойно отровно вещество, разработен в Русия вид, представлява първото употребяване на нервнопаралитично вещество в Европа от Втората световна война насам“. Според четирите държави, нападението представлява „заплаха за сигурността на всички нас“. В съобщението се казва още, че Великобритания е споделила с останалите страни своите опасение за възможността Русия да стои зад атаката, като от Париж, Берлин и Вашингтон са съгласни, че „няма правдоподобно друго обяснение“, като се има предвид и „невъзможността на Русия да отговори на легитимното искане от Лондон“, което според общата декларация „още повече подчертава отговорността“ на Москва. Сподели:", "date": "2018.03.15", "title": "Великобритания, Франция, САЩ и Германия излязоха с обща декларация по случая със Сергей Скрипал"}
{"url": "http://pik.bg/%D1%81%D1%82%D1%80%D0%B5%D0%BB%D0%B5%D1%86%D1%8A%D1%82-%D0%BE%D1%82-%D1%84%D0%BB%D0%BE%D1%80%D0%B8%D0%B4%D0%B0-%D0%B7%D0%B0%D1%81%D1%82%D0%B0%D0%BD%D0%B0-%D0%BE%D1%82%D0%BD%D0%BE%D0%B2%D0%BE-%D0%BF%D1%80%D0%B5%D0%B4-%D1%81%D1%8A%D0%B4%D0%B0-news735211.html", "text": "19-годишният Никълъс Крус, който уби 17 души в във Флорида се яви пред съда, но запази пълно мълчание с наведена глава. Поради отказа му да говори съдията разпореди да се запише, че не се признава за виновен по предявените му 34 обвинения, за да може процесът да продължи, предава Би Ти Ви. Адвокатът на Крус подчерта, че той ще се признае за виновен, ако обвинението се откаже от смъртната присъда. Прокуратурата обаче отхвърли сделката. Вчера в цялата страна ученици проведоха протестни демонстрации с настояване за по-строг контрол върху огнестрелните оръжия. Сподели:", "date": "2018.03.15", "title": "Стрелецът от Флорида застана отново пред съда"}
{"url": "http://pik.bg/%D0%B8%D1%81%D0%BA%D0%B0%D0%BD%D0%B5-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B4%D0%B0-%D1%81%D0%B5-%D0%B8%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%B4%D0%B0%D0%BB%D0%B8-%D0%B7%D0%B0%D1%81%D0%BF%D0%B8%D0%B2%D0%B0%D1%82-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-news735229.html", "text": "В периода 2010-2016 г. ранените в катастрофи са били над 56 000, а загиналите - 5392, каза Пенка Георгиева от пациентски организации \"Заедно с теб\", цитирайки данни от МВР. Шофьорите да се изследват задължително за обструктивна сънна апнея , настояват лекари от Българското дружество по сомнология, представители на пациентски и граждански организации. Ако се докаже, че професионален шофьор страда от болестта, да премине на терапия, която да бъде плащана от държавата, предлага доц. Милена Миланова , сомнолог. Тя съветва при повишена сънливост през деня, задължително да се потърси лекарска помощ, предава БТА. На дремливо шофиране се дължат между 10 и 30% от пътнотранспортните произшествия, казва сомнологът доц. Кирил Терзийски . Вероятно в България около 200 000 мъже и 150 000 жени над 50-годишна възраст страдат от обструктивна сънна апнея. Сподели:", "date": "2018.03.15", "title": "Искане: Шофьорите да се изследват дали заспиват зад волана"}
{"url": "http://pik.bg/%D1%89%D1%83%D1%80%D0%B0%D1%87%D0%BA%D0%B0-%D0%BA%D1%80%D0%B8%D1%81%D0%B8%D1%8F-%D1%80%D0%B0%D0%B7%D0%BC%D0%B0%D0%B7%D0%B0-%D1%82%D0%BE%D1%80%D1%82%D0%B0-%D0%B2-%D0%BB%D0%B8%D1%86%D0%B5%D1%82%D0%BE-%D1%81%D0%B8-%D0%B0-%D0%BF%D0%BE%D0%B2%D0%BE%D0%B4%D1%8A%D1%82-%D0%B5-%D1%81%D0%BD%D0%B8%D0%BC%D0%BA%D0%B8-news735197.html", "text": "Детето-чудо, както наричат Крисия Тодорова заради невероятния ѝ глас, доказа, че въпреки звездния си статут, все още е дете и като всяко дете прави щуротии. Последната си детинска хрумка включваше торта, която младата певица използва съвсем не по предназначение. Това, което Крисия направи с въпросната торта, шокира мнозина, но и разсмя мнозина. С видеоклипа, който талантливата певица засне и публикува в сряда в \"Инстаграм\", тя отпразнува факта, че вече има 50 000 последователи в социалната мрежа. На кадрите се вижда как момичето размазва лицето си в сметанова торта, върху която е изписано 50 k - броят на феновете, които я следват. Малко преди да публикува видеото, Крисия пусна снимка на вече обезобразената торта, като към нея написа: \"50 000 прекрасни хора ме следват тук\". Видеото бе гледано от над 17 000 потребители и получи почти 3000 харесвания. Крисия напоследък се изгуби от публичното пространство, пишат от \"Факти.бг\". Преди време семейството й официално оповести, че тя вече няма да има участия в \"Шоуто на Слави\", за да може да наблегне на уроците. Сподели:", "date": "2018.03.15", "title": "ЩУРАЧКА! Крисия размаза торта в лицето си, а поводът е... (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8%D1%8F%D1%82-%D0%B3%D0%BB%D0%B0%D1%81-%D0%BB%D0%B8%D1%81%D0%B0-%D0%B4%D0%B6%D0%B5%D1%80%D0%B0%D1%80%D0%B4-%D0%B8-%D0%BF%D0%BB%D0%B0%D0%BD%D0%B5%D1%82%D0%B0%D1%82%D0%B0-%D0%BA%D0%B0%D0%BC%D0%B4%D0%B6%D0%B0%D0%BB%D0%BE%D0%B2-%D0%BE%D1%82%D0%BD%D0%B5%D1%81%D0%BE%D1%85%D0%B0-%D0%BF%D1%83%D0%B1%D0%BB%D0%B8%D0%BA%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-news735337.html", "text": "Маестро Йордан Камджалов за пореден път отвя публиката с неочакван „прочит“ на музикално произведение снощи в зала 1 на НДК „Скръбните песни“ на Хенрих Гурецки звучаха покъртително в изпълнение на феноменалната Лиса Джерерд, която въведе публиката в света на дълбоката горест с познатите си лични хитове и съвършено изненадващото изпълнение на „Вехади“ по Учителя Петър Дънов. Мистика, необяснима енергия и виртуозно единение на оркестър, хор и изпълнител завладяха публиката. Лиса Джерард пя „Скръбните песни“ по нечуван досега начин и се налага да признаем, че на по-смел творчески експеримент отдавна не сме били свидетели, коментират музикални спецове. Залата аплодира бурно Дивата, Genesis orchestra и Музикална лаборатория за човека. Младият диригент Йордан Камджалов е изумителен, по думите на Лиса Джерерд. Тя сподели, че никога не е работила по подобен метод и в подобни срокове. Вокалният феномен долетя у нас на 12 март, а концертът беше вчера. Събитието определено ще остане дълго като най-високия връх в ландшафта на класическото музикално изкуство, казват зрители на уникалния концерт. Сподели:", "date": "2018.03.15", "title": "Извънземният глас Лиса Джерард и планетата Камджалов отнесоха публиката в София"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D0%BE%D0%B4%D0%BD%D0%B8%D0%BD%D0%B8-%D0%B8-%D1%81%D1%8A%D1%81%D0%B5%D0%B4%D0%B8-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BE%D1%82-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81-%D0%BF%D1%8A%D1%80%D0%B2%D0%B8-%D0%B2%D0%B5%D1%80%D1%81%D0%B8%D0%B8-%D1%81%D0%BD%D0%B8%D0%BC%D0%BA%D0%B0%D0%B2%D0%B8%D0%B4%D0%B5-news735336.html", "text": "Майката и бащата на Ради Енев, открит мъртъв в апартамент в Кючука, избухнаха в сълзи пред блока, където е станала касапницата, пише трафикнюз. Те разговаряха за кратко с разследващите и директора на пловдивската полиция комисар Илков пред жилищната сграда. Видимо възрастните хора бяха съсипани от нещата, които чуха от униформените. След разговора те се качиха в кола и бяха отведени от местопрестъплението. Хората в района разказаха че Илияна и Ради били кротки хора. Скоро са се оженили и малко след това се появило на бял свят детенцето им. „Не сме ги чували да се карат. Нямало е скандали. Излизаха си заедно, с детето. Усмихнати, поздравяваха. Момичето си гледаше детето, а Ради имаше добра работа”, коментира съседка на семейство Еневи. Огледите приключиха преди минути, като утре се очаква втори такъв. По думите на съсед на Илияна и Ради, жената първа е намушкала съпруга си, а след това е сложила край на живота си. Припомняме, че следобед телата на двамата  бяха намерени, след като съседка повикала полиция. Тя в продължение на няколко часа чувала писъците на бебето и след като позвънила няколко пъти и никой не отворил, се обадила на 112. От полицията обявиха, че ще дадат официално изявление утре. , Сподели:", "date": "2018.03.15", "title": "ИЗВЪНРЕДНО! Роднини и съседи на жертвите от касапницата в Пловдив с първи версии (СНИМКА/ВИДЕО)"}
{"url": "http://pik.bg/%D0%BA%D0%BD%D0%B4%D1%80-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F-%D1%81-%D1%88%D0%B2%D0%B5%D1%86%D0%B8%D1%8F-%D0%BA%D0%BE%D1%8F%D1%82%D0%BE-%D0%B5-%D0%B7%D0%B0%D1%89%D0%B8%D1%82%D0%BD%D0%B8%D0%BA-%D0%BD%D0%B0-%D0%B8%D0%BD%D1%82%D0%B5%D1%80%D0%B5%D1%81%D0%B8%D1%82%D0%B5-%D0%BD%D0%B0-%D1%81%D0%B0%D1%89-news735333.html", "text": "AFP Външният министър на Северна Корея пристигна в Швеция с цел преговори в четвъртък, като посещението му ще продължи два дни, съобщава , като се позовава на данни от свои репортери, пише \"Фокус\". Министърът Ли Йон-хо е кацнал на летище „Арланда“ в Стокхолм, преди да бъде качен в дипломатически автомобил, без да дава изявления пред медиите. Първият дипломат на Пхенян ще проведе разговори със своя шведски колега Маргот Валстрьом, като медията отбелязва, че Швеция играе ролята на защитник на интересите на САЩ в Северна Корея. По-рано шведският министър-председател заяви, че страната му е готова да изиграе ролята на домакин на срещата между Ким Чен-ун и Доналд Тръмп. Министър-председателят Щефан Льовен подчерта пред местни медии ролята на страната като „гарант“ за интересите на САЩ в Северна Корея, по силата на споразумение, което позволява на Вашингтон да използва шведското посолство в Пхенян за дипломатически цели. Според Льовен, фактът, че Швеция разполага с представителство в Северна Корея от 70-те години е „изградил връзка с Пхенян, в която те чувстват, че могат да ни се доверят“ Сподели:", "date": "2018.03.15", "title": "КНДР преговаря с Швеция, която е защитник на интересите на САЩ"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%B0%D1%82%D0%B0%D0%BA%D0%B0-%D0%BF%D0%BE-%D1%86%D1%81%D0%BA%D0%B0-news735258.html", "text": "Главният мениджър на ЦСКА - Стойчо Стоилов, съзря съдийски заговор срещу голямата звезда на отбора - Фернандо Каранга. Ето какво заяви Стоилов в пространно интервю пред \"Лайвспорт\". \"Мисля, че някои хора много са се уплашили от Каранга. Не мисля, че той е най-грубият футболист в първенството. Има много по-груби играчи, но за тях няма истерия. Мога да дам пример със Сисиньо, където цяла България видя удар без топка при спряна играч в мача на Лудогорец с Берое. Във всяка една държава това деяние ще бъде санкционирано с червен картон. Съдията си замълча, няма жалба от отбора. При нас обаче има. Не смятам, че Пирин и Дунав имат интерес да подават жалби, а трети отбор. Това е Лудогорец. Те действат с всякакви прийоми, но аз вече не съм изненадан. Ние преодоляваме всичко. Имам информация, че на съдийските семинари специално се обръща внимание на Каранга. На него трябвало да се вдигат жълти картони при всяка една по емоционална проява. Това също се прави умишлено, за да може да бъде изваден от плейофите с картони, когато са и най-важните срещи. Тези всичките неща ги прави административният директор на Лудогорец Георги Караманджуков. Да не мислите, че на мача с Левски голмайсторът на Берое Педро Еуженио случайно е бил изгонен и пропусна точно двубоя с Лудогорец. Ние водим война от година и половина с Лудогорец. Те явно искат да са 10 години шампиони подред и да счупят рекорда на ЦСКА, който е 9. Ние си гледаме нашия отбор и искаме да се представим добре в Европа. Такова представяне минава единствено през първо място в България, което осигурява участие в Шампионската лига. От квалификациите на Лига Европа е много трудно да влезеш в групите на турнира. Хората може би са прави като казват, че който и да бъде сложен за шеф на съдиите, той е зависим от Кирил Домусчиев. С оглед на това, което става, най-резонното е човек да си го помисли. Българските съдии не са лоши, въпросът е да няма странични фактори, които да им влияят. Ние правим на \"Армията\" хикс с Черно море. Не играхме добре, но имахме положения, които за съжаление изпуснахме. Не знам защо се отложи Купата. В европейските страни като не може да се изиграе определен кръг се измества самия кръг за еди коя си дата. А у нас се промени цялото първенство. Ясно е защо бе направено това. Купата я сложиха веднага след нашия мач с Лудогорец. С това действие на БФС се готви Лудогорец да е шампион, а Левски да вземе Купата\". Сподели:", "date": "2018.03.15", "title": "Жестока атака по ЦСКА?"}
{"url": "http://pik.bg/%D1%80%D1%83%D1%81%D0%B8%D1%8F-%D0%BD%D0%B8%D0%BA%D0%BE%D0%B3%D0%B0-%D0%B4%D0%BE%D1%80%D0%B8-%D0%BF%D0%BE-%D1%81%D1%8A%D0%B2%D0%B5%D1%82%D1%81%D0%BA%D0%BE-%D0%B2%D1%80%D0%B5%D0%BC%D0%B5-%D0%BD%D0%B5-%D1%81%D0%BC%D0%B5-%D1%80%D0%B0%D0%B7%D1%80%D0%B0%D0%B1%D0%BE%D1%82%D0%B2%D0%B0%D0%BB%D0%B8-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%BE%D1%82%D0%BE-%D0%BE%D1%80%D1%8A%D0%B6%D0%B8%D0%B5-%D0%BD%D0%BE%D0%B2%D0%B8%D1%87%D0%BE%D0%BA-news735334.html", "text": "Русия никога не е имала, включително по съветско време, програма за разработване на \"Новичок\" - нервнопаралитичното вещество, с което се твърди, че е бил отровен бивш руски разузнавач в Обединеното кралство. Това е заявил днес руският заместник-външен министър Сергей Рябков, цитиран от агенция Интерфакс, предадоха Франс прес и Ройтерс. \"Не е имало никаква програма за разработване на химически оръжия с името \"Новичок\" нито в СССР, нито в Русия\", каза той. Москва, по думите му, е започнала да подготвя ответни мерки срещу най-новата серия американски санкции, обявени днес от Вашингтон в отговор на предполагаемата руска намеса в президентските избори през САЩ през 2016 г. Сподели:", "date": "2018.03.15", "title": "Русия: Никога, дори по съветско време, не сме разработвали химическото оръжие \"Новичок\""}
{"url": "http://pik.bg/%D0%BF%D1%80%D0%B5%D0%B4%D0%B8-%D0%B4%D0%B5%D1%80%D0%B1%D0%B8%D1%82%D0%BE-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%B2-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D0%BF%D0%B0%D1%80%D0%BE-%D0%BD%D0%B8%D0%BA%D0%BE%D0%B4%D0%B8%D0%BC%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%B0%D0%BD%D0%B0%D0%BB%D0%B8%D0%B7-%D0%B7%D0%B0-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BA%D0%B0%D1%80%D0%B0%D0%BD%D0%B3%D0%B0-news735261.html", "text": "Легендата на ЦСКА - Аспарух Никодимов, коментира поведението на терена на \"червената\" звезда - Фернандо Каранга. Според него бразилецът се държи като наивно дете и трябва да бъде строго смъмрен от своите треньори. Паро е на мнение, че предстоящото дерби с Левски ще бъде доста напрегнато. Според него сега е било моментът и двата гранда да докажат колко са големи. Големият мач е в неделя от 13:00 часа на Националния стадион. \"Треньорите и шефовете трябва да седнат и да поговорят много сериозно с Каранга. Да му дръпнат ушите и да се усети малко. Държи се като някакво дете. Не знам дали нарочно не си изкарва картони. Играеше си с бръснача срещу Пирин и то точно преди вечното дерби. Това не е нормално поведение за мен. Ами ако го накажат?! Да не говорим, че вече виси с картони и при нов ще му спрат правата за два мача. Просто не се замисля, действа импулсивно и на моменти безотговорно. Каквото му хрумне на момента, и го прави. Ръководството и треньорите трябва да се намесят - да го предупредят, да проведат много сериозен разговор с него, преди да е станало късно. Да му дръпнат юздите, да го стопират, за да не издъни отбора във важните мачове. Каранга трябва да осъзнае, че действа твърде необмислено в някои ситуации. Не бива да се чувства безнаказан\", коментира Никодимов пред \"Тема Спорт\". \"Иначе е неоспорим факт, че той е ключов играч за ЦСКА с огромен принос за точковия актив на отбора. Непримирим е и притежава характер на победител. Дербито в неделя ще е доста напрегнато. Сега е моментът двата отбора да покажат колко са големи. За ЦСКА мнението си го казах неведнъж - че не се представя, както през есента. Левски и те са с колебания. Ту дръпнат напред, ту назад. За един мач обаче винаги можеш да се мобилизираш\", отчете Никодимов. Сподели:", "date": "2018.03.15", "title": "ПРЕДИ ДЕРБИТО! Тежки думи в ЦСКА-София! Паро Никодимов с горещ анализ за \"звездата\" Каранга"}
{"url": "http://pik.bg/%D0%B8%D0%B7%D0%B3%D0%BE%D0%BD%D0%B8%D1%85%D0%B0-%D1%82%D1%80%D0%B8%D0%BC%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%86%D0%B8-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D0%BF%D1%80%D0%B8%D0%BB%D0%B8%D1%87%D0%BD%D0%B8-%D1%81%D0%BD%D0%B8%D0%BC%D0%BA%D0%B8-%D1%81%D1%8A%D1%81-%D1%81%D0%B2%D0%B0%D0%BB%D0%B5%D0%BD%D0%B8-%D0%B3%D0%B0%D1%89%D0%B8-%D0%B2-%D0%BC%D0%B0%D1%87%D1%83-%D0%BF%D0%B8%D0%BA%D1%87%D1%83-news735257.html", "text": "Трима европейски туристи – германец, швейцарец и холандец, бяха изгонени от архитектурния комплекс Мачу Пикчу – най-известната крепост на инките, изградена в южната част на Перу, тъй като си направили снимки, на които показват задните си части, предаде Франс прес. \"Тримата туристи свалиха панталоните си и си направиха снимки, показвайки задните си части. Това не е разрешено на територията на комплекса. В съответствие с вътрешните правила те бяха изгонени от Мачу Пикчу, но не са задържани\", поясниха от перуанската полиция. Изгонените са 21-годишен германец, 24-годишен швейцарец и 26-годишен холандец, информира Би Ти Ви. Цитаделата Мачу Пикчу от 15 век се намира на 60 км от Куско, древната столица на империята на инките. През юни 2014 г. министерството на външната търговия и туризма на Перу припомни, че нудисткият туризъм е забранен, след като много посетители се разсъблекли, за да си направят снимки в цитаделата. Сподели:", "date": "2018.03.15", "title": "Изгониха трима европейци заради неприлични снимки със свалени гащи в Мачу Пикчу"}
{"url": "http://pik.bg/%D0%BC%D1%8A%D1%80%D0%B8-%D0%BF%D1%80%D0%B5%D0%B4%D0%B8-%D0%B4%D0%B5%D1%80%D0%B1%D0%B8%D1%82%D0%BE-%D0%BD%D0%B0%D0%B4%D1%8F%D0%B2%D0%B0%D0%BC-%D1%81%D0%B5-%D0%BB%D0%B5%D0%B2%D1%81%D0%BA%D0%B8-%D0%B4%D0%B0-%D1%81%D0%BF%D0%B5%D1%87%D0%B5%D0%BB%D0%B8-%D0%BD%D1%8F%D0%BC%D0%B0-%D0%BA%D0%B0%D0%BA-%D0%B4%D0%B0-%D0%BF%D0%BE%D0%B6%D0%B5%D0%BB%D0%B0%D1%8F-%D1%83%D1%81%D0%BF%D0%B5%D1%85-%D0%BD%D0%B0-%D1%81%D1%82%D0%B0%D0%BC%D0%B5%D0%BD-news735349.html", "text": "Новият селекционер на националния отбор на Казахстан - Станимир Стоилов, не скри, че се надява любимият му Левски да триумфира в дербито с ЦСКА-Софиятази неделя, от 13:00 часа, на Националния стадион \"Васил Левски\". \"Очаквам по-добрият отбор да победи. Не трябва да поставяме съдиите на преден план. Ако футболистите се държат професионално, няма да има проблеми\", коментира Мъри пред \"Дарик\". \"В този мач трудно можем да говорим за сметки и изчисления. Такива могат да се правят за Купата на България. За първенство винаги победата е важна. Като възможности и двата отбора са изравнени, но Левски психологически е в по-спокойна ситуация и може да изиграе добър мач. В шампионата напрежението при \"сините\" е по-малко\", коментира главният \"виновник\" за \"Синята приказка\". \"Надявам се Делио Роси да придаде облик на отбора и да го изведе до победи. Няма как да пожелая успех в тези мачове на Стамен Белчев, който ми е приятел. Той има опит, но на Роси е далеч по-голям опит, водил е отбори на много по-високо ниво. Хората трябва да са доволни, че ще видят пет мача между Левски и ЦСКА. Надявам се Левски да ги спечели\", добави още Стоилов. Сподели:", "date": "2018.03.15", "title": "Мъри преди дербито: Надявам се \"Левски\" да спечели, няма как да пожелая успех на Стамен"}
{"url": "http://pik.bg/%D0%BB%D1%8E%D0%B1%D0%BE%D0%B2-%D0%B8-%D0%BE%D0%BC%D1%80%D0%B0%D0%B7%D0%B0-%D0%B8%D0%BB%D0%B8%D0%B0%D0%BD%D0%B0-%D1%80%D0%B0%D0%B5%D0%B2%D0%B0-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%8A%D1%81-%D1%81%D0%B8%D0%BB%D0%BD%D0%B8-%D0%B4%D1%83%D0%BC%D0%B8-%D0%B7%D0%B0-%D0%BD%D0%B5%D1%88%D0%BA%D0%B0-%D1%80%D0%BE%D0%B1%D0%B5%D0%B2%D0%B0-news735266.html", "text": "Истината е, че аз уважавам и обичам Нешка Робева, обяви президентът на Българската федерация по художествена гимнастика (БФХГ) Илиана Раева в гостуването си на предаването \"На Кафе\". \"С Нешка си имаме циклични изрази на любов и комуникация, която ние си разбираме много добре. Обществото я разбира по различен начин. Това е нещо, което се е случвало и преди. Тя си има свое мнение, аз си имам мое мнение. Тя иска аз да имам нейното мнение и обратно. Всяка си отстоява своето мнение\", каза Раева. \"Тя е била мой треньор. Научила съм от нея много неща. Още от едно време имам различно виждане за нещата. Смятам, че към момента съм един добър ръководител. Имам подкрепата на всички клубове в страната. Това, че не се отказвам и се боря за начина, по който искам да се развива гимнастиката, на нея не й харесва.Там всъщност е конфликтът\", заяви още президентът на федерацията по художествена гимнастика. Раева пожела много успехи за гимнастиката през предстоящия сезон и благодари на министерството на младежта и спорта за финансовата подкрепа към федерацията по художествена гимнастика. В сряда ММС и БФХГ в лицето на министър Красен Кралев и Илиана Раева подписаха договор за Световното първенство в София в размер на 1 260 000 лева, акцентира \"Новспорт\". \"Пожелавам си гимнастиката да продължи да носи такава наслада на хората. Да бъде гордостта на българите по целия свят. Пожелавам си момичетата да са здрави. Има фантастична атмосфера в залата, много са мотивирани момичетата. Треньорите също са много вдъхновени\", каза Илиана Раева. \"Много искам момичетата да се покажат във възможно най-добрата си светлина. Ще имаме една много трудна и тежка година, защото в България ще има световно първенство. Всички го очакват с огромно нетърпение. Работим страшно много по организацията. Срещам изключителна подкрепа от всякъде, най-вече от държавата, за да се осъществи едно такова голямо събитие. Вярвам и се надявам да имаме много поводи за радост\", допълни тя. Сподели:", "date": "2018.03.15", "title": "ЛЮБОВ И ОМРАЗА! Илиана Раева изригна със силни думи за Нешка Робева"}
{"url": "http://pik.bg/%D0%BD%D1%8F%D0%BA%D0%BE%D0%BB%D0%BA%D0%BE-%D1%82%D1%80%D0%B8%D0%BA%D0%B0-%D0%B7%D0%B0-%D0%BF%D0%B5%D1%81%D1%82%D0%B5%D0%BD%D0%B5-%D0%BD%D0%B0-%D0%BF%D0%B0%D1%80%D0%B8-%D0%B4%D0%BE%D0%BA%D0%B0%D1%82%D0%BE-%D0%BF%D1%8A%D1%82%D0%B5%D1%88%D0%B5%D1%81%D1%82%D0%B2%D0%B0%D1%82%D0%B5-news735162.html", "text": "Ако искате да видите света, но се притеснявате, че не можете да си го позволите, има няколко неща, които трябва да знаете. Insider предлага няколко трика за пестене на пари. Това може да ви спести доста пари, а освен това е и по-здравословно. Ако искате да спестите пари по време на пътуване и да намерите нови приятели - хостелът е начина. Това може да ви спести доста пари. Ако едно семейство ви предложи свободно място за престой, то си заслужава. Върнете жеста с някакъв вид труд. Ще ви излезе по-евтино, ще натрупате и неподозирани впечатления от местната култура и  ще сте далеч от тълпите туристи. Сподели:", "date": "2018.03.15", "title": "Няколко трика за пестене на пари, докато пътешествате"}
{"url": "http://pik.bg/%D1%82%D1%83%D1%81%D0%BA-%D1%81%D0%B5-%D0%B2%D0%BA%D0%BB%D1%8E%D1%87%D0%B2%D0%B0-%D0%B2-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BF%D0%BE-%D0%BA%D0%B0%D0%B7%D1%83%D1%81%D0%B0-%D1%81%D0%BA%D1%80%D0%B8%D0%BF%D0%B0%D0%BB-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD-news735335.html", "text": "РИА Новости, цитирана от \"Фокус\". Има вероятност лидерите на 28-те държави членки на Европейския съюз да обсъдят случая със Сергей Скрипал в рамките на двудневната среща, започваща на 22 март в Хелзинки, това са съобщили източници от пресслужбата на Европейския съвет за Според информацията на руската агенция, по време на свое посещение в Хелзинки миналата седмица, председателят на Съвета Доналд Туск е изразил готовността си да включи за разглеждане темата около Скрипал по време на срещата, като знак на поддръжка за Лондон. Информацията предстои да бъде потвърдена или отхвърлена. Сподели:", "date": "2018.03.15", "title": "Туск се включва в работата по казуса \"Скрипал\" в подкрепа на Лондон"}
{"url": "http://pik.bg/%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B8-%D1%81%D0%BA%D0%B0%D0%BD%D0%B4%D0%B0%D0%BB-%D0%B6%D0%B8%D1%80%D0%B8%D0%BD%D0%BE%D0%B2%D1%81%D0%BA%D0%B8-%D1%81%D0%BC%D1%80%D0%B0%D0%B7%D0%B8-%D0%BB%D0%BE%D0%BD%D0%B4%D0%BE%D0%BD-%D0%B4%D0%B2%D0%B5-%D1%80%D0%B0%D0%BA%D0%B5%D1%82%D0%B8-%D0%B8---%D1%81%D0%B1%D0%BE%D0%B3%D0%BE%D0%BC-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-news735119.html", "text": "Кандидатът за президент и лидер на руската Либерално-демократическа партия (ЛДПР) Владимир Жириновски остро нападна Великобритания и премиера Тереза Мей в отговор на решението на Лондон да изгони 23 руски дипломати и да прекрати двустранните контакти на високо ниво. В предизборен дебат, предаван по телевизията \"Россия 1\", той отсече \"Достатъчни са две ракети и - сбогом, Тереза Мей!\". \"Външната политика - това е лицето на държавата. Не трябва да допускаме някой да ни обижда, да ни прави на глупаци, да ни заплашва, да ни лепи етикети и да ни предявява ултиматуми. Главнокомандващият да изпрати Балтийския флот към бреговете на Британия\", разпалено обясни Жириновски. Лондон официално обвини Русия за опита за отравянето на бившия руски двоен агент Сергей Скрипал и дъщеря му с бойното отровно вещество \"Новичок\", разработено по време на Студената война в СССР. Русия категорично отрича да е замесена в случая и твърди, че производството на \"Новичок\" е прекратено отдавна, а всички налични количества са били унищожени. \"И още нещо ще ви припомня. Хрушчов веднъж каза на британците: Достатъчни са ми две ракети и вашите острови ще престанат да съществуват\". И те си затвориха устите за 20 години напред\", категоричен бе Жириновски. \"Днес нас ни заплашват, поставят ни ултиматум. Някакъв беглец, предател, шпионин - някой го отровил и е виновна цяла Русия. Ние сме 150 милиона и те заплашват да ни бомбардират, плашат ни с кибератаки, да започнат война. Те са полудели. Тереза Мей, министър-председателката на Великобритания... Жена, която никога не е воювала, също като Тачър, която започна война за Фолкландските острови, а тази сега иска да започне война в Европа\", обясни ситуацията кандидатът за президент. \"Във всеки момент ние ще предприемем военен отговор. Обявява ултиматум, какъвто се обявява само пред война\", заяви още Жириновски. Той разкритикува още \"гнилия Запад\", където на власт са партии на педофилите и даде пример с Холандия. \"Във Франция бият с палки привържениците на традиционното семейство. Такава Европа ли ни е нужна?\", възкликна той, с което предизвика реплика на Ксения Собчак, че говори небивалици. \"Тези, които проповядват такива ценности на гнилия Запад у нас, трябва да бъдат изгонени. И всички, които отричат принадлежността на Крим към Русия, са държавни престъпници! Когато стана президент, всички ще отидете на съд!\", категоричен бе лидерът на ЛДПР. Сподели:", "date": "2018.03.15", "title": "ДИПЛОМАТИЧЕСКИ СКАНДАЛ! Жириновски смрази Лондон: Две ракети и - сбогом, Тереза Мей!"}
{"url": "http://pik.bg/%D0%B2-%D1%80%D0%B0%D0%B7%D0%B3%D0%B0%D1%80%D0%B0-%D0%BD%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D0%B0%D1%82%D0%B0-%D0%B3%D0%BE%D0%BD%D0%B7%D0%BE-%D1%80%D0%B0%D0%B7%D0%B1%D0%B8-%D1%81%D1%8A%D0%B4%D0%B8%D0%B8%D1%82%D0%B5-news735264.html", "text": "Един от най-емблематичните футболисти на Левски от близкото минало Георги Иванов-Гонзо коментира всички важни теми в българския футбол и изригна най-вече срещу съдийството. \"Това, което виждам във футбола ни отстрани - качеството не се е повишило. Съдийството е слабо, а от там идват проблеми между клубовете - в отношенията помежду им. Българските съдии имат качества, но грешките, които правят са очевадни. Последните мачове показват, че съдията вижда, но не реагира. Той знае какво да направи, но се съобразява с нещо. Така се насажда недоверие. Това отблъсква зрителите. Съдиите трябва да имат достойнство. . Да си изберат кое от двете. Ако си говорим, преди 15 години футболът бе по-тежък. Тогава знаете какви президенти бяха. Сега е по-различно. Може би сега натискът е от други неща, не да те плаши някой, може би финансова изгода. Не знам, не ме интересува. Аз не приемам това, което правят сега тези хора. И съдиите имат вина за това ниво на футбола”, коментира Гонзо пред \"Диема спорт\". \"Моля ви, аз съм приятел с Кабаков толкова, колкото се засичаме по мачове. Моля ви, не слушайте Венци Стефанов. Мислите, че Кабаков не видя ситуацията и не знаеше, че трябва да даде червен картон... Виждам това. Не съм тук да критикувам съдиите, но те трябва да спазват правилата, а те ги нарушават най-много. От какво да ги е страх сега съдиите? Преди време мога да кажа няколко случая, когато бяха бити съдии, но те свиреха честно. Но те свиреха безпристрастно. Сега има голямо пристрастие. Когато гледам безпристрастно отстрани, виждам страхотна пародия. Смея се, те са смешни неща. Искам само да кажа нещо. Петър Петров каква вина има, че назначава съдия? Реферът, когато не си свърши работата каква вина има Петров? Проблемът е, че не наказват съдиите. Да могат да се замислят следващите\", каза още Георги Иванов. \"Мисля, че имах уважение от варненските фенове, докато бях в Черно море. Мисля, че Илиан ще успее. Той има нужните познания. Изненадаха ме сега целите и класирането на Черно море. Ние се стремяхме да сме зад Левски, ЦСКА. Когато си поставиш цели и гониш успех на всяка цена, е нормално да има напрежение. Когато не можеш да държиш на напрежението, ще си осми-девети и ще си играеш мачове за здраве. Откъдето съм си тръгнал, оставам с добри чувства. Това обаче е затворена страница и не желая да се връщам. Всеки работещ човек допуска грешки, и аз сигурно имам такива. Аз съм доволен от работата си там. Имахме седем национала в един период. Не знам кога пак ще стане. Бяхме и първи. Има проблем, че има играчи, които мислят, че трябва да играят постоянно. Важно е да се промени манталитетът там. Иначе ще си останат провинциален отбор\". Сподели:", "date": "2018.03.15", "title": "В разгара на шампионата! Гонзо разби съдиите!"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D0%B1%D0%B0%D0%B1%D0%B0-%D0%BE%D1%82-%D0%B1%D0%B5%D1%80%D0%BA%D0%BE%D0%B2%D0%B8%D1%86%D0%B0-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D1%81%D0%BB%D0%B5%D0%B4-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BE%D1%82-%D0%B1%D0%B5%D0%B7%D0%B4%D0%BE%D0%BC%D0%BD%D0%B8-%D0%BA%D1%83%D1%87%D0%B5%D1%82%D0%B0-news735199.html", "text": "90-годишна жена е настанена в болница, след като е открита ранена в Берковица. Полицията работи по версия за нападение от бездомни кучета, съобщиха от ОДМВР - Монтана. На 14 март 2018 г. около 9.25 часа в РУ - Берковица е подаден сигнал, че на ул. \"Генерал Скобелев\" в града лежи възрастна жена с окървавена глава. На място е изпратена дежурна оперативна група. Установено е, че пострадалата е местна жителка на 90 г. Транспортирана е с линейка в МБАЛ - Берковица. Дежурният лекар от ФСМП - Берковица, приел пострадалата, е установил разкъсна рана на десния долен крайник и разкъсана ушна мида на лявото ухо, причинени най-вероятно при нахапване от куче. Жената е с хематом на главата и има данни за изпадане в безсъзнание. Пострадалата няма спомени за случилото се. По време на рентгеновото изследване е получила инфаркт и по спешност е транспортирана до МБАЛ - Монтана. Не са установени свидетели очевидци на случая. Продължават разпити на живеещите в близост до местопроизшествието, които свидетелстват, че в района често са забелязвани бездомни кучета. Образувано е досъдебно производство по чл. 129, ал. 1 от НК. Сподели:", "date": "2018.03.15", "title": "УЖАСЯВАЩО! Баба от Берковица бере душа след нападение от бездомни кучета"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D0%B8%D0%B7%D0%B3%D0%BE%D1%82%D0%B2%D1%8F%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%B5%D0%B4%D0%BF%D1%80%D0%BE%D0%B5%D0%BA%D1%82%D0%BD%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B7%D0%B0-%D0%B3%D0%B0%D0%B7%D0%BE%D0%B2%D0%B8%D1%8F-%D1%85%D1%8A%D0%B1-%D0%B1%D0%B0%D0%BB%D0%BA%D0%B0%D0%BD-news735262.html", "text": "Продължава изпълнението на един от основните приоритети на правителството в областта на енергетиката в рамките на българското председателство на Съвета на Европейския съюз - изграждане на европейския газоразпределителен център \"Балкан\", който ще спомогне за енергийната сигурност в Югоизточна Европа, съобщиха от пресцентъра на министерството на енергетиката. В присъствието на министъра на енергетиката Теменужка Петкова „Булгартрансгаз“ ЕАД и избраният консорциум подписаха договора за изготвяне на предпроектно проучване за газов хъб „Балкан“. Предпроектното проучване ще оцени в детайли търговската и техническата жизнеспособност на проекта, ще определи точния бизнес модел за неговото реализиране, ще даде възможност за финализиране на регулаторната рамка и структура за неговото финансиране. В рамките на проучването ще бъдат анализирани целевите пазари, търсенето и доставката на природен газ. Ще бъде изготвена пътна карта за реализацията на проекта. Припомняме, че миналата година Европейската комисия одобри финансирането на предпроектно проучване по проекта за газов хъб „Балкан“ в рамките на 920 500 евро (половината от предвидената обща стойност) по Механизма за свързване на Европа. Стойността на подписания днес договор е в общ размер на 2 327 437 лв. След проведена обществена поръчка за изпълнител е избран българо-швейцарският консорциум ДЗЗД „АФ-ЕМГ Консулт“. В срок от 40 календарни дни след подписване на договора, консорциумът ще представи междинен доклад за проведените дейности, а всеобхватното проучване ще бъде изготвено в срок от 110 дни. Сподели:", "date": "2018.03.15", "title": "Започва изготвянето на предпроектно проучване за газовия хъб \"Балкан\""}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D1%82-%D1%83%D1%87%D0%B0%D1%81%D1%82%D1%8A%D0%BA-%D0%BE%D1%82-%D0%BA%D0%B0%D0%BD%D0%B0%D0%BB%D0%B8%D0%B7%D0%B0%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%BC%D1%80%D0%B5%D0%B6%D0%B0-%D0%B2-%D1%81%D0%B8%D0%BC%D0%B5%D0%BE%D0%BD%D0%BE%D0%B2%D0%BE-news735271.html", "text": "В изпълнение на инвестиционната си програма, одобрена като част от Бизнес плана за 2017-2021 г., „Софийска вода“ АД стартира строителството на нов главен канализационен клон (655 м.) в кв. „Симеоново“ по ул. „Извор“ и ул. „Шумако“ (от ул. „Извор“ до ул. „Проф. Дим. Пасков“). Това съобщиха от пресцентъра на \"Софийска вода\". Ще бъде подменен и 500 м стар стоманен водопровод по ул. „Извор“. Проектът е с прогнозна стойност от 1,4 милиона лева. Изграждането на този канализационен клон и реконструкцията на водопровода са продължение на съгласуваното със Столична община разширение на канализационната мрежа и програмата за подобряване на водоснабдяването и намаляването на загубите на вода в кв. „Симеоново“, по които дружеството работи системно през последните 10 години. От 2009 г. до 2017 г. „Софийска вода“ АД е инвестирало в квартала 5,8 милиона лв. за изграждане на канали и 2,7 милиона лв. за подмяна на амортизирани водопроводи с малка проводимост. Сподели:", "date": "2018.03.15", "title": "ВАЖНО! Изграждат участък от канализационната мрежа в Симеоново"}
{"url": "http://pik.bg/%D0%B4%D0%B2%D0%B0%D0%B4%D0%B5%D1%81%D0%B5%D1%82-%D0%B7%D0%B5%D0%BB%D0%B5%D0%BD%D0%B8-%D0%B3%D0%B0%D1%89%D0%BD%D0%B8%D0%BA%D0%B0-%D1%82%D0%BE%D1%80%D0%BC%D0%BE%D0%B7%D1%8F%D1%82-%D1%81%D0%BE%D1%84%D0%B8%D1%8F%D0%BD%D1%86%D0%B8-news735341.html", "text": "Двадесет зелени гащника, тормозят софиянци, възмущават се столичани в социалните мрежи. Опитват се да ескалират обстановката, като се разделят на две, за да запушат Дондуков, Царя и Орлов мост. Срамно е за Общината, кметицата Йорданка Фандъкова и полицията, че позволяват на двадесетина зелени гащници, изявяващи се, като протестъри да тормозят хиляди софиянци в час пик. Видя се, че вече никой не ги подкрепя и на хората им писна от тях и простотиите им. Но по-страшно е дебилското поведение на институциите, които допускат тези маргинали да правят каквото си искат в центъра на града. Къде е властта? 20 келеша, а полицията гледа безучастно. Сподели:", "date": "2018.03.15", "title": "Двадесет зелени гащника тормозят софиянци"}
{"url": "http://pik.bg/%D0%BD%D0%B0%D0%B4-150-%D0%B2%D0%B8%D0%B4%D0%B0-%D0%BE%D0%BF%D0%B0%D1%81%D0%BD%D0%B8-%D1%81%D1%82%D0%BE%D0%BA%D0%B8-%D0%B5-%D0%B7%D0%B0%D0%B1%D1%80%D0%B0%D0%BD%D0%B8%D0%BB%D0%B0-%D0%BA%D0%B7%D0%BF-%D0%BF%D1%80%D0%B5%D0%B7-%D0%BC%D0%B8%D0%BD%D0%B0%D0%BB%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-news735290.html", "text": "България е една от най-активните държави в Европейския съюз по откриването и предотвратяване разпространението на опасни стоки на общия пазар. През миналата година Комисията за защита на потребителите е забранила над 150 вида вредни продукти, сред които най-много са детските облекла с връзки и малки части, изделия за отглеждането на децата, лазерни показалци и др. Това каза пред Нова тв председателят Димитър Маргаритов във връзка с оповестените данни от годишния доклад на системата за обмен на информация за опасни стоки RAPEX. „На пазара могат да навлязат всякакви стоки, но хубавото е, че я има тази система. Комисията за защита на потребителите е нейна контактна точка за България. Като външна граница на ЕС ние сме с отговорността да задържаме такива стоки още на границата. Имаме много добро сътрудничество с Агенция „Митници”, за да не стигат изобщо до пазара вредни продукти”, каза Маргаритов. Той добави, че има и по-активни от нас държави, но те са по-големи географски. Обикновено опасните стоки идват от Китай и Турция, а най-честите рискове от опасните стоки са идентични за всички държави-членки – задушаване, химически риск и изгаряне. Председателят на КЗП обясни, че институцията поддържа на официалната си интернет страница регистър на всички забранени в ЕС опасни стоки със снимков материал и описание на стоките. „Когато потребителите имат съмнение, че дадена стока е опасна, да подават сигнал. Най-важното е да се реагира бързо, за да могат да се предприемат незабавни действия и тези стоки да бъдат изтеглени от пазара. Потребителите имат право да получат парите си обратно от търговеца. Ако са претърпели вреди в резултат на експлоатацията на тази стока, имат право и на обезщетение в зависимост от размера на щетите”, добави Маргаритов. Част от проблемните стоки идват и през Интернет – един пазар, който продължава да се разраства. Затова председателят на КЗП предупреди да се правят съпоставки, а при липса на информация потребителите да се въздържат от покупки. По последни данни над 1,61 милиарда души по целия свят пазаруват онлайн, а повече от половината от тях – от чужда страна. Продажбите в електронната търговия възлизат на 1,9 трилиона долара, като прогнозите са до 2020г. да нараснат до 4,6 трилиона долара. Сред бариерите пред онлайн търговията все още са отсъствието на доверие към електронните търговци (49%), лоши отзиви за пазаруването в Интернет (25%), това, че се оказва скъпо (23%) или че някои потребители не могат да правят онлайн плащания (21%), сочат резултатите от световно проучване за сигурността и доверието в интернет. Някои от респондентите споделят, че за тях е твърде трудно (19%), че не откриват това, което търсят (17%) или че търговецът не доставя до техния адрес (8%). Сподели:", "date": "2018.03.15", "title": "Над 150 вида опасни стоки е забранила КЗП през миналата година  "}
{"url": "http://pik.bg/9-%D0%BE%D1%82-10-%D1%84%D0%B8%D1%80%D0%BC%D0%B8-%D0%BD%D1%8F%D0%BC%D0%B0%D1%82-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D0%B4%D0%B0-%D0%BF%D0%B0%D0%B7%D1%8F%D1%82-%D0%BB%D0%B8%D1%87%D0%BD%D0%B8-%D0%B4%D0%B0%D0%BD%D0%BD%D0%B8-news735180.html", "text": "Притеснително е, че само при 14 на сто от компаниите системите им за обработка на информация, свързани с лични данни, вече са готови, коментират от Българската търговско-промишлената палата (БТПП) след направена анкета сред членовете си относно влизащия от 25 май 2018 г. Регламент за защита на личните данни (GDPR). Резултатите от допитването показват, че макар скоро регламентът да влиза в сила, около половината от анкетираните отчасти са запознати с изискванията. Едва една десета от анкетираните са добре информирани за задълженията на фирмата им, произтичащи от регламента. 16 на сто от фирмите за първи път чрез анкетата разбират, че има такъв регламент или изобщо не знаят какви са бъдещите им задължения. Притеснително е, че само при 14 на сто от компаниите системите им за обработка на информация, свързани с лични данни, вече са готови спрямо действието на регламента, а останалите 86 на сто нямат готовност отбелязват от БТПП, пише \"Монитор\". Компаниите, които вече са готови спрямо новите изисквания, са главно малки и средни фирми, но няма нито едно голяма компания. Около 71 процента от анкетираните смятат, че ще бъдат силно затруднени, за да си приведат системите за обработка на личните данни спрямо правилата на регламента. По-голямата част от фирмите - 59 на сто, изразяват своите опасения, че няма да могат в срок да извършват всичко необходимо, което ще произтече от новите изисквания за защита на личните данни. Анкетата е проведена по електронен път в периода 14-27 февруари 2018 г. В нея участват представители на бизнес средите - фирми, браншови организации и регионални палати. Сподели:", "date": "2018.03.15", "title": "9 от 10 фирми нямат готовност да пазят лични данни"}
{"url": "http://pik.bg/%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8%D1%82%D0%B5%D0%BB%D0%BD%D0%B8-%D0%B7%D0%BD%D0%B0%D1%86%D0%B8-%D1%87%D0%B5-%D1%81%D1%82%D0%B5-%D0%B2-%D0%BB%D0%BE%D1%88%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-news735143.html", "text": "Хората, с които се обграждате, могат да повлияят на вашето настроение, начина, по който прекарвате времето си и на гледната ви точка за света. Понякога те могат да променят дори начина, по който възприемате себе си. За това трябва да бъдете изключително внимателни с компанията, с която общуваме. Приятелите и колегите, които искат да постигнете велики неща, са тези, които ви окуражават и ви помагат да бъдете най-доброто си Аз. Те ви вдъхновяват да си поставяте амбициозни цели и да вярвате в себе си. Живота на всеки човек обаче има и други хора, които постоянно се оплакват, гледат на всичко през негативна призма и винаги имат оправдание, за собствените си грешки. Дори да не вземате участие в техните лоши решения, те пак могат да създадат големи проблеми за вас. Иначе казано, тези хора са лоша компания. Това са 12 типа хора, които трябва да избягвате: Това е човек, който на пръв поглед ви се възхищава и подкрепя, но всъщност търси начин да се спечели вашето доверие и да се възползва от вашите контакти и възможности. Целта е един ден той да ви измести от вашата позиция, вместо да направи нужното, за да достигне до нея сам. Това е колегата или приятелят, който ви търси, само когато е удобно за него и когато иска нещо от вас. Връзките ви с другите хора никога не трябва да бъдат толкова едностранни. Не си губете времето с опортюнисти. Този човек просто е неспособен да забравя и да прощава. Той таи прикрита ненавист към вас и чака удобен момент, за да си отмъсти за нещо, с което сте го наранили в миналото. Ако не сте безгрешен(а вие определено не сте), то не можете да си позволите да имате такъв човек във вашия живот. Той постоянно дава обещания и рядко ги спазва. Този човек да спечели вашето доверие, като ви казва това, което искате да чуете, но след това прави това, което така или иначе си е намислил. Не възможно да изградите здрави отношения с човек, който не държи на думата си. Тези хора има мнение за всеки и всичко. Те вярват, че умеят да „разчитат“ характера на останалите, но обикновено техните оценки важат в по-голяма степен за самите тях, отколкото за човека, когото коментират. С течение на времето те ще започнат говорят по същия начин и за вас. Това е човек, който многократно ви е лъгал и предавал вашето доверие. Независимо дали той го е правил, за да защити себе си, или това просто му е навик, не може да разчитате на неговата почтеност или дори на способността му да каже нещо, което да е близко до истината. Всички от време на време се отдаваме на негативни емоции и самосъжаление, но когато някои постоянно критикува и обвинява останалите, неговият негативизъм се пренася и в хората, с които общува. Постоянната негативност не води до нищо добро. Той непрекъснато ви завижда за това, което имате и правите. Има голяма разлика между това да се възхищавате на някого и да му завиждате. Този човек може да ви накара да се чувствате зле и виновни за постижения и преживявания, които трябва да ви правят щастливи. Завистта е една от най-лочите черти на токсичните хора. Някои хора имат способността да карат другите да правят това, което те искат. Те ще се държат добре с вас, когато имат нужда от нещо, и ще ви накарат да се чувствате ужасно, ако не им осигурите това, което са поискали. Ако постоянно правите неща, които не искате, най-вероятно сте жертва на манипулация. Хората във вашия живот трябва да са готови да ви дадат нужното разбиране , когато направите погрешна стъпка, а не да ви натякват отново и отново всяка грешка, която някога сте правили. Никой не иска непрекъснато да му бъдат напомняни неговите провали. Този човек ви кара да правите избори, за които по-късно съжалявате, и ви поставя в неблагоприятни ситуации, които понякога оставят дълготрайни негативни последици. Не го бъркайте с човека, който ви помага да учите нови неща и да се развивате. Разликата между двамата се крие в това, че единият ви кара да се чувствате напрегнат, притеснен, объркан и разтревожен. Хората в живота ви трябва да ви приемат такива, каквито сте. Те не се интересуват от вашите цели и не са до вас, когато имате най-много нужда от тях. Придържайте се към хората, които ви насърчават да правите велики неща и празнуват заедно с вас най-големите ви постижения. Сподели:", "date": "2018.03.15", "title": "Предупредителни знаци, че сте в лоша компания"}
{"url": "http://pik.bg/%D0%B5%D0%BA%D0%B7%D0%BE%D1%82%D0%B8%D0%BA%D0%B0-%D1%80%D0%B5%D0%BD%D0%B8-%D1%81%D0%B5-%D0%B7%D0%B0%D0%BA%D0%B0%D1%87%D0%B0-%D1%81-%D0%BC%D0%B0%D0%B9%D0%BC%D1%83%D0%BD%D0%B8-%D0%B2-%D1%82%D0%B0%D0%B9%D0%BB%D0%B0%D0%BD%D0%B4-%D1%81%D0%BD%D0%B8%D0%BC%D0%BA%D0%B8-news735237.html", "text": "Фолкпевицата Рени нахрани и се забавлява с маймуни по време на екскурзията си до екзотичен Тайланд. Изпълнителката на \"Влюбих се опасно\" стегна багажа за Азия преди повече от седмица. От тогава насам вдигна тост за Деня на жената, както и за рождения ден на своята колежка Нелина, която е заедно с нея на любопитната дестинация. \"Плажът на маймуните. Тук маймуните се разхождат необезпокоявани по пясъка, като с удоволствие идват да поздравят пристигащите туристи и да си хапнат от храната им. Ако проявите неблагоразумието да не споделите храната си, рискувате да бъдете ухапани в знак на протест\", похвали се Рени в социалните мрежи. По време на пътешествието си певицата намери време за гмуркане, посещение на остров Фи Фи, където Леонардо ди Каприо засне \"Плажът\" през 2000 г. Тя кара моторна лодка, разходи се до Храма на тигрите и изкачи 1260 стъпала, за да достигне до статуята на Буда, пише \"Монитор\". Сподели:", "date": "2018.03.15", "title": "ЕКЗОТИКА! Рени се закача с маймуни в Тайланд (СНИМКИ)"}
{"url": "http://pik.bg/%D0%BF%D1%8A%D1%82%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D1%83%D1%80%D1%81%D0%BA%D0%B8%D1%8F-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2%D1%8A%D0%B2-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%B1%D0%B5-%D0%BE%D1%82%D0%BB%D0%BE%D0%B6%D0%B5%D0%BD%D0%BE-news735332.html", "text": "Hurriyet, цтиран от \"Фокус\" Срещата между турския външен министър Мевлют Чавушоглу и държавния секретар на САЩ, насрочена за 19 март, бе отложена заради уволнението на Рекс Тилърсън от поста на завеждащ Държавния департамент, това са съобщили от турското външно министерство, пише вестник . Oтлагането става и на фона на обтегнатите отношения между двете страни. Изданието подчертава, че официална причина за отмяната не е посочена, но според очакванията, двамата дипломати най-вероятно са щели да обсъдят проблема около сирийската провинция Манбидж, където са разположени американски военни, а турската армия желае да проведе операция срещу военна групировка на сирийските кюрди. Според Анкара, кюрдските „Отряди за народна самоотбрана“ са подразделение на терористичната групировка „Кюрдска работническа партия“, макар Вашингтон да гледа на сирийските кюрди като на свой съюзник, като в рамките на военните действия срещу „Ислямска държава“ кюрдски милиции проведоха множество операции с помощта на авиацията на САЩ. По-рано от Белия дом обявиха, че не смятат да изтеглят частите си от Манбидж, въпреки исканията на Турция, като в едноименния град, център на провинцията, бяха разположени и двама генерали миналия месец. Сподели:", "date": "2018.03.15", "title": " Пътуването на турския външен министър във Вашингтон бе отложено"}
{"url": "http://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BF%D1%80%D0%B5%D0%B4-%D0%BA%D0%BC%D0%B5%D1%82%D1%81%D1%82%D0%B2%D0%BE-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B4%D0%B2%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D1%81%D0%B5-%D1%80%D0%B0%D0%B7%D0%BC%D0%B0%D0%B7%D0%B0%D1%85%D0%B0-news735321.html", "text": "Катастрофа е станала преди минути на кръстовището пред кметството в ЖР \"Тракия\" на бул. \"Освобождение\", съобщи . Два автомобила - шкода и джип, са се ударили доста силно - щетите и по двете коли са сериозни. Все още на мястото на произшествието няма полиция. По първоначални данни няма ранени при катастрофата. Участниците в нея и от двата автомобила са излезли от колите и чакат патрулка. Движението не е затруднено. TrafficNews.bg Сподели:", "date": "2018.03.15", "title": "Катастрофа пред кметство в Пловдив! Два автомобила се размазаха"}
{"url": "http://pik.bg/%D1%81%D0%BF%D0%B8%D0%BF%D0%B0%D0%BD%D0%B8%D1%8F%D1%82-%D1%81-%D0%BF%D0%BE%D0%B4%D0%BA%D1%83%D0%BF-%D0%BA%D0%B0%D1%82%D0%B0%D0%B4%D0%B6%D0%B8%D1%8F-%D1%81%D0%B0%D1%88%D0%BE-%D1%82%D1%80%D1%8A%D0%BF%D0%BA%D0%BE%D0%B2-%D1%89%D0%BE%D0%BC-%D1%81%D1%8A%D0%BC-%D0%B0%D0%B7-%E2%80%9E%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%BE%D1%82%D0%BE-%D0%BA%D0%BE%D1%80%D1%83%D0%BC%D0%BF%D0%B5%E2%80%9C-%D0%BD%D0%B5%D0%BA%D0%B0-%D0%BC%D0%B5-%D0%BE%D1%81%D1%8A%D0%B4%D1%8F%D1%82-news735323.html", "text": "Щом съм аз „най-големото корумпе“, нека ме осъдят. Това заяви катаджията, който беше заснет през 2015 г. да взема пари от шофьор на улицата. Дайте да не се заблуждаваме, всеки е взимал пари, каза още той Справедлива присъда – това очаква да чуе утре катаджията, който беше заснет през 2015 г. да взема пари от шофьор на улицата, предава Би Ти Ви. Сашо Тръпков говори за първи път пред камера. Той заяви, че е невинен и е жертва на постановка. От кого – не уточни. „Щом съм аз най-големото корумпе в тая държава, нека ме осъдят. Е, ръцете да ми отрежат, ако трябва. Какво да направя? – заяви Тръпков. – Вижте какво, дайте да не се заблуждаваме, всеки е взимал пари. Знаете ли колко са ме гонили, да не се заблуждаваме. Но не е такава тенденцията, както се изкарва“ . Сподели:", "date": "2018.03.15", "title": "Спипаният с подкуп катаджия Сашо Тръпков: Щом съм аз „най-големото корумпе“, нека ме осъдят"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B2%D0%B5%D1%80%D1%81%D0%B8%D1%8F-%D0%B7%D0%B0-%D1%83%D0%B6%D0%B0%D1%81%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B6%D0%B5%D0%BD%D0%B0%D1%82%D0%B0-%D0%B7%D0%B0%D0%BA%D0%BB%D0%B0%D0%BB%D0%B0-%D0%BC%D1%8A%D0%B6%D0%B0-%D1%81%D0%B8-%D0%B8-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8%D0%BB%D0%B0-news735316.html", "text": "Ради и Илияна Еневи са съпрузите, открити мъртви днес в жилището им в блок на ул. \"Димо Хаджидимов\" в Пловдив, пише трафинюз. Следобед телата на двамата  бяха намерени, след като съседка повикала полиция. Тя в продължение на няколко часа чувала писъците на бебето и след като позвънила няколко пъти и никой не отворил, се обадила на 112. По телата и на двамата има прорезни и прободни рани. Разследващите ще установят кой пръв е вдигнал ножа и е нанесъл фаталния удар. Според запознати обаче жената първа е намушкала съпруга си, а след това е сложила край на живота си. Като мотив, разследващите предполагат ревност. Съдебен лекар е направил оглед на местопрестъплението, предстои да бъде направена и аутопсия на телата. Детето е дадено на бабата и дядото, които са се погрижили да него. Сподели:", "date": "2018.03.15", "title": "ОТ ПОСЛЕДНИТЕ МИНУТИ! Версия за ужаса в Пловдив: Жената заклала мъжа си и се самоубила"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BC%D0%BE%D1%81%D0%BA%D0%B2%D0%B0-%D1%81%D1%82%D0%BE%D0%B8-%D0%B7%D0%B0%D0%B4-%D0%BE%D1%82%D1%80%D0%B0%D0%B2%D1%8F%D0%BD%D0%B5%D1%82%D0%BE-%D0%BD%D0%B0-%D1%81%D0%BA%D1%80%D0%B8%D0%BF%D0%B0%D0%BB-news735317.html", "text": "Reuters, цитиран от \"Фокус\" Президентът на САЩ Доналд Тръмп заяви в четвъртък, че е вероятно Москва да стои зад отравянето на бившия руски двоен агент Сергей Скрипал, съобщава . По време на обща среща в Белия дом с министър-председателя на Ирландия Лео Варадкар, държавният глава отбеляза по повод случая, че „изглежда руснаците стоят зад това\". Скрипал и неговата дъщеря Юлия бяха приети в болница след отравянето с нервнопаралитичен газ, който според британската полиция е вид, разработен в Русия и известен като \"Новичок\". Състоянието на двамата остава критично. Тръмп разкри, че поддържа контакт с премира Тереза Мей, която по-рано обяви изгонването на 23 руски дипломата от страната заради случая. По-рано в четвъртък Лондон, Вашингтон, Берлин и Париж излязоха с обща декларация по случая, а постоянният представител на САЩ в ООН заяви, че от Вашингтон подкрепят Великобритания и считат, че Русия е отговорна за атаката. Сподели:", "date": "2018.03.15", "title": "Тръмп: Вероятно Москва стои зад отравянето на Скрипал"}
{"url": "http://pik.bg/%D0%BB%D0%B5%D0%BA%D0%B0%D1%80%D0%B8-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%BF%D0%BE%D0%B4-%D0%BF%D0%B0%D1%80%D0%B0-36-%D0%B4%D0%B5%D1%86%D0%B0-%D1%85%D0%BE%D1%81%D0%BF%D0%B8%D1%82%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B8-%D0%B7%D0%B0-%D1%87%D0%B0%D1%81%D0%BE%D0%B2%D0%B5-%D0%B8%D0%BC%D0%B0-%D0%BB%D0%B8-%D0%BF%D0%BE%D0%B2%D0%BE%D0%B4-%D0%B7%D0%B0-%D0%BF%D0%B0%D0%BD%D0%B8%D0%BA%D0%B0-news735250.html", "text": "36 деца са постъпили за лечение в благоевградската болница за броени часове. Тревожната статистика бе отчетена днес от медиците в МБАЛ – Благоевград. Основната група сред заболелите са кърмачета и 3-4 годишни деца с пневмонии и бронхиолити, предава тревожната новина \"Струма.бг\". Сред причините за високата заболеваемост лекарите сочат променливото време и вирусите, които все още не са отшумели. Сподели:", "date": "2018.03.15", "title": "Лекари в Благоевград под пара! 36 деца хоспитализирани за часове, има ли повод за паника"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D0%BE%D0%B3%D1%80%D0%B5%D0%B1%D0%B2%D0%B0%D1%82-%D1%82%D1%80%D0%B0%D0%B3%D0%B8%D1%87%D0%BD%D0%BE-%D0%B7%D0%B0%D0%B3%D0%B8%D0%BD%D0%B0%D0%BB%D0%B0%D1%82%D0%B0-%D0%B4%D1%8A%D1%89%D0%B5%D1%80%D1%8F-%D0%BD%D0%B0-%D1%82%D1%83%D1%80%D1%81%D0%BA%D0%B8-%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D0%BC%D0%B8%D0%BD%D0%B0-%D0%B4%D0%BE-%D0%B4-news735249.html", "text": "Мина Башаран, дъщерята на турски милионер, която загина след моминското си парти в Дубай в самолетна катастрофа над Иран, ще бъде погребана до дядо си Фарук Башаран. Тя ще бъде положена в семейната гробница. Баща й е споделил пред близки, че е закупил гробното място за себе си, но сега ще постави там дъщеря си. Преди дни частният самолет на семейство Башаран се разби и загинаха всичките 7 момичета, които са присъствали на моминското парти на Мина, както и тричленен дамски екипаж. Любимият на Мина Мурат Гезер публикува емоционален некролог в медиите. \"Чакай ме, мой малък ангел. Обичам те толкова много ..\", написа той. Мурат Гезер бе сгоден за Мина Басаран на церемония, проведена миналия октомври. Двамата се готвеха за сватба на 14 април 2018 г. Преди две седмици Мина е летяла за Париж, откъдето е донесла сватбената си рокля. Единствената дъщеря на семейството и наследник на Холдинга Башаран, 28-годишната Мина, участвала активно в управлението на компанията от 2013 г. Според запознати, две от младите жени, които загинали с Мина, са оставили малки деца сирачета. Една от жените е била бременна. Три приятелки на Мина са се отказали от пътуването. Това са Бурку Делибалта, Селен Сомер и Севги Акиол, пишат турските медии. Две от тях имали служебни ангажименти, а Бурку директно заявила, че се страхува от малкия самолет. След като научила за катастрофата, Бурку Делибалта постъпила в болница. Както ПИК съобщи вчера, Мина усещала, че ще се случи нещо лошо, тъй като споделила пред редактор от турско издание, че се притеснява от уроки. Двамата се чули, докато тя била в Дубай. Мина споделила, че поства свои снимки в социалните мрежи, но се страхува от лоши очи. Заедно с нея загинали Зейнеп Кошкун, Айше Анд, Бурчу Урфалъ, Аслъ Измирли, Лиана Хананел, Ясмин Бару и Синем Акай. Твърди се, че 10 от 11-те тела на момичетата, загинали над Иран, са докарани в Турция със самолет на турските авиолинии вчера по обед, който първоначално кацнал в Диарбекир, а след това в Истанбул. Самолетът е пристигнал на летище Ататюрк. Ковчезите с телата са посрещнати от роднините и откарани в Института по съдебна медицина, където ще се направят ДНК-тестове. Твърди се, че в Иран са идентифицирани 10 тела от общо 11 загинали. Само това на Гебеш Берил, която е от екипажа, не е открито. Годеникът на Мина е бил сред посрещачите на ковчезите на летището, сочат снимки на местните медии. Бащата на Мина също пристигна в Съдебна медицина, когато тялото на дъщеря му бе откарано там. Двамата са на успокоителни, твърдят местните медии. Не е изключено близките да предприемат общи погребения на част от трагично загиналите момичета. Най-вероятно три от тях ще бъдат положени в гробището Едирнекапи. Изпращането на загиналите по последния им път ще е утре. Мелике, една от двамата пилоти на самолета, ще бъде погребана в Коня, Зейнеп Джошкун пък ще бъде положена в Бурса. Погребението на Еда Услу, която е от кабинния екипаж, ще бъде в Езеньорт. Сподели:", "date": "2018.03.15", "title": "ЕКСКЛУЗИВНО И САМО В ПИК! Погребват трагично загиналата дъщеря на турски милионер Мина до дядо й! Годеникът й написа: \"Чакай ме, мой малък ангел!\" (СНИМКИ)"}
{"url": "http://pik.bg/%D0%BC%D1%80%D1%80%D0%B1-%D0%BF%D1%80%D0%B8%D0%B3%D0%BE%D1%82%D0%B2%D0%B8-310-%D0%BC%D0%B8%D0%BB%D0%B8%D0%BE%D0%BD%D0%B0-%D0%B7%D0%B0-%D0%BF%D1%80%D0%B5%D0%B2%D0%B0%D0%BD%D1%82%D0%B8%D0%B2%D0%BD%D0%B8-%D1%80%D0%B5%D0%BC%D0%BE%D0%BD%D1%82%D0%B8-%D0%BD%D0%B0-580-%D0%BA%D0%BC-%D0%BE%D1%82-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news735244.html", "text": "пресцентъра на министерството. Над 310 млн. лв. ще бъдат вложени през 2018-та година за превантивни ремонти на 580 км от републиканската пътна мрежа. Това заяви заместник-министърът на регионалното развитие и благоустройството Малина Крумова, съобщиха от Малина Крумова участва в организирания от Българска браншова камара „Пътища“ семинар на тема: „Превантивно поддържане – проектиране и технологии“. \"Важно е този ресурс да бъде използван по ефективен начин и очаквам практическата дискусия да подпомогне правилното изпълнение на тези цели\", коментира още тя. Крумова посочи, че със заповед на председателя на Управителния съвет на Агенция „Пътна инфраструктура“ от днес се прекратява работата по зимното поддържане на републиканската пътна мрежа. Пътноподдържащите фирми, обаче, остават в готовност да реагират при необходимост до приключване на зимния сезон. В най-скоро време ще бъде ясно къде ще бъдат вложени спестените от зимната поддръжка средства, заяви регионалният заместник-министър. Предвидено е увеличаване на гаранционните срокове като един възможен стимул за отговорно отношение към изпълнението на обектите. По този начин ограниченият публичен ресурс, с който разполагаме, ще бъде влаган максимално ефективно, обясни Крумова. Тя призова за отговорност при изпълнението на пътни проекти и приветства инициативата на Българска браншова камара „Пътища“ като възможност диалогът между бизнеса и институциите, ангажирани в строителството и ремонта на пътища, да бъде подобрен. Форумът е първият от поредица технически семинари, които камарата ще организира от тази година, и е насочен към обмен на добри практики и повишаване качеството на дейностите на фирмите от пътния бранш. В мероприятието участва и заместник-министърът на регионалното развитие и благоустройството Малина Крумова Сподели:", "date": "2018.03.15", "title": "МРРБ приготви 310 милиона за превантивни ремонти на 580 км от пътищата на страната"}
{"url": "http://pik.bg/%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-358-%D1%85%D0%B8%D0%BB-%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D1%80%D0%B8%D1%82%D0%B5%D0%B6%D0%B0%D0%B2%D0%B0%D1%82-%D0%BE%D1%80%D1%8A%D0%B6%D0%B8%D0%B5-news735299.html", "text": "\"Не оръжията убиват, убиват хората. В САЩ над 43% от семействата притежават оръжие. В Швеция пък близо 33%. В България само 5% притежават оръжие. Това са близо 358 хиляди души\", обяви в предаването \"Лице в Лице\" на Би Ти Ви  вътрешният министър Валентин Радев. Според него сега режимът на ползване на оръжие е добър. Не бивало да се разширява заради така наречената неизбежна саоотбрана. \"Всички се вгледахме в случая с Пловдив. Трябва да бъдат регистрирани всичко психично болни. Някои може да се обиждат от прекалените проверки. Ние трябва да сме сигурни, че няма да се убива\", поясни Радев. Валентин Радев говори и за трагедия в завод \"Арсенал\". Според него причината е човешка грешка. \"Работниците не е трябвало да бъдат вътре. Ще бъде проверено дали са спазени инструкциите. Все пак това е завод, който произвежда средства за убиване\", поясни вътрешният министър. Ние не бягаме от нищо, опитваме се да регулираме отношенията. 15 хил. извършват частна охранителна дейност. Има подозрения, че на всяко малко селце ще сложим фирми. Ние сме се опитали да подобрим текстове да се спазва повече законът. Частните охранители ще имат право да арестуват. Те имат оръжие. В този закон се грижим за лицензите на фирмите и за охранителите, които да имат документ, че са охранители. Те наблюдават и при инцидент веднага трябва да се случат с полицията\". Така Валентин Радев отговори на въпрос абдикира ли държавата от задълженията си, след като кметове искат Закон за частната охранителна дейност За границата ни с Турция, Радев отговори, че чужденците казват, че няма по-добре пазена от сухопътната граница на България. Сподели:", "date": "2018.03.15", "title": "Валентин Радев: 358 хил. българи притежават оръжие "}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%80%D1%83%D0%BC%D0%B5%D0%BD-%D0%BE%D0%B2%D1%87%D0%B0%D1%80%D0%BE%D0%B2-%D1%81%D1%8A%D1%81-%D1%81%D1%82%D1%80%D0%B0%D1%85%D0%BE%D0%B2%D0%B8%D1%82%D0%B8-%D0%BF%D1%80%D0%BE%D0%B3%D0%BD%D0%BE%D0%B7%D0%B8-%D0%B7%D0%B0-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D1%87%D0%B5%D0%B7-news735313.html", "text": "\"Сделката за ЧЕЗ е обмислена, но не достатъчно. Самите нови собственици ще изпаднат в изключително тежка ситуация. Или банките, които са ги финансирали, ще фалират. Специализираните служби може да имат данни за сделката, но не са ги съобщили на закритото заседание в парламента\", обяви в предаването \"Още от деня\" на БНТ енергийният експерт Румен Овчаров. Сделката касаела националната сигурност. \"София се електроснабдява от ЧЕЗ и всички институции, които се намират в столицата. Въпросът е на кого продава компанията. Кой стои зад нея, с какви пари ще купува, кой осигурява финансирането. И в крайна сметка каква е ролята на държавата. Да не си говорим като по развален телефон, дружеството купувач да говори едно, ЧЕЗ - друго, а държавата - трето\", поясни Овчаров. КЕВР трябвало незабавно да напише писмо до ЧЕЗ и да изиска информация какво се продава и как. \"Чешката фирма е чужда, но говорим за електроснабдяването на България. Нашият регулатор трябва да си упражни правата. Искаме да знаем откъде са тези пари на купувача\", уточни Румен Овчаров.. ЧЕЗ продавала, защото иска да избяга от България. Ако не бил скандалът, който започна в Чехия, ние нямало да узнаем нищо за сделката. Очевидно било, че там се водят някакви икономически битки, благодарение на които ние малко по малко събираме някаква информация. Сподели:", "date": "2018.03.15", "title": "ГОРЕЩО! Румен Овчаров със страховити прогнози за сделката за ЧЕЗ"}
{"url": "http://pik.bg/80-%D0%BB%D0%B5%D0%B2%D0%B0-%D0%B2%D1%8A%D1%80%D0%B2%D1%8F%D1%82-%D0%B1%D0%B8%D0%BB%D0%B5%D1%82%D0%B8%D1%82%D0%B5-%D0%B7%D0%B0-%D0%BB%D0%B8%D0%BB%D0%B8-%D0%BD%D0%B0-%D1%87%D0%B5%D1%80%D0%BD%D0%BE-%D0%BF%D1%80%D0%B8%D0%BC%D0%B0%D1%82%D0%B0-%D0%B7%D0%B0%D0%B2%D1%8A%D1%80%D1%88%D0%B2%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D1%81-3-%D0%BA%D0%BE%D0%BD%D1%86%D0%B5%D1%80%D1%82%D0%B0-%D0%B2-%D0%BD%D0%B4%D0%BA-news735308.html", "text": "До 80 лева достигат билетите на черно за концертите от настоящото национално турне на Лили Иванова. По традиция, пропуските за изявите на естрадната прима се разпродават като топъл хляб, а част от тях се препродават онлайн с около 20 лв. надценка. След като певицата разпродаде напълно шоуто си в пловдивската зала \"С.И.Л.А.\" и обяви повторна дата за концерт в града под тепетата (28 юни, Античния театър), първоначално пуснатите в продажба билети за участието й във Варна също свършиха. Големият интерес провокира организаторите да пуснат допълнителни близо 200 пропуска, пише \"Монитор\". Изпълнителката на \"Щурче\" ще даде тон за песен в морската ни столица на 20 март, а мястото на срещата й с феновете е Дворецът на културата и спорта. И този път гърба на примата ще пазят Ангел Дюлгеров, Огнян Енев, Веселин Веселинов-Еко, Орлин Цветанов, Росен Ватев и вокално трио ЛаТиДа. След като накара публика да запее шлагери като \"Присъда\", \"Дантелената примка\" и \"Този миг\", Иванова ще забие токче и на \"Булстрад Арена\" в Русе (22 март), а пропуските и за това събитие са вече на изчерпване. Настоящият лъч от турнето на примата ще премине още през Благоевград (16 април, зала Скаптопара), Ботевград (18 април, Спортна зала), Свиленград (10 май, Спортна зала) и Плевен (22 юни, Летен театър). След като миналата година завърши обиколката на страната с два поредни концерта в НДК, този път Иванова ще направи музикален подарък на 15 хиляди в зала 1. Тя ще излезе на сцената в три поредни вечери - на 25, 26 и 27 октомври. Така в рамките на тазгодишното си турне голямата ни изпълнителка ще изнесе общо 11 концерта в 8 града в страната. Билетите за всички концерти вече са в продажба през мрежата на \"Ивентим\" и онлайн. Сподели:", "date": "2018.03.15", "title": "80 лева вървят билетите за Лили на черно! Примата завършва годината с 3 концерта в НДК"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D1%89%D0%B5-%D0%BF%D1%8A%D1%82%D1%83%D0%B2%D0%B0-%D0%B7%D0%B0-%D0%BF%D0%B0%D1%80%D0%B8%D0%B6-%D0%B7%D0%B0-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8-%D1%81-%D1%84%D1%80%D0%B5%D0%BD%D1%81%D0%BA%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news735297.html", "text": "Reuters, цитиран от \"Фокус\". Германският канцлер Ангела Меркел ще пътува за париж в петък, 16 март, с цел разговори относно реформи в ЕС с френския президент Еманюел Макрон, съобщава Макрон обяви намеренията си за реформи в Съюза в края на миналата година, но заради усложнената политическа обстановка в Германия двамата лидери нямаха възможността да обсъдят възможни промени в организацията. Германският канцлер встъпи в своя четвърти мандат след почти шестмесечни преговори за формиране на коалиция, като малко се това отбеляза, че ще търси „нов старт за Европа“. По-рано тази седмица бе съобщено, че канцлерът ще пътува за Франция, но все още не бе известна точна дата. Сподели:", "date": "2018.03.15", "title": "Ангела Меркел ще пътува за Париж, за разговори с френския президент"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%BE-%D0%B8%D0%BD%D1%82%D0%B5%D1%80%D0%B2%D1%8E-%D0%B7%D0%B0-%D1%80%D0%BE%D0%BB%D1%8F%D1%82%D0%B0-%D0%BD%D0%B0-%D1%81%D0%B0%D1%80%D0%B0%D0%B8%D1%82%D0%B5-%D0%B2%D1%8A%D0%B2-%D0%B2%D0%BB%D0%B0%D1%81%D1%82%D1%82%D0%B0-news735296.html", "text": "Вицепремиерът Валери Симеонов проговаря ексклузивно пред ПИК TV за последните събития в страната. Има ли влияние на Сараите във властта, как мафията получи концесии на плажовете и за трусовете в коалицията. Защо свои атакуват Симеонов и има ли това връзка с концесиите и ДПС? Ние сме отделни партии и сме се разбрали, че всяка партия ще си остане на своята позиция, при условие, че се разминаваме. Това, което днес е казал колегата Сидеров е точно така. Ние сме се събрали, за да работим в интерес на хората и да създадем нормална среда за тях. Ние няма да разделим коалицията, тъй като различията не са фундаментални. Говорихме си днес, седяхме един до друг на масата. Днес имаше среща на най-големите инвеститори в България и се провеждаха два паралелни разговора - между министър-председателите и между икономическата делегация и част от министрите, обясни Валери Симеонов. На въпрос дали е обиден или засегнат, той отсече, че не е. Няма да отправям каквито и да е квалификации спрямо Волен Сидеров. Имаме някакви разминавания, те си остават, но те не пречат на работата на коалицията, каза още вицепремиерът. Той призна, че противоречията рефлектират и при по-големия партньор в коалицията ГЕРБ. \"Но видими сътресения нямаме, има много приказване, че се разминаваме някъде\", посочи Симеонов. Много внимателно обмислям какво говоря и всички, които ме упрекват, че хвърлям емоционално думи, ще им кажа, че това не е така. В случая с патриарх Кирил бях много уверен. Спестих доста факти. България не би трябвало да приема такива твърдения от чужд духовник, на който са оказани всякакви почести. Утре ще дойде главният мюфтия на Турция, и него ли така ще приемеме, попита реторично той. По разкритието на ПИК, че президентът  е изплагиатствал от Емил Христов от ГЕРБ, че патриарх Кирил е пристигнал като духовник, а си е тръгнал като политик, Валери Симеонов отсече, че всъщност фразата принадлежи първо на него и я е формулирал в ефира на БНТ. По темата с концесиите, които са спечелили СИК, ВИС и ДПС, Валери Симеонов заяви, че не може да има гръм и мълнии. \"Защото концесиите отидоха при групировките, при тези кандидати, които аз предвидих. Но как да има гръм и мълнии, като на два от търговете са се явили само тези кандидати, които са спечелили. Питаме сега община Несебър защо е отхвърлена кандидатурата на града да си стопанисва плажа. Но когато хората се откажат за място под слънцето, да не чакат Валери Симеонов да ги защитава. Докато има страхливи хора, така ще е в България\", коментира вицепремиерът. И попита реторично: Мен защо не ме е страх? Направил съм си бизнес без да имам нито лев от държавата, без да имам пари по програма. В Скат такова нещо няма да видите. Не съм се сгъвал пред никого, оцелял съм. В България страхът е доминиращо чувство в бизнеса. Но такива, които не ми се явяват на търг и концесии....нека се явяват, нека загубят и да ми се обадят, и аз мога после да подам нещата в прокуратурата, коментира лидерът на патриотичния фронт. На въпрос има ли политически влияния от страна на ДПС, Симеонов отвърна, че няма такива факти, но е подавал сигнали за неща, за които има документи. Ние всеки ден работим в това отношение да отстраним ДПС от властта, и имаме резултати, те вече не са балансьорът във властта, посочи вицето на Борисов. Ако имам сигнал, че ДПС си разиграва коня, ще проверя, заяви той. \"Не се ли боите, че сте единственият политик, който казва така откровено нещата\", попита го журналистката Ива Николова. На мен ми е лесно, защото казвам истината, отсече той. Аз съм балансирано и контролируемо емоционален, допълни той. На въпрос за отношенията България - Русия, Симеонов смята, че Русия си гони интереса, тъй като интересът клати феса. \"Не съм краен противник на икономически инициативи, но искам да видя каква е ползата за България от тези съвместни проекти с Русия. Южен поток, какъвто го предлагаше Русия, той не беше полезен. Там беше казано, че България ще получава транзитни такси след 22-та година. Ама какви са тези глупости, какво е това нещо\", възмути се Симеонов. Най-важното, което очаквам от срещата с Ердоган е да се реализира договорът за бежанците и да не се допуска те да нахлуват натам, закъдето са се засилили. Вече се изказах и за неговото недопустимо изказване. Никой не може да намеква за прекрояване на границите - тези да си ги приказва на харемите и на анадолските си приятели. Такъв филм не може да има. Ако бъде предмет на дневен ред, аз ще настоявам пред г-н Борисов да се подчертае пред Ердоган. Нали не мислите, че Борисов ще се откаже от Кърджали, каза още Симеонов. ДПС са протурска партия. Бяха проруска по едно време, правят едни такива завъртания, навеждания, салтоморталета. Като направят още две такива смъртоносни салта и са заминали в политическия канал, отсече той. За действията на социалистите Симеонов смята, че при тях няма конструктивност, няма идеи, няма виждане за бъдещето. При тях има само скандал, подчерта вицепремиерът. По отношение на ЧЕЗ вицепремиерът смята, че държавата ни не трябва да влиза в сделката, тъй като става дума за търговски частни фирми. Държавата единствено трябва да контролира чрез КЕВР, до там, категоричен е лидерът на патриотите. Не съм скандалджия, но и не съм човек, който се примирява, когато види нередности, завърши той на въпрос кой ще е следващият скандал. Сподели:", "date": "2018.03.15", "title": "ИЗВЪНРЕДНО В ПИК TV! Валери Симеонов с разтърсващо интервю за ролята на Сараите във властта, за концесиите на мафията и скандалите в коалицията (ОБНОВЕНА)"}
{"url": "http://pik.bg/%D1%84%D0%B0%D0%BA%D1%82%D0%B8-%D1%85%D0%B0%D1%80%D1%87%D0%B8%D0%BC-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D0%B7%D0%B0-%D1%85%D1%80%D0%B0%D0%BD%D0%B0-%D0%B6%D0%B8%D0%BB%D0%B8%D1%89%D0%B5-%D0%B8-%D1%82%D0%BE%D0%BA-news735131.html", "text": "Българите харчат най-много пари за храна. Това сочат данните на Националния статистически институт. Институтът разпространи инфографика по повод Световния ден на потребителите – 15 март. От доходите си отделяме доста, за да плащаме жилище и битови сметки като ток и вода. На трето място пръскаме средства за транспорт. Според данните за 2016 година почти 37,5% от парите на българина отиват именно за храна. За жилища и битови разходи даваме 17,3%, а транспортът отнема 8,3%, здравеопазването 6,7% от доходите. За свободно време, култура и отдих даваме 5,8% от палите си, а за алкохол и цигари отиват 5,2%. Средно на лице от домакинство нашенци консумират 88 кг хляб годишно, хапват 45,6 кг месо, и изяждат 27,5 кг кисело мляко. 27,3 литра алкохол пък изпиваме средно на година. Бирата е най-предпочитаната напитка от българина., следвана от виното. Традиционната ни пивка ракия е на трето място. Сподели:", "date": "2018.03.15", "title": "ФАКТИ! Харчим най-много за храна, жилище и ток "}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%B4%D1%80%D0%B0%D0%BC%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D1%82%D0%BA%D1%80%D0%B8%D1%85%D0%B0-%D1%82%D1%80%D1%83%D0%BF%D0%BE%D0%B2%D0%B5%D1%82%D0%B5-%D0%BD%D0%B0-%D0%BC%D0%BB%D0%B0%D0%B4%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BF%D0%BE%D0%B4%D0%BE%D0%B7%D0%B8%D1%80%D0%B0%D1%82-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B8-%D1%81%D0%B0%D0%BC%D0%BE%D1%83%D0%B1%D0%B8%D0%B9-news735307.html", "text": "Труповете на двойка млади пловдивчани - мъж и жена, са открити днес следобед в апартамента им в кооперация зад РУМ \"Родопи\", предаде TrafficNews.bg. В момента районът е отцепен от полиция, има Криминалистична лаборатория. На място са окръжният прокурор Румен Попов и директорът на полицията ст. комисар Атанас Илков. По непотвърдена информация се касае за убийство с последвало самоубийство. Младият мъж е намушкал съпругата си с нож, а след това се е самоубил. В жилището е било и детенцето на двойката, което е на около година. Д Предполага се, че причината за жестокото убийство е ревност. етето и плакало цяла нощ, което накарало съседите да се обадят в полицията. Сподели:", "date": "2018.03.15", "title": "СТРАШНА ДРАМА В ПЛОВДИВ! Откриха труповете на младо семейство! Подозират убийство и самоубийство пред очите на малко дете"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D1%81%D0%BA%D0%B8-%D0%BD%D0%B5%D0%B2%D0%BE%D0%BB%D0%B8-%D0%B5%D0%B2%D0%B3%D0%B5%D0%BD%D0%B8-%D0%B1%D1%83%D0%B4%D0%B8%D0%BD%D0%BE%D0%B2-%D0%B7%D0%B0%D1%80%D1%8F%D0%B7%D0%B0-%D0%B6%D0%B5%D0%BD%D0%B0-%D1%81%D0%B8-%D0%B8-%D0%B4%D0%B5%D1%82%D0%B5%D1%82%D0%BE-news734591.html", "text": "Актьорът Евгени Будинов трудно носи няколко дини под една мишница. Откакто стана депутат, почти не се вижда със семейството си, като има случаи, в които не се вясва в дома си по два-три дни. Будинов и жена му Мариела Иванкова имат 5-годишен син, за който по-често се грижат майка му и възпитателките от 74-то ОДЗ, отколкото баща му. \"Трудно е да си жената до депутата. Евгени вече няма почти никакво свободно време, става рано, постоянно има някакви задачи - парламент, комисии, после постановки, най-редовно се връща вкъщи към 23 ч. Случва се и по два-три да го няма\", призна половинката на народния представител в предаването на Петя Дикова. За да изкупи постоянното отсъствие от дома си, следващия месец Евгени е обещал да заведе Мариела и Александър на екскурзия до Париж. Преди това обаче на Будинов му предстои пътуване до Лондон, където на 17 март в \"Tuke hall\" заедно с Кирил Ефремов и Албена Михова ще представят \"На живо от оня свят\". Евгени признава, че е имало случаи, в които да забрави текста си по време на представление. \"Киро има една интересна физиономия, когото си забрави репликите. Но аз вече знам на изуст и неговия текст и му подсказвам\", смее се актьорът-депутат. Сподели:", "date": "2018.03.15", "title": "ДЕПУТАТСКИ НЕВОЛИ! Евгени Будинов заряза жена си и детето "}
{"url": "http://pik.bg/%D1%85%D0%B2%D0%B0%D0%BD%D0%B0%D1%85%D0%B0-%D1%87%D0%B8%D1%81%D1%82%D0%B0%D1%87-%D0%B4%D0%B0-%D0%BA%D1%80%D0%B0%D0%B4%D0%B5-%D1%82%D0%B5%D1%85%D0%BD%D0%B8%D0%BA%D0%B0-%D0%BE%D1%82-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-news735233.html", "text": "Мъжът е задържан от униформените в хода на специализирана полицейска операция от служители на Регионална дирекция \"Гранична полиция\" - Аерогари, съобщават от МВР. - лаптопи, инструменти, РАМ памет, монитор и процесор, собственост на една от фирмите. Всички вещи, които мъжът се опитвал да задигне, възлизат в размер на в зоната на летището. По случая е образувано досъдебно производство. Мъжът е задържан и срещу него е повдигнато обвинение за кражба. 35-годишен мъж се опита да открадне техника от Летище София, но беше заловен в крачка. 35-годишният Й. П. е заловен в момент, когато товарел в камион за изхвърляне на отпадъци техника от летището 1878 лв. Арестуваният работи във фирма, наета за поддръжката и почистването на офис помещения Сподели:", "date": "2018.03.15", "title": "Хванаха чистач да краде техника от Летище \"София\""}
{"url": "http://pik.bg/%D1%81%D0%BA%D1%80%D0%B8-%D0%BB%D0%B8-%D1%81%D0%B5-%D0%B6%D0%B0%D0%BD%D0%B0-%D0%BE%D1%82-%D0%B2%D0%B8%D0%B4%D0%B0-%D0%BF%D0%B8%D1%80%D0%BE%D0%BD%D0%BA%D0%BE%D0%B2%D0%B0-%D0%B5%D1%82%D0%BE-%D0%BA%D1%8A%D0%B4%D0%B5-%D0%B5-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0%D1%82%D0%B0-%D0%BF%D0%B5%D0%B2%D0%B8%D1%86%D0%B0-news735298.html", "text": "Певицата Жана Бергендорф, която заедно с музикантите от групата \"Equinox\" ще представи България на \"Евровизия\", не се появи по-рано днес в \"Тази сутрин\". Това предизвика коментари, че победителката от \"Х Фактор\" се е изплашила от композиторката Вида Пиронкова. От началото на седмицата тя е коментатор в предаването, а вече едва ли има някой, който да не е чул или прочел, че между Пиронкова и Бергендорф избухна скандал. \"Прераждане\", изпълнената от Жана песен на композиторката на \"Гълъбо\" не се класира за \"Евровизия\", а след това певицата изненадващо се появи в проекта на продуцентската къща \"Симфоникс\". Методът й на действие Пиронкова определи като предателство и двойна игра. Жана не е имала физическата възможност да се защити тази сутрин в предаването на Би Ти Ви, тъй като от 11 март се намира във Виена, проучи ПИК. Бергендорф е там по покана на \"Симфоникс\" и ще остане в австрийската столица на Великден. До тогава Жана и останалите музиканти от \"Equinox\" ще работят по парчето Владимир Михайлов, Георги Симеонов - JJ, Джони Манюел и Трей Кембъл, \"Bones\" (\"Кости\"), с което ще се представят България на 8 май в Лисабон. Сподели:", "date": "2018.03.15", "title": "СКРИ ЛИ СЕ ЖАНА ОТ ВИДА ПИРОНКОВА? Ето къде е скандалната певица! "}
{"url": "http://pik.bg/%D1%80%D0%B0%D0%B7%D1%85%D0%BE%D0%B4%D0%B8%D1%85%D0%B0-%D0%B4%D0%BE-%D1%81%D1%8A%D0%B4%D0%B0-%D1%83%D0%B6%D0%B8%D0%BB%D0%B5%D0%BD%D0%B8-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%B0%D0%B4%D0%B2%D0%BE%D0%BA%D0%B0%D1%82-%D1%8E%D1%80%D0%B8%D1%81%D1%82%D1%8A%D1%82-%D1%89%D0%B8%D0%BF%D0%BD%D0%B0%D0%BB-%D0%BE%D1%82-%D0%BA%D0%BB%D0%B8%D0%B5%D0%BD%D1%82%D0%B8%D1%82%D0%B5-%D1%81%D0%B8-%D0%BD%D0%B0%D0%B4-600-%D1%85%D0%B8%D0%BB-news735227.html", "text": "13 свидетели, част от които се определиха като жертви на адвокат Владимир Елдъров, биха напразно път до Районния съд в Пловдив, а малко след това бяха изпратени вкъщи. Магистратите не дадоха ход на новото дело срещу адвоката, защото след смъртта на една от свидетелките призовки не са били изпратени на двама от тримата наследници. \"Не знам защо не са оформени съответните документи, задачата е била дадена много преди началото на делото“, озадачи се топадвокатът Йордан Давчев, който пое защитата на обвиняемия, разказва \"Марица\". Новото дело срещу Владимир Елдъров е за измама и злоупотреба с доверие. Той е бил упълномощен от десетки хора, за да ги представлява по застрахователни дела за изплащане на обезщетения за техни пострадали близки при катастрофи. Сумите се превеждали по банкова сметка на Елдъров, като той не предавал на пострадалите цялата сума, а част от нея оставял за себе си. Така той ощетил клиентите си с над 600 хил. лева, гласи обвинението. \"Смачкаха ми колата и след това получих само 300 лева от адвоката. Това не е правилно и затова съм тук да свидетелствам“, заяви един от разкараните хора. Сподели:", "date": "2018.03.15", "title": "Разходиха до съда ужилени от пловдивски адвокат, юристът щипнал от клиентите си над 600 хил. лева"}
{"url": "http://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D1%87%D1%80%D0%B5%D0%B7-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%B5%D0%B7%D0%B8%D1%86%D0%B8%D1%82%D0%B5-%D0%BD%D0%B5-%D0%B3%D1%83%D0%B1%D0%B8-%D0%BD%D0%B8%D0%BA%D0%BE%D0%B9-news735309.html", "text": "Македонската информационна агенция, цитирана от \"Фокус\". В свое обръщение към населението на Македония, премиерът Зоран Заев заяви, че Законът за употреба на езиците е съобразен с Конституцията, като освен той гарантира и съответната употреба на македонския език и е сериозен принос към изграждане на идеята „Едно общество за всички граждани“, предава „Определяме се за политики, които градят Република Македония като гражданска държава за всички, които живеят на нейна територия“, изтъкна Заев. Според него, чрез Закона за езиците никой не губи и по неговите думи „сега е времето да се отхвърлят политиките на разделение, раздори и конфликти, които противостоят на нашите и европейски ценности“. Сподели:", "date": "2018.03.15", "title": "Зоран Заев: Чрез Закона за езиците не губи никой"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B9-%D1%89%D0%B5-%D1%80%D1%8A%D0%BA%D0%BE%D0%B2%D0%BE%D0%B4%D0%B8-%D0%B4%D0%B5%D1%80%D0%B1%D0%B8%D1%82%D0%BE-%D1%86%D1%81%D0%BA%D0%B0---%D0%BB%D0%B5%D0%B2%D1%81%D0%BA%D0%B8-news735256.html", "text": "Съдийската комисия на БФС избра Никола Попов за рефер на дербито между ЦСКА и Левски. Асистенти на водещия ни международен съдия ще бъдат Георги Тодоров и Димитър Русев. В ролята на ДАС ще влязат Ангел Ангелов и Стефан Павлов, а 4-и съдия ще е Борислав Колев. Двубоят е в неделя от 13:00 часа на националния стадион \"Васил Левски\". Сподели:", "date": "2018.03.15", "title": "Ето кой ще ръководи дербито ЦСКА - Левски"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%82%D1%80%D1%8A%D1%81%D1%82-%D1%81%D0%B8%D0%BD%D1%8F-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D0%BC%D0%B0-%D0%BD%D0%BE%D0%B2-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-news735259.html", "text": "Тръст \"Синя България\", който притежава 10% от акциите на Левски, има нов председател. Досегашният такъв Васил Колев бе наследен от архитект Николай Истатков. \"На редовно заседание проведено на 14.03.2018 година, Управителният съвет на Тръст \"Синя България\" избра за председател арх. Николай Истатков. Архитект Истатков е член на Управителния съвет, вече четвърти мандат. \"Желаем му успех\", съобщават от организацията. Николай Истатков е на 38 години. Потомствен левскар, акцентира \"Топспорт\". Сподели:", "date": "2018.03.15", "title": "ВАЖНО! Тръст \"Синя България\" има нов председател"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%B7%D0%B0-%D0%BE%D0%BF%D0%B8%D1%82-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BD%D0%B0-%D1%85%D0%BB%D0%B5%D0%B1%D0%B0%D1%80%D0%BA%D0%B0-news735310.html", "text": "Жител на американския град Хънствил в щата Алабама попадна в затвора, след като се опитал да изгори жива досадна хлебарка и покрай това предизвикал пожар в блока, в който живеел, съобщава сайтът AL-com, цитира \"Монитор\". Кристофър Рейди бил заснет от камерите за наблюдение как подпалва дъска за обяви във вестибюла. Той искал да изгори със запалка едра хлебарка, която пълзяла върху нея. Пламнал пожар, но повиканите огнеборците бързо се справили с него и инцидентът минал без жертви. Пожарникарите установили следи от умишлен пожар и информирали за това полицията. Блюстителите на реда, след като разгледали видеото, бързо установили личността на подпалвача. 55-годишният Рейди признал вината си и попаднал зад решетките. Сподели:", "date": "2018.03.15", "title": "КУРИОЗ! Американец в затвора за опит за убийство на... хлебарка"}
{"url": "http://pik.bg/%D0%BF%D0%BE%D1%87%D0%B8%D1%81%D1%82%D0%B2%D0%B0%D1%82-%D0%BA%D0%B0%D0%BD%D0%B0%D0%BB%D0%B0-%D0%BC%D0%B5%D0%B6%D0%B4%D1%83-%D0%B5%D0%B7%D0%B5%D1%80%D0%BE%D1%82%D0%BE-%D0%B2%D0%B0%D1%8F-%D0%B8-%D0%BC%D0%BE%D1%80%D0%B5%D1%82%D0%BE-news735228.html", "text": "В Бургад започна мащабна операция за почистване на канала, който свързва езерото Вая с Черно море. Каналът е дълъг над километър и е почистван основно през 80-те години на миналия век. Почистването на ръка дава временен резултат – тинята трябва да бъде изгребана с машини. Проблем са и отпадъците, които се изхвърлят край езерото, разказва Би Ти Ви. Запушването на канала води до повишаване на нивото на езерото, а водата заплашва да залеее складове, цехове, както и един от основните булеварди в града. Почистването на канала ще продължи до август, а след това водата трябва спокойно да се оттича в морето. Сподели:", "date": "2018.03.15", "title": "Почистват канала между езерото Вая и морето"}
{"url": "http://pik.bg/%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA%D1%8A%D1%82-%D0%BD%D0%B0-%D0%BB%D0%B0%D0%B2%D1%80%D0%BE%D0%B2-%D0%BE%D1%82%D1%81%D0%B5%D1%87%D0%B5-%D1%80%D1%83%D1%81%D0%B8%D1%8F-%D0%B3%D0%BE%D1%82%D0%B2%D0%B8-%D0%BE%D1%82%D0%B3%D0%BE%D0%B2%D0%BE%D1%80-%D0%BD%D0%B0-%D0%BD%D0%BE%D0%B2%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-%D0%BE%D1%82-%D1%81%D1%82%D1%80%D0%B0%D0%BD%D0%B0-%D0%BD%D0%B0-%D1%81%D0%B0%D1%89-news735312.html", "text": "ТАСС, цитрана от \"Фокус\" Русия готви отговор на новите санкции от страна на САЩ, след като по-рано в четвъртък Вашингтон въведени мерки срещу руски физически и юридически лица. Това е разкрил заместник-министърът на външните работи на страната Сергей Рябков, предава . Представителят на ведомството разкритикува действията на САЩ, като заяви, че по този начин „Вашингтон не е добавил нищо ново към своето поведение на международната сцена“. „Всичко това са един и същи действия около абсолютно безпочвени и несвързани с реалността обвинения, според които Русия се е извършила вмешателство във вътрешни дела на САЩ“, добави Рябков, който разкри, че Москва „ще пристъпи към изработване на нашия отговор“, макар да не разкри какви ще са действия на Русия. Сподели:", "date": "2018.03.15", "title": "Заместникът на Лавров отсече: Русия готви отговор на новите санкции от страна на САЩ"}
{"url": "http://pik.bg/%D0%BC%D1%8A%D1%80%D1%82%D0%B2%D0%BE%D0%BF%D0%B8%D1%8F%D0%BD%D0%B0-%D1%81-%D0%BE%D0%BF%D0%B5%D0%BB-%D0%B4%D1%83%D1%85%D0%BD%D0%B0-%D0%B2-%D0%B4%D1%80%D0%B5%D0%B3%D0%B5%D1%80%D0%B0-%D0%B8-%D0%B8%D0%B7%D0%BF%D1%80%D0%B0%D0%B2%D0%B8-%D0%BA%D0%BE%D1%81%D0%B8%D1%82%D0%B5-%D0%BD%D0%B0-%D1%87%D0%B5%D0%BD%D0%B3%D0%B5%D1%82%D0%B0%D1%82%D0%B0-news735224.html", "text": "В първите минути на днешния ден на кръстовището между бул. „Васил Априлов“ и ул. „Любен Каравелов“ в Пловдив 49-годишен управлявал лек автомобил „Ауди“ с 1,21 промила алкохол. Пак в областния град, на кръстовище между Асеновградско шосе и ул. „Цар Симеон“ след солидна употреба на спиртни напитки – 2,47 промила, вчера била хваната 31-годишна шофьорка на лек автомобил „Опел“. Същият ден в жк „Тракия“ 42-годишен се бил качил в лек автомобил „Фолксваген“ с 1,96 промила, а на бул. „Княгиня Мария Луиза“ 27-годишен шофирал лек автомобил „БМВ“ с 1,47 промила. В Асеновград пък 60-годишен криминално проявен и осъждан мъж бил зад волана на лек автомобил „Фолксваген“ с 2,31 промила, а в Първомай задържан 22-годишен неправоспособен водач на лек автомобил „Опел“, чиято алкохолна проба отчела 1,53 промила. Шестима пияни водачи са били заловени по време на пътния контрол през изминалото денонощие в Пловдив и областта, съобщават от ОДМВР. Златният медал обаче ще бъде връчен на 31-годишна шофьорка, която едва не счупи дрегера. Сподели:", "date": "2018.03.15", "title": "Мъртвопияна с опел духна в дрегера и изправи косите на ченгетата"}
{"url": "http://pik.bg/%D1%80%D0%B5%D1%88%D0%B5%D0%BD%D0%BE-%D0%BA%D0%B8%D1%82%D0%B0%D0%B9%D1%86%D0%B8-%D0%B2%D0%B7%D0%B8%D0%BC%D0%B0%D1%82-%D0%BB%D0%B5%D1%82%D0%B8%D1%89%D0%B5-%D0%BF%D0%BB%D0%BE%D0%B2%D0%B4%D0%B8%D0%B2-news735200.html", "text": "Китайският конгломерат HNA Group Co. е избран за концесионер на Летище Пловдив. Китайците спореха с Очаква се всеки момет решението на Комисията от министерството на транспорта да бъде оповестено официално, твърди \"Марица\". подкрепеното от община Пловдив обединение между \"Тракия икономическа зона\" и превозвач №1 в България ПИМК. ПИК припомня, че в момента летището Сподели:", "date": "2018.03.15", "title": "Решено: Китайци взимат Летище Пловдив"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%B0-%D1%88%D0%B5%D0%B3%D0%B0-%D0%B2-%D1%87%D0%B0%D1%81-%D0%BF%D0%BE-%D1%84%D0%B8%D0%B7%D0%B8%D1%87%D0%B5%D1%81%D0%BA%D0%BE-%D1%88%D0%B5%D1%81%D1%82%D0%BE%D0%BA%D0%BB%D0%B0%D1%81%D0%BD%D0%B8%D0%BA-%D1%81%D0%B5-%D0%BD%D0%B0%D0%B3%D1%8A%D0%BB%D1%82%D0%B0-%D1%81%D1%8A%D1%81-%D1%81%D0%BF%D0%B8%D1%80%D1%82-%D0%B7%D0%B0-%D0%B3%D0%BE%D1%80%D0%B5%D0%BD%D0%B5-news735176.html", "text": "Шестокласник от шуменско училище е изпил неустановено количество спирт за горене, разреден в бутилката му за минерална вода. Инцидентът е станал по време на час по физическо в СУ \"Сава Доброплодни\" миналия петък след като двама съученици решили да си направят майтап с момчето. Детето е било заведено за преглед и промивки в Спешното отделение на МБАЛ Шумен, но вече е на училище, съобщи пред репортер на вестника директорът на учебното заведение Албена Иванова-Неделчева. В петък по време на първия час един от шестите класове имал урок по физическо. Момчетата били ангажирани с футбол на игрището, разказва \"Монитор\". Повечето деца били оставили край игрището половинлитрови бутилки с вода, която си носят. Двама шестокласници си били купили спирт за горене, за да запалят с него някакъв стар мобилен телефон, но междувременно решили да си направят шега със свой приятел. Докато играе мач незабелязано долели във водичката му от спирта за горене. При една от почивките момчето надигнало шишето. Приятелчетата уж му били казали: \"Недей, че вътре има спирт!\", но с думите \"Е кво ще ми стане!\" - хлапакът бил надигнал шишето. С няколко глътока вода случаят за момента бил приключил. Малко преди шестия час към 17:40–17:50 часа, детето се оплакало, че не се чувства много добре и погледът му се размазва надалеч. Завели го веднага при сестрата в училище и там след разпит и на майтапчиите лъснала шегата. От училището веднага се обадили на майката на пострадалото дете и за по-малко от 15 минути момчето било в Спешното. На място са му направили промивки и го оставили за наблюдение до неделя. \"Между децата не е имало конфликт, приятели са и в случая става въпрос за изключително глупав опит за шега.\" - коментира директорът на училището. В понеделник са извикани родителите на замесените в \"шегата\"  момчета, обяснения са взети и на преподавателя по физическо възпитание, а още в петък е било уведомено Регионалното управление по образованието. Тепърва с казуса ще се занимава и педагогическият съвет. В сряда и трите момчета били отново на училище и играели заедно. Сподели:", "date": "2018.03.15", "title": "ЗЛОВЕЩА ШЕГА В ЧАС ПО ФИЗИЧЕСКО! Шестокласник се нагълта със спирт за горене"}
{"url": "http://pik.bg/3-%D0%B4%D0%BD%D0%B8-%D0%B4%D0%BE-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D1%80%D1%83%D1%81%D0%B8%D1%8F-%D0%BE%D0%BF%D0%BE%D0%B7%D0%B8%D1%86%D0%B8%D0%BE%D0%BD%D0%B5%D1%80%D0%BA%D0%B0%D1%82%D0%B0-%D0%BA%D1%81%D0%B5%D0%BD%D0%B8%D1%8F-%D1%81%D0%BE%D0%B1%D1%87%D0%B0%D0%BA-%D1%89%D0%B5-%D0%BF%D1%80%D0%B0%D0%B2%D0%B8-%D0%BF%D0%B0%D1%80%D1%82%D0%B8%D1%8F-news735202.html", "text": "Три дни до президентските избори в Русия. Ксения Собчак, кандидат на опозицията, ще прави партия. Така руската Парис Хилтън ще покаже, че има сериозни намерения и за следващия цикъл от избори в Русия. В политиката тя влезе с актива на популярна личност от руския хайлайф, на телевизионна водеща и милионер. И с биографията на дъщеря на първия демократично избран кмет на Санкт Петербург Анатолий Собчак, която успешно използва като политическо послание. Заради близкото познанство на покойният й баща с Владимир Путин мнозина я определят като назначения от Кремъл кандидат на опозицията, разказва Нова телевизия. \"Ксения има едно важно качество - да се иронизира. Може да се смее на себе си”, коментира Сергей Калварский, продуцент-видео съдържание в щаба на Собчак. За нея говорят хората от щаба й, в който няма случайно попаднали. Професионалисти с опит, наети да изгражда новия публичен образ на Ксения Собчак. „Да, това е партия, която все още няма име. Както и сами виждат, всичко се случва пред очите ви. Но, отговорът е „да”, ще има партия”, заяви Марина Литвинович, политолог в щаба на Собчак. Политологът Марина Литвинович за първи път работи по президентската кампания на Борис Елцин през 1996 г. \"В политиката нещата са много прости - тя винаги е сума от различни, понякога дори противоположни или паралелни интереси. Политиката не е вакуум”, коментира Литвинович. И така отговаря на въпроса помагал ли е Кремъл в посочването на Ксения Собчак за лидер на опозицията, в опит да изтласка Алексей Навални от там. „Случи се припокриване на интереси. На Кремъл му беше интересно Ксения да привлича внимание в тази президентска кампания, а на нея й беше интересен стартът на политическата й кариера. Знаете, че у нас не може да се участвате в избори, ако не Ви разрешат. За нея сметнаха, че е несериозен, безопасен кандидат и решиха - нека момиченцето се яви на избори. Никой не мислеше, че за 3-4 месеца тя ще се превърне в човек, който се занимава със сериозна политика”, коментира още Литвинови За да стане част от екипа на Собчак Сергей Калварский  се връща от  Америка, където живее със семейството си. Успешно менажира видеопасланията и дигиталното съдържание в кампанията. Калварски е от близкото обкръжение на покойния баща на Ксения - Анатолий Собчак. „Може да се каже, че не Америка, а наблюденията, които натрупах покрай президентската битка между Хилъри Клинтън и Доналд Тръмп, се превърнаха в безценен опит. Направи ми впечатление, че социалните медии станаха доста по-влиятелни от телевизията”, коментира Калварский. Американският опит се прилага доста успешно в кампанията на Ксения Собчак.  Социологическите проучвания показват, че електоратът, който най-много й симпатизира, са хората с висше образование от големите градове. За това екипът й използва всички Интернет платфори, за да достига до тях. На митинг довечера Ксания Собчак ще покаже новия си партньор в политиката бившия депутат от партия Яблоко – Димитрий Гутков, с когото ще положат основите на новата партия. Сподели:", "date": "2018.03.15", "title": "3 ДНИ ДО ИЗБОРИТЕ В РУСИЯ: Опозиционерката Ксения Собчак ще прави партия"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B3%D0%BE%D0%BB%D1%8F%D0%BC%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%BE%D0%B3%D1%80%D0%B5%D0%B1%D0%B2%D0%B0%D1%82-%D0%B2-%D0%BF%D0%B5%D1%82%D1%8A%D0%BA-%D0%BF%D0%BE%D0%BB%D0%B8%D1%86%D0%B0%D1%8F-%D1%81%D0%B0%D0%BC%D0%BE%D1%83%D0%B1%D0%B8%D0%BB-%D1%81%D0%B5-%D0%BD%D0%B0-%D0%BF%D1%8A%D1%82%D1%8F-%D1%81%D0%B2%D0%BE%D0%B3%D0%B5-%D1%81%D0%BE%D1%84%D0%B8%D1%8F-%D0%B1%D0%BB%D0%B8%D0%B7%D0%BA-news735196.html", "text": "Близките и познатите на полицая, който се самоуби в на пътя Своге-София, са в шок от случилото се, научи ПИК. . Съседи на самоубилия се Виктор, който живее в Своге, разказват, че нямало никакви индикации за фаталното решение, което 45-годишният мъж взел. Все още в града недоумяват защо уважаваният полицай е сложил край на живота си. Свогенчани обаче са категорични, че Виктор бил изключително свестен, изпълнявал стриктно задълженията си и се ползвал с много добро име в града. Местните разказват, че ще запомнят полицая като много усмихнат и отзивчив човек. 45-годишният служител на реда има една дъщеря. Погребението му най-вероятно ще бъде утре. Сподели:", "date": "2018.03.15", "title": "САМО В ПИК! ГОЛЯМА ТРАГЕДИЯ! Погребват в петък полицая, самоубил се на пътя Своге-София! Близките му недоумяват защо е посегнал на живота си"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B7%D0%B0%D0%BF%D0%BE%D1%87%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D1%81%D0%B5%D0%B1%D0%B0%D1%81%D1%82%D0%B8%D0%B0%D0%BD-%D0%BA%D1%83%D1%80%D1%86-%D1%81%D0%BD%D0%B8%D0%BC%D0%BA%D0%B8-news735252.html", "text": "Започна срещата между премиера Бойко Борисов и австрийския канцлер Себастиан Курц, който е на посещение у нас. В резиденция „Бояна“ двамата обсъждат сътрудничеството между България и Австрия както в двустранен план, така и в рамките на Европейския съюз. Акцент в разговорите е приемствеността в темите на Българското и Австрийското председателства на Съвета на ЕС. Сподели:", "date": "2018.03.15", "title": "ПЪРВО В ПИК! Започна срещата между премиера Борисов и Себастиан Курц (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BB%D0%B5%D0%B4-%D0%BA%D0%BE%D0%BD%D0%B3%D1%80%D0%B5%D1%81%D0%B0---%D0%BE%D0%B3%D1%80%D0%BE%D0%BC%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB---%D1%84%D1%83%D1%82%D0%B1%D0%BE%D0%BB%D1%8A%D1%82-%D1%81%D0%B5-%D1%82%D1%80%D0%B5%D1%81%D0%B5-%D0%B1%D0%B8%D1%82%D0%BA%D0%B0%D1%82%D0%B0-%D0%B6%D0%B5%D1%81%D1%82%D0%BE%D0%BA%D0%B0---%D0%BB%D1%8E%D0%B1%D0%BE-%D0%BF%D0%B5%D0%BD%D0%B5-news735177.html", "text": "След серията скандали около Изборния конгрес на БФС -  Любо Пенев (кандидат за председател на централата), Николай Илиев (дясна ръка на Ел Голеадор в битката за ключовия пост), адвокат Емилия Живкова и Атанас Стоилов скачат срещу статуквото в родния футбол, на пресконференция в столицата. Също така явно търсят сметка от министъра на спорта Красен Кралев. \"Толкова нарушения свързани с прозрачност и демократичност - не съм го очаквал. Ние продължаваме да твърдим, че най-важният съдник за качеството на футбола е българският фен\", започна Любослав Пенев. Ел Голеадор намекна, че сегашното ръководство на БФС работи по неприемлив начин. Засегна темата с Изпълкома на централата, че важни ръководители си съобщават по телефона какво са решили, или не са решили. \"Настоящото ръководство е създало различни форми за източване на клубовете. Отношението към клубовете е тоталитарно и надменно. На дъното на дъното е футболът ни. Със сегашното ръководство - нямаме никакъв шанс това нещо да бъде променено\", каза още Пенев, който набляга, че настоящето управление на БФС, според него не работи по начин, който да върне националния ни тим на Световни, Европейски първенства, да се повиши нивото в детско-юношеския футбол. \"Правим конференция, за да ви запознаем с потресаващите факти, които се случиха в управлението на българския футбол - преди, по време и след Изборния конгрес на БФС. Ето и основните методи, които произведоха този манипулативен вот - клубове фантоми (не участващи в първенства) - 143 клуба, огромен брой пълномощни издадени на хора, които нямат нищо общо с клубовете, тройната бюлетина - три бюлетини по една за тримата кандидати (белег на контролиран вот), пликовете, в които се слагат бюлетините са полупрозрачни, около тъмните стаички е имало охранители, недопускането на екипа на Любослав Пенев по време на формирането на комисиите за провеждане на ключовата точка от форума, Изпълкомът е приет извън правилата на устава. По всички изброени нарушения очакваме сериозна прокурорска проверка\", заяви Николай Илиев. Илиев изрече тежки думи към министър Кралев. Че не е редно г-н Красен Кралев да определя кой е опозиция и кой не (в битката за председател на БФС). Обвини министъра на младежта и спорта в нагло и безочливо изказване, относно мнение на Кралев за прозрачността на Изборния конгрес. Изрази съмнения относно това, че съвместната работа на ММС и БФС далеч не води до желани резултати за благото на българския футбол. \"Искаме да благодарим на всички журналисти, които се отнесоха изключително отговорно към работата си. Отразявайки събитията - около Конгреса - честно, почтено, без зависимости\", допълни Илиев. Ники също така се обърна към футболните фенове с пламенна реч, че той и Любослав Пенев ще продължават да се борят за благото на родния най-любим спорт. А \"ЦСКА и Левски трябва да бъдат двата основни, водещи клуба в българския футбол\", допълни Пенев. \"Защитаваме национална кауза\", вмъкна пък Ники Илиев, на специално проведената пресконференция от щаба на Ел Голеадор. двокат Емилия Живкова и Атанас Стоилов също заявиха остри думи. Наблягайки върху това, че е твърде възможно - родният футбол да е арена на редица порочни практики. От екипа до Любослав Пенев се насочват към съдебни дела относно провеждането на Изборния конгрес. Николай Илиев пък намекна, че е получил интересен смс от ръководител във футболен клуб Левски, като предстои да разкрие за какво става въпрос, но не желае да акцентира сега на въпросната тема, защото за \"сините\" предстои изключително отговорен и важен мач. Припомняме, че Левски ще играе срещу ЦСКА в двубой от шампионата, тази неделя. \"Ние продължаваме, не сме се отказали от тази тежка задача - да свалим, разгромим сегашното ръководство на българския футбол. Убеден съм, че ще стигнем докрай и ще се поздравим с победа\", заяви Любослав Пенев. Сподели:", "date": "2018.03.15", "title": "ИЗВЪНРЕДНО! След Конгреса - огромен скандал - футболът се тресе! Битката жестока - Любо Пенев и Ники Илиев скачат остро на Боби Михайлов"}
{"url": "http://pik.bg/%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B5%D0%BA-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B2%D0%B7%D0%B5%D0%BC%D0%B5-%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5-%D0%BF%D0%BE-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D0%B0%D0%BA%D1%82%D0%B8%D0%B2%D0%B8%D1%82%D0%B5-%D0%BD%D0%B0-%D1%87%D0%B5%D0%B7-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news735247.html", "text": "Европейската комисия не може да вземе отношение по сделката за активите на ЧЕЗ в България. Това обясни заместник-председателят на Европейската комисия Марош Шефчович след края на конференцията \"Ролята на неправителствените организации за подобряване на енергийната политика и нормативната база в областта на енергетиката - предизвикателства пред Югоизточна Европа\", която се проведе в София. \"Това е сделка между две частни компании\", изтъкна Шефчович. В този смисъл, от ЕК се интересуват само дали се съблюдават всички принципи и закони на европейското законодателство. Той добави, че има информация за това, че компетентните органи извършват всички необходими оценки и проверки. Марош Шефчович изтъкна, че Европейската комисия подкрепя изграждането на газоразпределен център в България, защото още по време на първата среща на групата за газова свързаност в Централна и Източна Европа е било взето решението всяка страна от региона да има поне три източника на доставка на природен газ, за да се постигне диверсификация. По думите му България е най-подходяща да бъде център, тъй като има благоприятно географско положение. Освен това има много добро развитие на интерконекторни връзки в България - както тези, които в момента са изградени, така и тези, които са в процес на изграждане. \"Идеята е да има много силна газова ликвидност в региона. Това е силно подкрепено от ЕК и нашата цел е България да се превърне от една страна, която транзитира газ, в една държава, която търгува с газ\", допълни Шефчович. По рано заместник-председателят на ЕК се срещна и с премиера Бойко Борисов. Сподели:", "date": "2018.03.15", "title": "ВАЖНА НОВИНА! ЕК не може да вземе отношение по сделката за активите на ЧЕЗ в България"}
{"url": "http://pik.bg/%D1%81%D0%B5%D0%BC%D0%B5%D0%B5%D0%BD-%D0%B1%D0%B8%D0%B7%D0%BD%D0%B5%D1%81-%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%BD%D0%B0%D1%80%D0%BA%D0%BE%D0%B4%D0%B8%D0%BB%D1%8A%D1%80%D0%B8%D1%82%D0%B5-%D1%81%D0%B2%D0%B5%D1%82%D0%BB%D1%8C%D0%BE-%D1%84%D0%B0%D0%BD%D1%82%D0%B0%D1%82%D0%B0-%D0%BC%D0%B0%D1%80%D1%82%D0%BE-%D1%81%D1%82%D1%80%D0%B5%D0%BB%D0%B5%D1%86%D0%B0-%D0%B8-%D1%81%D0%B8%D0%BD%D0%B0-%D0%BC%D1%83-news735179.html", "text": "Окръжната прокуратура във Варна привлече като обвиняеми и задържа за срок до 72 часа трима, държали в съучастие с цел разпространение кокаин, амфетамини и марихуана. Това съобщиха от държавното обвинение. В ареста са 40-годишният Мартин Е., по-известен като Стрелеца, синът му – 21-годишният Мартин Е. и 40-годишният Светослав П., по прякор Фантата. Срещу тях прокуратурата ще внесе искане във Варненския окръжен съд за определяне на най-тежката мярка за процесуална принуда, а именно задържане под стража. До установяването и предварителното задържане на тримата обвиняеми се стигна след проведената специализирана операция на ОД на МВР във Варна срещу разпространението на наркотици в морския град. При нея са били задържани 11 души, сред които и 3 жени. При провеждане на процесуално-следствените действия по образуваното досъдебно производство били претърсени жилища на пет адреса във Варна, както и автомобили, използвани от обвиняемите лица. В три от претърсените имоти и един автомобил са намерени и иззети близо 300 грама кокаин, 142 грама амфетамини и малко над 50 грама марихуана. Иззети при операцията са и електронни везни, над 4000 лева и 1000 евро и 17 мобилни телефона само от тримата обвиняеми. Мартин Стрелеца е осъждан като участник в организирана престъпна група за извършване на различни престъпления в големия процес през 2009 г., когато Окръжната прокуратура във Варна предаде на съд 24 лица. 19 от тях сключиха споразумения с прокуратурата, които са били одобрени от съда. Един от тях е бил и Мартин Стрелеца, който тогава признал вината си за участие в организираната престъпна група и приел наказание 3 години лишаване от свобода с 5-годишен изпитателен срок. Работата по доказването на престъпната дейност на тримата наркоразпространители продължава. Сподели:", "date": "2018.03.15", "title": "СЕМЕЕН БИЗНЕС! Закопчаха във Варна наркодилърите Светльо Фантата, Марто Стрелеца и сина му"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D0%B4%D1%80%D0%B0%D0%BC%D0%B0%D1%82%D0%B0-%D1%81%D0%BB%D0%BE%D0%B2%D0%B0%D1%88%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BF%D1%80%D0%B8%D0%B5-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-news735238.html", "text": "\"Смер\", като най-голямата партия в управляващата коалиция, ще представи кандидат за премиерския пост. Президентът се съгласи\", съобщи Бела Бугар, председателят на партията на унгарското етническо малцинство \"Мост-Хид\" (\"Мост\"), по-малък коалиционен партньор на социалдемократите. Според Бугар ще бъдат сменени поне една трета от министрите. Очаква се словашкият президент да направи изявление днес следобед, каза негов говорител. По-рано Киска поиска или предсрочни избори, или дълбоки промени в правителството, за да бъде сложен край на политическата криза в Словакия, предизвикана от убийството миналия месец на журналиста Ян Куциак и неговата годеница. Куциак разследвал предполагаеми случаи на корупция по високите етажи на властта, включително евентуални връзки между хора от обкръжението на Фицо с италианската мафия. Двама министри - на културата Марек Мадярич и на вътрешните работи Роберт Калиняк, подадоха оставка след убийството на Куциак. Мадярич направи това по лични убеждения, а Калиняк - след като партията \"Мост-Хид\" поиска той да се оттегли от поста като условие за нейното оставане в управляващата коалиция. Впоследствие, на фона на най-големите протести в Словакия след падането на комунизма, \"Мост-Хид\" обаче постави нови условия. Словашкият президент Андрей Киска прие днес оставката на премиера Роберт Фицо. Наред с това Киска се е съгласил с искането на Фицо следващият министър-председател да бъде номиниран от неговата социалдемократическа партия \"Смер\" (\"Посока\"), предаде Франс прес. Сподели:", "date": "2018.03.15", "title": "Край на драмата! Словашкият президент прие оставката на премиера"}
{"url": "http://pik.bg/%D0%B3%D1%80%D0%B0%D0%B4%D1%83%D1%88%D0%BA%D0%B0-%D0%BE%D0%B1%D1%80%D1%83%D0%BB%D0%B8-%D1%81%D0%BC%D0%BE%D0%BB%D1%8F%D0%BD-news735239.html", "text": "„Фокус“. Градушката е с големина на грахово зърно и продължи няколко минути. Пътните настилки по улиците в града са мокри и хлъзгави. Интензивно е движението по централните улици в града. Дъжд, придружен с градушка, вали в Смолян, предаде Сподели:", "date": "2018.03.15", "title": "Градушка обрули Смолян"}
{"url": "http://pik.bg/%D0%B8%D0%BD%D1%84%D0%B0%D1%80%D0%BA%D1%82-%D0%BF%D0%BE%D0%BA%D0%BE%D1%81%D0%B8-%D1%81%D0%B0%D0%BC%D0%BE%D1%82%D0%BD%D0%B8%D0%BA-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%E2%80%9D%D1%81%D0%BB%D0%B0%D0%B2%D0%B5%D0%B9%D0%BA%D0%BE%D0%B2%E2%80%9D-%D1%82%D1%80%D1%83%D0%BF%D1%8A%D1%82-%D0%BC%D1%83-%D0%B2%D0%BC%D0%B8%D1%80%D0%B8%D1%81%D0%B0-%D1%86%D1%8F%D0%BB-%D0%B1%D0%BB%D0%BE%D0%BA-news735236.html", "text": "Инфаркт покоси самотник в бл.12, вх.4 в бургаския ж.к.”Славейков”. Мъжът е малко над 50-годишен, починал е преди седмица, но никой не е разбрал за внезапната му кончина, тъй като няма близки и бил изключително затворен човек. \"От два дни на площадката на седмия етаж мирише отвратително. Със съседите си говорихме и разбрахме, че никой не го е виждал, заради това се обадихме на телефон 112”, разказват потресени хора от блока. Починалият се казва Петър Борисов, пенсионер по болест. Не е женен, а живял с майка си, която се споминала преди години, научи \"Флагман.бг\". От Петър е пропищял целият блок, защото той често палил предмети в дома си, а имал и истерично поведение. Сподели:", "date": "2018.03.15", "title": "Инфаркт покоси самотник в бургаския квартал ”Славейков”, трупът му вмириса цял блок"}
{"url": "http://pik.bg/%D0%BD%D0%BE%D0%B2%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-%D0%BD%D0%B0-%D1%81%D0%B0%D1%89-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-%D1%81%D0%B0-%D0%B7%D0%B0%D1%80%D0%B0%D0%B4%D0%B8-%D0%BE%D0%BF%D0%B8%D1%82%D1%8A%D1%82-%D0%B7%D0%B0-%D0%BD%D0%B0%D0%BC%D0%B5%D1%81%D0%B0-%D0%B2-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-news735294.html", "text": "AFP Въведените по-рано в четвъртък нови санкции от страна на САЩ срещу Русия са заради „опит за влияние в американските избори“ и участие в различни кибератаки, съобщава , като се позовава на официални данни. Според разпространената информация от санкциите са засегнати 19 физически и пет юридически лица, като по-рано се съобщаваше за по-малък брой. Финансовият министър Стивън Мнучин заяви, че САЩ „се изправят и противодействат на зловредната руска киберактивност, включително опитът за намеса в американските избори, деструктивни кибератаки и прониквания във важни системи“. Според него, „конкретните санкции са част от по-широки действия за справяне с идващите от страна на Русия престъпни атаки“. Сподели:", "date": "2018.03.15", "title": "Новите санкции на САЩ срещу Русия са заради \"опитът за намеса в американските избори\""}
{"url": "http://pik.bg/%D0%B2%D0%BE%D0%B9%D0%BD%D0%B0%D1%82%D0%B0-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D0%B7%D0%B0%D0%B3%D0%B8%D0%BD%D0%B0-%D0%BA%D1%80%D0%B0%D0%B9-%D0%BB%D0%BE%D0%B2%D0%B5%D1%87-news735243.html", "text": "М лада жена загина в тежка катастрофа край Ловеч. Инцидентът е станал около 17:30 часа вчера на околовръстния път на града, малко след тунела към Плевен. 28-годишната шофьорка е загубила контрол над автомобила си. Той се ударил в мантинелата и пропаднал в 4-метров скат, обрасъл с храсти и трева, съобщи БТА. Жената е била откарана незабавно в ЦСМП-Ловеч, където малко по-късно е починала. Сподели:", "date": "2018.03.15", "title": "Войната по пътищата продължава! Млада жена загина край Ловеч"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%85%D0%B0%D0%BB%D0%B2%D0%B0%D0%B4%D0%B6%D0%B8%D1%8F%D0%BD-%D0%B8-%D0%BB%D1%8E%D0%B1%D0%BE-%D0%BD%D0%B5%D0%B9%D0%BA%D0%BE%D0%B2-%D0%B2-%D1%82%D0%B2-%D0%B2%D0%BE%D0%B9%D0%BD%D0%B0-%D0%B7%D0%B0-6-%D0%BC%D0%BB%D0%BD-%D0%BB%D0%B2-news734800.html", "text": "Риалити шоутата и родните сериали печелят близо по 20 милиона лв. на година от трите големи телевизии. Парите обаче се разделят между няколко продуценти, които са във война. Актьорът Любо Нейков играе в комбина с Евтим Милошев, Магърдич Халваджиян с помощ от брат си Джуди, Нико Тупарев, Слави Трифонов, а Тончо Токмакчиев и Георги Торнев са превзели телевизията майка БНТ. Парите се разпределят след жестока битка досущ като в мафията между едва малцина продуценти, които от години са превърнали интереса на зрителя и големите пари от медиите в доходоносен бизнес за милиони. Този сезон най-сериозните средства се дават от Нова телевизия – близо 6 млн. лв. за новия сезон на „Откраднат живот” и пролетния формат „Като две капки война”, а големите печеливши са Магърдич Халваджиян и съдружниците Любо Нейков и Евтим Милошев. Между всички тях тече непрекъсната битка за рейтинг, а често прехвърчат искри и в медиите. Не само заради актьорите и поръчките от телевизиите, но и заради форматите, които да правят и наложат, за да се задържат на ефирния небосклон. Борбата е постоянна сезон след сезон, седмица след седмица и ден след ден, в които се разиграват милиони левове. Продуцентската коалиция между Евтим Милошев и Любо Нейков чупи всякакъв род конкуренция от есента натам, когато двамата неочаквано, след почти сигурен фалит, по чудо успяха да изправят през миналата година компанията си на крака със сериала „Откраднат живот”. Хитовата сапунка, която успяха да продадат в Нова телевизия, ги върна в играта, а след налагането ѝ на екрана ги направи и най-добре печелещите в момента тв продуценти. Двамата постигнаха и тотален рекорд с цели 8 години на малкия екран със сериала „Столичани в повече”. Това е най-дългият сериал в историята, като продуцентите прибират по 1 млн. на година. „Комиците” също не са за подценяване, макар да имат доста по-нисък рейтинг от риалити шоутата, предаването не пада от екран и им носи по около 800 хиляди на сезон. Тоталният хит на двамата обаче е „Откраднат живот”. Само за сезон Милошев и компания прибират по близо 1,2 млн.лв., до момента има три направени, а се снима и четвърти, като поредицата набира все повече фенове, гледаемост, както и звездни актьори. Запознати с продуцентския бизнес коментират, че разковничето за успеха на двамата се крие в актьорите. Милошев не пести средства, за да набира и задържа звездни лица, и плаща най-добрите хонорари в българските продукции в момента – между 50 и 80 хиляди лева за топлицата на сериала на сезон. Безспорно Магърдич Халваджиян може да бъде коронован за цар на шоубизнеса у нас. С риск да се провали, арменецът наложи на българския зрител нечувани и невиждани до момента програми, за които обаче не пести средства. Един от най-щедрите продуценти пръснал близо 700 бона за хонорари на жури, участници и водещи в „Като две капки вода”, което си личи и по рейтинга. Арменецът прави хитови шоута от години и знае, че за да успее, му трябва не само безупречен екип, но и най-известните лица у нас. Участниците в „Като две капки вода” също не могат да се оплачат. Най-скъпоплатеният участник в историята на капките е фолкперлата Софи Маринова. Тя е прибрала от Магърдич 200 бона, като това е истински рекорд за предаването. Според слухове Коцето се примирил едва с 40 хиляди, а Златка успяла да се договори за 30 бона. Един от най-големите скъперници в шоубизнеса бил Слави Трифонов. За къртовския труд на журито, което изнася немалка част от шоуто „Гласът на България”, Дългия дава смешни пари на фона на своите колеги. Един от най-скъпите се оказал Владимир Ампов-Графа, който едва успял да се договори за 50 хиляди. Причината е, че той е единственият, който може да гарантира на Слави, че ще помогне на някои от талантливите участници. „Графа е успешен продуцент. Ако реши да направи звезда от някого, със сигурност ще успее”, споделят запознати. Камелия склонила да стане жури едва срещу 30 хиляди лева. Блондинката нямала много поле за преговори, тъй като след напускането ѝ от “Пайнер” доходите ѝ от участия рязко спаднали, а участието ѝ в музикалното шоу ѝ гарантирало сигурни средства и реклама. Иван Лечев пък се договорил да прибере 60 бона. Музикалната легенда не можел да свали цената си, тъй като се смятал за най-опитен. „Иван никога не е правил компромиси с парите. Това шоу ще отнеме цялото му време и не може да си позволи да работи без пари”, споделят запознати. Поли Генова се съгласила да вземе 40 хиляди лева. Тя била съгласна на тази сума, тъй като за нея музиката не била средство за забогатяване, а начин на живот. „Поли е от хората, които не гледат комерсиално на нещата. Тя е пяла много пъти за без пари, само и само да зарадва някого”, споделят нейни близки. Позициите на Трифонов обаче на продуцентския пазар рязко са спаднали. Въпреки апетитите си да е на всяка манджа мерудия, Дългия остана единствено с Шоуто на Слави и „Гласът на България”, което обаче не може да се похвали с голям успех. За първото той прибира 1,2 млн. на година, а за музикалния формат - 800 хиляди за сезон. Може би и ограниченият бюджет е причината за оскъдните средства, които отделя за журито. Джуди Халваджиян може да бъде определен за един от най-успешните продуценти в България. Причината е, че предаването му „Господари на ефира” е едно от най-гледаните от създаването си през 2003 г. Въпреки сътресенията, промяната на телевизиите и всичко останало Джуди успя да се задържи като лидер в родния продуцентски бранш. Според запознати успехът, разбира се, идва от екипа, който се избира внимателно, а основно правило е отдаденост на работата. Всеки, който работи или е работил за Халваджиян, обаче не се е оплакал. На първо място, заради заплащането, а след това и заради колектива - нещо, на което той много държал. Джуди пък си позволявал да плаща добре на водещите, тъй като прибирал по 30 бона на всяко предаване, или седмично това прави 150 бона. Безспорно най-успешното риалити у нас е „Биг Брадър”. Колкото и да са противниците на това някакви хора да се затворят в една къща и да правят скандали в национален ефир, толкова и всички гледат пред телевизорите. Това обаче си има цена. Тупарев прибира колосалната сума от 1 млн. на сезон, или иначе казано - за три месеца в годината. Разбира се, обаче с тези пари той трябва да се разплати с участниците, които в повечето случаи прибират доста прилични суми от порядъка на 100 бона за участие. За да спят, пият и ядат, ВИП героите на Тупарев прибират трицифрени суми. Все пак продуцентът е убеден, че всеки един лев си заслужава, след като шоуто е толкова гледано. От продуцента не могат да се оплачат и водещите Ники Кънчеви и Алекс Сърчаджиева. Кънчев получавал заплата над 10 хиляди, а любимата на Ласкин била доволна и на сумата от 6-7 хиляди, въпреки че изнася по-голяма част от шоуто на гърба си. След като се отказа да се изявява като актьор, Тончо Токмакчиев влезе в бизнеса като продуцент. От няколко години той прави едно от малкото развлекателни предавания на националната телевизия Шоута на Канала. За нещастие на Токмакчиев, обаче има голяма вероятност скоро това да остане само спомен в неговата кариера. Шоуто на Канала никак не се радвало на голям рейтинг и от ръководството на БНТ смятали, че не е нужно да дават близо 1 млн. лв. на година за нещо, което не върви, и затова са решили парите да бъдат вложени в нещо старо и познато на родния ефир като шоуто „Стани богат”, което скоро ще тръгне на екран. От БНТ обявиха и конкурс за нови продуценти, които да работят в националната медия, за да може да се влее малко свежа кръв в БНТ. Продуцентът Георги Торнев е в продуцентския бизнес от вече две десетилетия и вече е милионер, макар да се занимава с хитови продукции. За разлика от своите колеги, той залага на предавания, а не на развлекателни шоупрограми. Количеството за сметка на качеството обаче се оказва достатъчно, за да разчита на постоянни и добри доходи в годините и вече е натрупал завидно богатство от продуцентската си дейност. Сподели:", "date": "2018.03.15", "title": "ЕКСКЛУЗИВНО В ПИК И \"РЕТРО\"! Халваджиян и Любо Нейков в тв война за 6 млн. лв.  "}
{"url": "http://pik.bg/%D0%BA%D0%BE%D0%B8-%D1%81%D0%B0-%D0%BF%D1%80%D0%B5%D1%87%D0%BA%D0%B8%D1%82%D0%B5-%D0%BF%D1%80%D0%B5%D0%B4-%D0%B4%D0%BE%D0%B1%D1%80%D0%B8%D1%8F-%D1%81%D0%B5%D0%BA%D1%81-news735137.html", "text": "Има много важни фактори, които могат да определят успеха в леглото. Типичен пример за това са правилното хранене и физическите упражнения. Има обаче и някои неща, които трябва да избягвате, за да се радвате на по-хубави моменти в спалнята. Ето и основните: Вече е официално потвърдено, че прекомерният стрес може да изиграе опустошителна роля в сексуалния живот, тъй като самият акт включва както физически, така и психологически фактори. Без значение дали става дума за лични или професионални проблеми, когато тялото е подложено на стрес, се отделят хормоните кортизол и адреналин. А това не се отразява добре на секса. Тези, които са подложени под силен стрес, трябва да имат предвид, че антидепресантите намаляват сексуалната функция и е препоръчително да се избягват. Когато говорим за секс, храната не бива да се пренебрегва. За добрия сексуален живот е много важно какво подбирате в менюто си. Адекватен избор са плодове и зеленчуци, които все пак трябва да се консумират в умерени количества през целия ден, съветва \"Струма.ком\". Не прекалявайте с храната преди секс, за да не се чувствате подути. Стимуланти като кофеина и никотина вредят на половия живот, затова е най-добре да се избягват. Белтъчините обаче помагат за повишаване на сексуалното желание, затова е добре да присъстват по-често в диетата. Сподели:", "date": "2018.03.15", "title": "Кои са пречките пред добрия секс?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BC%D0%BE%D0%B4%D0%B5%D0%BB%D0%BA%D0%B0%D1%82%D0%B0-%D0%BA%D1%80%D0%B8%D1%81%D1%82%D0%B8%D0%BD-%D0%B8%D0%BB%D0%B8%D0%B5%D0%B2%D0%B0-%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B0%D1%82%D0%B0-%D1%81%D0%BB%D0%B5%D0%B4-%D1%82%D0%B5%D0%B6%D0%BA%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D0%B4%D0%B8%D0%B2%D0%BD%D0%B0-%D0%B5-news735248.html", "text": "Един от най-успешните български модели е пострадалото момиче при катастрофата, причинена от поп изпълнителка Дивна нa 12 март. 20-годишната Кристин Илиева е с тежки фрактури на двата крака и разкъсвания на десния крак. Първата животоспасяваща операция е извършена още на 12 март в УМБАЛ Д-р Георги Стански гр. Плевен от доц. Тодоров, няколко часа след катастрофата, а след това е преместена в ВМА, където екип от специалисти и към този момент се грижи за нея. Това разкри за агенция ПИК Радостина Иванова, която е агент на Кристин Илиева. Общото състояние на модела към момента е добро, но поради тежките фрактури и разкъсванията на единия крак е поставена в барокамера, следващата седмица и предстоят още операции. Прогнозите не са особено приятни и се очаква физическото й възстановяване да продължи поне година, пише още до редакцията ни Радостина Иванова. Припомняме, че по-рано днес вестник \"Телеграф\" публикува информация, която гласи, че двата крака на пострадалото момиче са ампутирани след катастрофата Агенция ПИК се свърза с Радостина Иванова, която заяви: \"Краката на Кристин Илиева не са ампутирани. В тежко състояние са. Въобще не се е стигало до момент, в който да се говори за ампутирани. Състоянието на краката й е тежко, но въобще не говорим за ампутация.\" \"Докторите се стремят да стабилизират състоянието й, за да продължат с операциите и спасяването на краката й. Не говорим обаче за ампутация. Краката й са много счупени, има сериозни наранявания, но няма опасност от ампутация. Въпрос е дали ще има нормални функции, това е едно младо 20-годишно момиче. Но към момента няма никаква опасност от ампутация\", коментира агентът на Кристин Илиева. Сподели:", "date": "2018.03.15", "title": "ИЗВЪНРЕДНО В ПИК! Моделката Кристин Илиева е пострадалата след тежката катастрофа с Дивна! Ето цялата истина за състоянието й (СНИМКИ)"}
{"url": "http://pik.bg/%D0%B0%D0%B2%D1%82%D0%BE%D1%80%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BF%D0%B0%D0%BC%D0%B5%D1%82%D0%BD%D0%B8%D1%86%D0%B8---%D1%81-%D0%BD%D0%B0%D0%B9-%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%BE%D1%82%D0%BE-%D0%BE%D1%82-%D0%BA%D0%BD%D0%B8%D0%B3%D0%B0%D1%82%D0%B0-%D0%B2-%D1%87%D0%B0%D1%81%D1%8A%D1%82-%D0%BD%D0%B0-%D0%BC%D0%B8%D0%BB%D0%B5%D0%BD-%D1%86%D0%B2%D0%B5%D1%82%D0%BA%D0%BE%D0%B2-news735276.html", "text": "Писателят Иван Първанов - автор на премиерната книга гостува снощи в предаването , където разказа някои от най-любопитните моменти от патриотчната книга, посветена на историите на повече от 300 български монументи у нас и по света. Първанов е автор на още шест документални тома, които са на пазара с логото на издателство \"Милениум\": \"Българските паметници\" е уникален за пазара илюстрован, цветен албум, изпълнен с интересна информация не само за бронзовите и каменни фируги, но и за историческите личности, които изобразяват. Луксозният том е тиражиран от издателство \"Милениум\" и излиза с подкрепата на ЗАД \"Армеец\". На въпроса на водещия \"Коя е най-шокиращата история, свързана с някой от представените 300 паметника?\", авторът се спря на моменти, свързани с изграждането на паметника \"Шипка\" и паметника на Васил Левски в София: \"За паметника \"Шипка\" първоначално идеята е била лъвът, който се намира на северната фасада да бъде поставен на върха на монумента и да гледа на североизток. Когато румънците разбират, пращат дипломатическа нота, че ако лъвът остане там, ще обявят война на България, защото виждали в този символ завоевателни намерения към тяхната страна. Фердинанд заповядва да го поставят да гледа в друга посока. Обръщат го на Запад, по същия начин реагира Сърбия, обръщат го след това на юг, но пък Гърция и Турция започват да дрънкат оръжия. Накрая Фердинанд казва: Поставете лъва да гледа на Изток, там поне рибите в Черно море няма да ни закачат. Интересна е и историята, свързана със строителството на паметника \"Шипка\", било е през зимата и наетите строители се разбягват заради суровите условия. Тогава молят един млад, но вече доказан майстор да се заеме с работата - това е Пеньо Атанасов-Бомбето, тогава само на 23 г. При него отива лично възрастен опълченец, за да го помоли да се захване с градежа, казал му, че мечтае да види паметника завършен, преди да си отиде от този свят. Тогава Пеньо Бомбето приема предизвикателството и успява да се справи. Самият майстор и неговата бригада, също като воините, на които е посветен паметникът, проявяват истински героизъм по време на работата на високия старопланински връх, но за \"благодарност\" Бомбето дори не е поканен на откриването от тогавашната власт... Левски е личността, която има най-много паметници у нас и по света, те са 132. Има такива дори в далечни страни като Куба, Аржентина и Япония. Озадачаващ момент е, че чорбаджи хаджи Иванчо Хаджипенчович - един от хората, които подписват смъртната присъда на Левски прави голямо дарение в кампанията по събирането на средства за построяването на монумента. И не само това, ами си купува и терен за къща срещу терена, определен за паметника. Това за мен е необяснимо - нещо като реакцията на убийците, за които се знае, че винаги се завръщат на местопрестъплението\", възкликна авторът. \"Мъчила го е съвестта, това е!\", обобщи Милен Цветков. Тази вечер Иван Първанов ще бъде сред гостите на , където ще сподели подробности около написването на забележителната книга. Сподели:", "date": "2018.03.15", "title": "Авторът на \"Българските паметници\" - с най-любопитното от книгата в \"Часът на Милен Цветков\""}
{"url": "http://pik.bg/%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-news735255.html", "text": "Който плати емблемата на ЦСКА, той става правоприемник на ЦСКА. Това заяви в предаването \"От дузпа в тъч\" по Спортал TV вицепрезидентът на Българския футболен съюз Атанас Фурнаджиев. На въпрос какво се случва с титлите и историята на ЦСКА - кой ще ги получи срещу името си, Фурнаджиев отговори така: \"Сложен казус. Имаше търг за емблемата на ЦСКА - плащайки за емблемата, победителят в този търг се явява правоприемник на предишния клуб. Тоест, това трябва да се случи, за да стане всичко официално по канален ред\", каза един от шефовете в родния футбол пред \"Спортал\". Той добави, че президентът на БФС Борислав Михайлов е оказал огромна помощ на елитния ЦСКА, за да могат \"червените\" да играят в евротурнирите през следващия сезон. \"Мисля, че отборът извървя дълъг път и резултатът, който постигнахме, благодарение на президента Михайлов - ЦСКА да играе в Европа, е един много, много сериозен напредък в развитието на този клуб. Защото знаете, че ако те отново не бяха играли в Европа, това обричаше клуба на гибел. Каква беше конкретната помощ на Боби Михайлов? И германският президент, и президентът на УЕФА, казаха, че когато Боби защитава българска кауза, е по-краен в отстояването на искането си. Явно той има сериозен принос, което и от ЦСКА признаха на пресконференцията, на която му благодариха. Определено има голяма заслуга това нещо да се случи. В Изпълкома на УЕФА той отстоява не само българския интерес, а интересите на малките държави като цяло\", добави Фурнаджиев в \"От дузпа в тъч\". Сподели:", "date": "2018.03.15", "title": "Изключително важна новина за \"червените\" "}
{"url": "http://pik.bg/%D0%B2%D0%B5%D0%BA%D0%BE%D0%B2%D0%BD%D0%B8%D1%8F%D1%82-%D1%87%D0%B5%D1%80%D0%B5%D0%BD-%D0%B1%D0%BE%D1%80-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%BA%D0%B0%D1%82%D0%BE-%D0%BB%D0%B8%D1%80%D0%B0%D1%82%D0%B0-%D0%BD%D0%B0-%D0%BE%D1%80%D1%84%D0%B5%D0%B9-%D0%B2%D0%B5%D1%87%D0%B5-%D0%B5-%D0%B7%D0%B0%D1%89%D0%B8%D1%82%D0%B5%D0%BD%D0%BE-%D0%B4%D1%8A%D1%80%D0%B2%D0%BE-news735183.html", "text": "Вековно дърво в Борино от вида черен бор е обявено за защитено, съобщиха от местната екоинспекция. Това стана със заповед на министъра на околната среда и водите Нено Димов и по предложение на сдружение \"Био-Б-Еко\" в Борино. Черният бор се намира в землището на селото, на територията на \"ДГР-Берине\", природна забележителност Буйновско ждрело. Борът е на около 100 години, висок е 34 метра и има няколко разклонения на клоните. Тъй като на местните столетникът заприличал на лира, бързо си спечелил името Лирата на Орфей. За да бъде опазено дървото, от екоинспекцията го обозначиха с табела. Според Закона за биологичното разнообразие се забранява изкореняването, отсичането, кастренето, чепенето на клони. Също така нараняването на ствола и всякакви други действия, които биха довели до унищожаване, влошаване и увреждане на физиологичното състояние. Днес дървото е една от най-големите атракции в селото. Сподели:", "date": "2018.03.15", "title": "Вековният черен бор, известен като Лирата на Орфей, вече е защитено дърво"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%BF%D1%80%D0%B8%D0%BC%D0%BE%D1%80%D1%81%D0%BA%D0%BE-%D0%BC%D1%83%D1%82%D1%80%D0%B8-%D0%B0%D1%82%D0%B0%D0%BA%D1%83%D0%B2%D0%B0%D1%85%D0%B0-%D0%BC%D0%BB%D0%B0%D0%B4-%D0%BC%D1%8A%D0%B6-%D0%B8%D0%B7%D0%BD%D1%83%D0%B4%D0%B2%D0%B0%D1%82-%D0%B3%D0%BE-%D0%B7%D0%B0-4-%D0%B1%D0%BE%D0%BD%D0%B0-news735187.html", "text": "Сериозен екшън се е разиграл в Приморско, става ясно от днешната хроника на ОД на МВР в Бургас. 22-годишен мъж от морския курорт е бил изнудван от група здрави мъже да им даде 4 хил. лева или вещи на тази стойност. Младият мъж не се подал на рекета, сигнализирал в РУП Приморско и за по-малко от 24 часа извършителите не само са заловени, но и осъдени. 22-годишният Боян Стоянов и 25-годишният Стоян Иванов са осъдени по чл.143,ал.1 от Наказателния кодекс – за изнудване. Полиция и прокуратура са събрали достатъчно доказателства, които са били неоспорими в съда и за двамата мъже е нямало какво друго да направят освен да сключат споразумение с държавното обвинение. \"Благодаря на Районната прокуратура в Царево. В резултат на отличното ни взаимодействие в рамките на 13 часа има присъда”, каза тази сутрин пред \"Флагман.бг\" директорът на ОД на МВР в Бургас старши комисар Калоян Калоянов. В основата на скандала в Приморско е предишни взаимоотношения на 22-годишния мъж с групата от Тополовград. Преди година той бил нает да извърши строителни дейности по обект в село Воден, община Ямбол. Договорили се за определена сума, приморчанинът получил 12 хил.лева, но реално претендирал за 20 хил.лева. Двамата бабаити от Тополовград пък настоявали той да им върне 4 хил.лева. Напрежението утихнало за близо година, докато мутрите не решили да тормозят отново 22-годишния мъж от Приморско. Те нахлули в дома му и му дали много кратък срок – или ще им даде 4 хил.лева или ще го пребият. Мъжът не изтърпял, след третото посещение на групата и сигнализирал на 112, след което е провела блестяща акция по бързото залавяне и осъждане на лицата. Сподели:", "date": "2018.03.15", "title": "Екшън в Приморско! Мутри атакуваха млад мъж, изнудват го за 4 бона"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D1%81-%D0%BA%D0%B0%D0%BD%D1%86%D0%BB%D0%B5%D1%80%D0%B0-%D0%BD%D0%B0-%D0%B0%D0%B2%D1%81%D1%82%D1%80%D0%B8%D1%8F-%D1%81%D0%B5%D0%B1%D0%B0%D1%81%D1%82%D0%B8%D0%B0%D0%BD-%D0%BA%D1%83%D1%80%D1%86-%D1%81%D0%B2%D0%B5%D1%82%D1%8A%D1%82-%D0%B2%D1%8A%D1%80%D0%B2-news735172.html", "text": "Премиерът Бойко Борисов се среща в Бояна с канцлера на Австрия Себастиан Курц, който е на официално посещение у нас. \"Канцлерът на Австрия е добър наш приятел\", така премиерът Борисов представи Себастиан Курц. \"Много се радвам, че съм тук при вас.  От години работим добре с г-н Борисов. Радвам се, че имахме възможност да постигнем добри резултати. Имаме много подобно отношение към важните за ЕС въпроси. Ще използваме вашето председателство да направи така, че Европа да стане по-силна. По-голяма работа е необходима в сигурността. Благодаря на България за работата в тази насока и на теб, приятелю, че се спря мигрантската вълна. Важно е за всички нас Западните Балкани да бъдат подкрепени в пътя си към Европа\", каза в приветственото си слово Курц. Той уточни, че ще подкрепи България за влизане в Шенген. \"350 са фирмите, които работят в България. Ние сме сред най-важните инвеститори, които действат у вас\", поясни австрийският канцлер. Той благодари на България и на Борисов за успешното председателство на ЕС. \"Винаги съм казвал, че 2018 г. трябва да се разглежда като българо-австрийско председателство. Нито можем да завършим работата по Западните Балкани, нито по кохезионните въпроси. Факт е, че всички оценяват, че държавата България е направила така, че всички да оценяват усилията, които сме положили да предпазим Европа от мигрантската вълна. За да може европейското население да е спокойно. През това време дипломацията да направи всичко възможно тези касапници да престанат\", каза Бойко Борисов. Той уточни, че двамата са разговаряли за газовия хъб. \"Темата Шенген е ясна. Ние сме се справили\", поясни Борисов. Австрия подкрепяла България за влизането й в Шенген. \"Ние като държава, която е платец в ЕС, искаме да видим едно по-рационално разходване и съответно пропоционалност в разходите. ЕС ще стане по-малък след излизането на Великобритания. Затова трябва да станем по-стриктни в харченето. Радвам се, че министър-председателят ми разказа, че спирането на нелегалната имиграция от Турция към България работи относително добре\", каза Себастиан Курц. Рано било все още да се говори за влизането на Турция в ЕС. \"До септември, надявам се новият вътрешен министър на Германия, да отстояваме влизането на мигранти само през официалните контролни пунктове. Дори и Себастиан като влиза в България си дава личната карта. В тази посока имаме максимално разбиране и ще работим заедно\", уточни Борисов. \"Няколко пъти Турция е отивала до границите на Австрия. Трябва малко да четем история. Ние сме били пет века под владичество, робство или като искате го наречете. Светът върви главоломно към конфликт. Политици с имена си говорят за ракети. Турция води война на границата със Сирия. Руснаците са там, американците са там. Отношенията между лидерите стават все по-лоши. Или да се опитаме чрез дипломация, мир и такт, да се измъкнем ситуацията. Или да докараме армия, която да застане срещу голямата армия до нас. Австрия може да си го позволи. Ние на Балканите сме го изпитали какво значи да има конфликт. Огромна армия от хора се занимава с това. Само преди 8 месеца на Харманли палеха лагерите. И Меркел казваше, че е хубаво да използваме евоепредседателството, за да нормализиране на отношението. Ако някой мисли, че с война може да се решат проблемите, аз съм скептичен. Да решим кризата с дипломатически средства\", категоричен бе Бойко Борисов. По думите на двамата примери Западните Балкани трябва по най-бързия начин да бъдат приети в ЕС. И да се превърнат в работна площадка, за да могат младите хора да се връщат и да работят. Сподели:", "date": "2018.03.15", "title": "ПЪРВО В ПИК TV! Бойко Борисов след срещата с канцлера на Австрия Себастиан Курц: Светът върви главоломно към конфликт (ОБНОВЕНА)"}
{"url": "http://pik.bg/%D0%BF%D0%BB%D0%B0%D0%BD%D0%B8%D0%BD%D0%B0%D1%80%D0%B8-%D0%B3%D1%80%D0%B0%D0%B4%D1%83%D1%88%D0%BA%D0%B0-%D0%BC%D0%BB%D0%B0%D1%82%D0%B8-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%B8-%D0%BF%D0%B0%D0%B2%D0%B5%D0%BB-%D0%BD%D0%B0-%D0%B2%D0%B8%D1%82%D0%BE%D1%88%D0%B0-news735193.html", "text": "Покрай гаджето си Павел, Преславата стана планинарка и използва всеки свободен ден, за да \"зареди батериите\" сред природата. Тези дни Павел заведе звездата на \"Пайнер\" до Боянския водопад. Докато двамата утъпквали пътеките на планинарите обаче над Витоша се изсипала градушка. Валежът обаче превалял набързо, а и ледените зрънца били малки, и влюбените приключили похода си невредими. Днес Преслава и Павел летят за Германия, тъй като на 17 март, събота, й предстои поредната международна изява, научи ПИК. Певицата ще гостува на българите в Кьолн. Тя е подготвила разнообразен репертоар, включващ много любими заглавия. Феновете чакат с нетърпение участието на Преслава, за да чуят на живо най-новия й хит \"Обратно в играта\". Сподели:", "date": "2018.03.15", "title": "ПЛАНИНАРИ! Градушка млати Преслава и Павел на Витоша "}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BC%D0%B5%D1%80%D0%BA%D0%B8%D1%82%D0%B5-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-news735198.html", "text": "Външният министър Екатерина Захариева подкрепи мерките, които Великобритания предприе срещу Русия след отравянето на двойния агент Сергей Скрипал и дъщеря му Юлия. „България стои до своя съюзник Обединеното кралство. Използването на отровни химикали е незаконно и трябва да бъде осъдено по най-категоричния възможен начин”. Захариева адресира туита си до британския външен министър Борис Джонсън, предава Нова телевизия. В сряда Великобритания обяви, че гони 23 руски дипломати във връзка със случая „Скрипал”. Руските дипломати имат една седмица да напуснат Острова, заяви премиерът Тереза Мей. Тя нарече предполагаемите действия на Москва срещу бившия полковник от ГРУ Сергей Скрипал „незаконна употреба на сила срещу Великобритания”. Русия пък отрича да е замесена в отравянето. Сподели:", "date": "2018.03.15", "title": "ВАЖНО! Захариева подкрепи мерките на Великобритания срещу Русия"}
{"url": "http://pik.bg/%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BF%D0%BE%D0%B4-%D0%BE%D0%B1%D1%81%D0%B0%D0%B4%D0%B0-%D0%BE%D0%BF%D0%B0%D1%88%D0%BA%D0%B0%D1%82%D0%B0-%D0%BD%D0%B0-%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE-%D0%BC%D0%B8%D0%BD%D0%B0-20-%D0%BA%D0%BC-%D0%B8-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D1%80%D0%B0%D1%81%D1%82%D0%B5-news735253.html", "text": "Опашката на ГКПП Капъкуле – Капитан Андреево се е увеличила още повече през последното денонощие, нараствайки до 24 километра, предаде турската частна телевизия НТВ. Тя е формирана от камиони, очакващи да влязат в България на път към различни европейски страни. От началото на седмицата броят на наредилите се на границата ТИР-ове продължава да нараства, отбелязва още телевизионният канал, цитиран от Би Ти Ви. Някои от шофьорите чакат на опашката от 72 часа. Те очакват от властите да намерят бързо решение на проблема. Сподели:", "date": "2018.03.15", "title": "Границата под обсада! Опашката на Капитан Андреево мина 20 км и продължава да расте"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D0%B0%D0%B4%D0%B5%D0%B2-%D0%B8%D0%B7%D0%BF%D0%BB%D0%B0%D0%B3%D0%B8%D0%B0%D1%82%D1%81%D1%82%D0%B2%D0%B0%D0%BB-%D0%BE%D1%81%D1%82%D1%80%D0%BE%D1%83%D0%BC%D0%B8%D0%B5%D1%82%D0%BE-%D1%81%D0%B8-%D0%B7%D0%B0-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BA%D0%B8%D1%80%D0%B8%D0%BB---%D0%B5%D1%82%D0%BE-%D0%BE-news735254.html", "text": "Президентът Радев е изплагиатствал репликата си, че Кирил е дошъл в България като духовен водач, а си е тръгнал като политик от новия зам.-председател на парламента и депутата от ГЕРБ Емил Христов. Народният представител е постнал мнението си на страницата си във Фейсбук на 11 март, а Радев ги изрече едва на 13 март. Това установи ПИК от прегледа на социалната мрежа. \"Негово светейшество Кирил Московски дойде в България като патриарх и си тръгна като политик. Без да търся отговор как и защо, факт е, че той успешно се намеси в политиката и последствията от това се множат\", пише Христов. На 13 март президентът Радев леко редактира репликата на депутата пред журналисти в Пловдив, заявявайки, че \"Патриарх Кирил дойде в България като духовен водач, но избра да сси тръгне като политик.\" Изнамирането на добрата метафора едва ли е дело на президента, а по-скоро на половинката му Генерал Деси, която много обича да се подвизава във Фейсбук, пък и едва ли има друга работа, освен да рови вътре. Така, когато кажем Румен Радев, вече ще разбираме три П - не само президент и пилот, но и плагиат. Сподели:", "date": "2018.03.15", "title": "РАЗКРИТИЕ НА ПИК! Президентът Радев изплагиатствал остроумието си за патриарх Кирил - ето от кого от ГЕРБ е откраднал репликата"}
{"url": "http://pik.bg/%D1%80%D0%BE%D0%B4%D0%B8%D1%82%D0%B5%D0%BB%D0%B8-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%BD%D0%B0%D1%81%D0%B8%D0%BB%D0%B8%D0%B5%D1%82%D0%BE-%D0%B2-%D0%B4%D0%B5%D1%82%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%B4%D0%B8%D0%BD%D0%B8-%D0%B2-%D1%81%D0%BE%D1%84%D0%B8%D1%8F-news735104.html", "text": "Пореден протест срещу насилието в детските градини ще се проведе днес в София, съобщава Нова телевизия. Организаторите подчертават, че демонстрациите не са насочени срещу учителите. Недоволните искат да покажат подкрепата си за идеи като видеонаблюдение във всички помещения на ясли, градини и училища. Протестиращите настояват и за увеличение на учителските заплати и намаление броя на децата в групите в детските градини. Сподели:", "date": "2018.03.15", "title": "Родители излизат на протест срещу насилието в детските градини в София"}
{"url": "http://pik.bg/%D0%B2%D0%BC%D1%80%D0%BE-%D0%BD%D0%B0%D1%81%D1%82%D0%BE%D1%8F%D0%B2%D0%B0-%D0%B4%D0%BE%D1%81%D1%82-%D0%B4%D0%B0-%D0%B1%D1%8A%D0%B4%D0%B5-%D0%B7%D0%B0%D0%BB%D0%B8%D1%87%D0%B5%D0%BD%D0%B0-%D0%BE%D1%82-%D1%81%D1%8A%D0%B4%D0%B0-news735166.html", "text": "Скандалната фондация „Бату платформ“ беше заличена от съда. Фондацията доби печална известност, след като на практика подпомогна гласуването за ДОСТ на парламентарните избори, раздавайки хранителни продукти. Решението на съда не подлежи на обжалване. Патриотите от ВМРО приветстват заличаването, но истината е, че самата противоконституционна партия ДОСТ подлежи на заличаване. ВМРО от години напомня, че партии на етническа и верска основа са забранени от Конституцията. Ето какво още се казва в позицията на партията: Партия ДОСТ в годините се доказа като оръдие на новите османски амбиции на турското ръководство. Тези амбиции проличаха и в последните изказвания на Ердоган. Преди дни той отново направи намек за протегната ръка към населението от Кърджали и региона и към всички, които по душа се чувстват турци. Припомняме, че именно ние - Обединените патриоти, дни преди парламентарните избори миналата година на два пъти блокирахме границата с Турция и успяхме да спрем изборните туристи. Именно ние в миналия парламент извоювахме да бъде ограничен броят на секциите в Турция, за да спрем бруталната намеса на южната ни съседка в българската вътрешна политика. Именно ние, Патриотите от ВМРО, подадохме и сигнал до прокуратурата партия ДОСТ да не бъде регистрирана. А когато това не се случи алармирахме и за фондацията, която по напълно нерегламентиран начин подкрепи предизборната кампания на антибългарската партия. Ето и кратка хронология на скандала: През март 2017 г. по сметките на „Бату платформ“ са получени 100 000 евро от турската банка Turkkiye Vakiflar Bankasi без данни за субекта на преведената сума. Сдружението е използвало парите, за да закупи хранителни продукти - захар, брашно, ориз, макарони и др., които са разпределени в пакети с индивидуална стойност по 30 лв. Държавното обвинение твърдеше, че пакетите са раздавани безплатно на български граждани - мюсюлмани, „за да бъдат мотивирани да гласуват за ДОСТ на парламентарните избори“. Партията на Лютви Местан не успя да събере нужните гласове, за да влезе в 44-ото Народно събрание. Получаването на парични средства от анонимен източник в чужда държава и финансирането с тях на предизборна агитация е в нарушение на Изборния кодекс, както и на текста от Конституцията, който забранява на сдруженията да извършват политическа дейност, присъща само на партиите. Патриотите от ВМРО напомнят, че предстои сериозна дейност по разчистване на чуждите влияния от мюсюлманското изповедание у нас. Това пряко засяга националната сигурност, както и цивилизационната принадлежност на българските граждани към евроатлантическите структури и ценности. Сподели:", "date": "2018.03.15", "title": "ВМРО настоява ДОСТ да бъде заличена от съда"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BC%D0%B0%D1%80%D0%B5%D1%88%D0%BA%D0%B8-%D0%BD%D0%B0%D1%80%D0%BE%D1%87%D0%B8-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D1%85%D0%B0%D0%B7%D0%B0%D1%80%D1%82%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news735184.html", "text": "Лидерът на \"Воля\" Веселин Марешки нарочи промените в закона за хазарта. От парията му предлагат нов законопроект, изготвен с участието на творци и артисти, които предлагат част от печалбата да се отделя за култура. Гледайте на живо по ПИК TV! Сподели:", "date": "2018.03.15", "title": "ПЪРВО В ПИК TV! Марешки нарочи промените в закона за хазарта (ОБНОВЕНА)"}
{"url": "http://pik.bg/%D0%B3%D1%80%D0%BE%D0%B7%D0%BD%D0%B8-%D1%81%D1%86%D0%B5%D0%BD%D0%B8-%D1%84%D0%B5%D0%BD%D0%BE%D0%B2%D0%B5-%D0%BD%D0%B0-%D1%87%D0%B5%D0%BB%D1%81%D0%B8-%D1%81%D0%B5-%D0%BC%D0%BB%D0%B0%D1%82%D1%8F%D1%82-%D1%81-%D0%B8%D1%81%D0%BF%D0%B0%D0%BD%D1%81%D0%BA%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%B2%D0%B8%D0%B4%D0%B5%D0%BE-news735185.html", "text": "Ръководството на Челси призова феновете, които пътуваха до Барселона за срещата-реванш с каталунците от осминафиналите на Шампионската лига, да се свържат с представители на клуба. В социалните мрежи се появиха новини за сериозни сблъсъци около стадиона с полицаи и стюарди преди мача, в резултат на които е имало пострадали и ранени. От Челси искат да научат каква е била причината за инцидентите и каква е гледната точка на техните запалянковци, за да знаят какви мерки да предприемат. Англичаните твърдят, че на няколко пъти са били атакувани от униформените с палки, а един е бил напръскан с полицейски спрей. На стадиона не са регистрирани инциденти. Сподели:", "date": "2018.03.15", "title": "ГРОЗНИ СЦЕНИ! Фенове на Челси се млатят с испански полицаи, има ранени (ВИДЕО)"}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D1%89%D0%B5-%D0%B8%D0%B7%D0%B3%D0%BE%D0%BD%D0%B8%D0%BC-%D0%BA%D1%80%D0%B0%D0%B9%D0%BD%D0%BE%D0%B4%D0%B5%D1%81%D0%BD%D0%B8%D1%82%D0%B5-%D0%BE%D1%82-%D0%B1%D1%83%D0%BD%D0%B4%D0%B5%D1%81%D1%82%D0%B0%D0%B3%D0%B0-news735108.html", "text": "След като за четвърти път положи клетва като канцлер на ФРГ, Ангела Меркел обяви и целите си за новия си мандат. Председателят на Християндемократическия съюз (ХДС) бе категорична, че иска да се бори за обратното спечелване на избирателите на \"Алтернатива за Германия“ и за изгонването й от Бундестага възможно най-скоро, съобщава националният ежедневник \"Дие Цайт\". Проблемите на гражданите, подкрепили крайнодясната партия на парламентарните избори от септември 2017 г., ще бъде сред първите задачи на новото федерално правителство, увери Меркел. \"Имаме за цел да разрешим проблемите на онези, които в знак на протест са гласували за тази партия“, подчерта германският канцлер. Сред амбициите на Меркел е и усъвършенстване на германската социална система. По отношение на политиката към бежанците лидерът на ХДС се застъпи за последователна депортация на отхвърлените кандидати за убежище. В същото време тя припомни, че Германия трябва да изпълни хуманитарните си задачи. Въпреки напрежението при избора й на канцлер в Бундестага, Меркел увери, че „просто се радва на доверието“, гласувано й от депутатите, припомня \"Фокус\". Тя бе избрана за висшия държавен пост само с девет гласа разлика - 364 от 790 депутати подкрепиха кандидатурата й. Това е с 35 гласа по-малко, отколкото са мандатите на управляващата коалиция в Бундестага. Генералният секретар на Германската социалдемократическа партия (ГСДП) Андреа Налес бе изненадана от многото гласове против. По време на изборите имаше бунтове в Бундестага. Член на \"Алтернатива за Германия“ разгъна банер с надпис \"Меркел трябва да тръгне\", припомнят от редакцията. Сподели:", "date": "2018.03.15", "title": "Меркел се закани: Ще изгоним крайнодесните от Бундестага"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D1%81-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D0%BD%D0%B0-%D0%BA%D0%BC%D0%B5%D1%82-%D0%BD%D0%B0-%D0%B1%D1%81%D0%BF---%D0%B3%D1%80%D0%B0%D0%B4%D0%BE%D0%BD%D0%B0%D1%87%D0%B0%D0%BB%D0%BD%D0%B8%D0%BA%D1%8A%D1%82-%D0%BD%D0%B0-%D0%BF%D1%80%D0%BE%D0%B2%D0%B0%D0%B4%D0%B8%D1%8F--news735191.html", "text": "Разкрития за нарушения за над половин милион лева на кмета на Провадия, който е от БСП, правят от ГЕРБ. Според доклад на финансовата инспекция градоначалникът Филчо Филев е изхарчил без обществена поръчка над 500 хил. лв. Той е възложил и обществения транспорт на фирма, без проведен конкурс, твърдят от ГЕРБ. Бившият депутат Антон Тодоров заяви, че е открита схема за източване на пари от държавния бюджет чрез схема с фалшиви документи. Това е било установено от финансовите ревизори, които вече са издали и множество административни актове на кмета. \"Става дума за феодално управление. Филев скандално е обжалвал в съда всички актове на ревизорите и е продължил да действа по същия начин. В доклада има фалшиви имена, хора и данни, които въобще ги няма във физическия и правния мир. Надявам се прокуратурата да реагира и ние ще внесем днес сигнал по случая до главния прокурор\", заяви Тодоров и се зарече, че ще има нови разкрития за 34-те кметове на БСП. По думите му при всички тях имало подобни нарушения. Сподели:", "date": "2018.03.15", "title": "ПЪРВО В ПИК TV! ГЕРБ с разкрития за нарушения на кмет на БСП - градоначалникът на Провадия похарчил без поръчки близо 500 хил. лв. (ОБНОВЕНА)"}
{"url": "http://pik.bg/%D0%BA%D0%BE%D1%88%D0%BC%D0%B0%D1%80%D0%B5%D0%BD-%D1%85%D0%BE%D1%82%D0%B5%D0%BB-%D1%81%D1%82%D0%B0%D1%8F-%D0%B2-%D0%BC%D0%B0%D0%B7%D0%B5%D1%82%D0%BE-%D0%B7%D0%B0-180-%D0%BB%D0%B5%D0%B2%D0%B0-%D0%BD%D0%B0-%D0%B2%D0%B5%D1%87%D0%B5%D1%80-%D0%B1%D1%83%D1%80%D1%8F-%D0%BE%D1%82-%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8-%D0%B2-%D0%BD%D0%B5%D1%82%D0%B0-%D1%81%D0%BD%D0%B8%D0%BC%D0%BA%D0%B8-news735130.html", "text": "Хотел с три звезди, с всички екстри и отлично обслужване. Но само според рекламата. На място клиентите се сблъскват с мизерия. \"Услугата, която предлагат, не струва нищо, обаче е облечено в хубав целофан”, заявява Георги Бабев. Хотелът се намира в село Чифлик, Троянско. Георги Бабев и семейството му решават да отседнат там в дните около 3 март. Привлича ги лъскавата реклама. \"Решихме да отидем на място, където има минерална вода, децата да могат да се къпят, да е топло. Проверихме в интернет, харесаха ни снимките и очаквахме на базата на тази висока цена да получим качествена услуга”, заявява Бабев пред камерата на Нова телевизия. Вместо това получават стая в мазето на хотела. Мръсотия и една нощ при минусови температури. С две малки деца. Преживяването им струва 180 лв. \"Дори човекът на рецепцията каза, че ние сме настанени в бившето сервизно помещение. Имаше ужасни петна по мокета. Таваните са облепени с хартия и тиксо, да се скрие падналата мазилка. Пукнатини навсякъде по сградата. Дограмата е изключително стара и духаше. Вратата, която беше към терасата, не можеше да се затвори. И влизаше вятър и студ”, разказва Бабев. „Дадоха ни една малка електрическа печка, за да се топлим”. Дават им я не от хотела, а клиенти от съседна стая. Управителят отказва да съдейства. Отказва да върне и парите. \"Той като управител няма права да връща пари. Каза да му напиша имейл с моите оплаквания, който щял да препрати към шефовете му в София. Обърнах му внимание на петното и впоследствие сложиха един знак: „Внимание! Мокър под”, така и не изсъхна това петно за един цял ден”, разказва Бабев. Пари не получава, но получава извинение във Фейсбук: \"Уважаеми г-н Бабев, благодаря за коментара ви, тъй като ни помага да подобрим услугите си. Съжаляваме, че не успяхме да удовлетворим очакванията ви”. Почивката за Георги и семейството му приключва на следващия ден, когато се прибират в София. Вместо да подаде жалба, мъжът публикува снимки на мизерията във Фейсбук. Следва вълна от коментари от десетки излъгани клиенти. „Мазилката от стените падаше. Под масичката имаше люспи от семки. Непочистени от предишните гости. Климатикът не работеше. В банята нямаше кърпи. Да не говорим за халати. Попитах на рецепцията за кърпи. И какво ми дадоха - протрити халати, които прозираха от износването и нямаше как да се облекат”. Така звучи само един от коментирати. Малина Тончева от Русе също проваля дълго чаканата си почивка. Подарък от децата й за 50-годишния й юбилей. \"С влизането в стаята миришеше на мухъл. Мокетът беше страшно занемарен, мръсен, целият в петна. По средата с някаква метална лайсна, счупена и залепена с тиксо.В банята, огледалата счупени, ваната изкъртена, изпотрошена, захабено. Плочките не знам от кое време са. Басейнът, там беше абсолютна мизерия. Там плочките не са мити сигурно откакто хотелът е построен”, коментира Малина Тончева. А след всичко това, остават и без вода. \"Нито топла, нито студена. Нямаше с какво човек да си измие зъбите. Имали авария. Ще бъде отстранена. На следващия ден отидох да питам на рецепцията, да не стане пак така. Не. Не. Но водата пак беше спряна”, заявява Малина Тончева. В полунощ започва и ремонт: \"Чувам някакво адско къртене някъде. Явно хората са изчакали всички почиващи да заспят и се почва едно яко къртене, събаряне, пробиване, някъде на стени ли, на какво, не можах да разбера. Това беше до сутринта”, заявява Тончева. След нашия сигнал, последва проверка от министерството на туризма. Инспекторите се натъкват за първи път на подобна гледка. „Трагично състояние на първия етаж в хотела. Влага по стените. Течове по тавана на първия етаж. Много странни ремонтни дейности, облепвани с картон, хартия и тиксо, така че да се закрият дупки, течове, кабели висящи. Множество счупени елементи от оборудването и обзавеждането на хотела”, разказва Лиляна Арсова, Главна дирекция „Туристическа политика” към Министерството на туризма. Проверка правят и от дирекцията за Национален строителен контрол,  регионалната здравна инспекция и от Агенцията по безопасност на храните. \"В момента този хотел въобще не трябва да работи. Той не отговаря на никакви звезди”, заявява Лиляна Арсова. Оплаквания има и в комисията за защита на потребителите. \"Актовете, които ние сме съставили, са 12. На стойност около 10 000 лв.”, заяви Димитър Маргаритов, началник на КЗП. Сподели:", "date": "2018.03.15", "title": "КОШМАРЕН ХОТЕЛ! Стая в мазето за 180 лева на вечер! Буря от коментари в нета (СНИМКИ)"}
{"url": "http://pik.bg/%D0%BF%D1%80%D0%B5%D0%B4%D0%B8-%D0%B4%D0%B5%D1%80%D0%B1%D0%B8%D1%82%D0%BE-%D1%81%D0%B8%D0%BD%D0%B8%D1%8F%D1%82-%D0%B1%D0%BE%D0%B5%D1%86-%D1%8F%D0%B1%D0%BB%D0%BE%D0%BD%D1%81%D0%BA%D0%B8-%D1%81-%D1%82%D0%B5%D0%B6%D0%BA%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-news735263.html", "text": "Бранителят на Левски Давид Яблонски заяви, че очаква победа на \"сините\" минимум с 2:0 в предстоящия мач срещу ЦСКА в неделя. Голмайсторът на Левски обаче остава реалист и смята, че шампионската титла е почти загубена кауза за селекцията на Делио Роси, този сезон. \"Не играхме чак толкова зле срещу Етър и Берое, но не успяхме да вкараме. Не знам защо играем по-трудно у дома. Тренираме по един и същи начин. Надявам се да подобрим това. Може би изглежда, че играем по-дефанзивно, но не го целим. Искаме компактно да атакуваме и всички да вкарваме голове. Ако трябва да сме реалисти, шампионската титла е много трудна цел, защото разликата в точките е голяма. В турнира за Купата на България имаме шанс за трофей. \"До дербито има три дни, има още време за подготовка. Разочаровани сме от загубените точки от Етър. Но сега в неделя предстои битка и ние ще излезем да се борим. Няма от какво да се притесняваме. Силни и качествени футболисти сме, трябва да излезем и да победим. Искам да спечелим с 2:0 или 3:0, и да вкарам гол. Не успяваме максимално да се адаптираме и да изпълняваме нещата. отбор като Левски трябва да вкарва попадения. Вярвам ,че може да спечелим Купата на България. Щастлив съм в Левски и искам да продължа да давам най-доброто от себе си за клуба\", заяви Давид Яблонски пред Канал 3. Централният защитник на \"сините\" се слави със стабилност в отбрана, но и с много добър реализаторски нюх, когато му се отдаде възможност да се изяви в атака. Левски ще играе срещу ЦСКА в неделя от 13:00 часа на Националния стадион, в мач от шампионата. Към момента подопечните на Роси са трети в класирането на първенството. В полуфиналите за Купата пък се задават нови спорове на терена между \"сини\" и \"червени\". Сподели:", "date": "2018.03.15", "title": "Преди дербито! \"Синият\" боец Яблонски с тежко изказване"}
{"url": "http://pik.bg/%D1%83%D0%B6%D0%B0%D1%81-%D0%B0%D0%BC%D0%BF%D1%83%D1%82%D0%B8%D1%80%D0%B0%D1%85%D0%B0-%D0%B8-%D0%B4%D0%B2%D0%B0%D1%82%D0%B0-%D0%BA%D1%80%D0%B0%D0%BA%D0%B0-%D0%BD%D0%B0-20-%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D0%BC%D0%BE%D0%BC%D0%B8%D1%87%D0%B5-%D0%BE%D1%82-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%81-%D0%BA%D0%BE%D0%BB%D0%B0%D1%82%D0%B0-%D1%88%D0%BE%D1%84%D0%B8%D1%80%D0%B0%D0%BD%D0%B0-%D0%BE%D1%82--news735194.html", "text": "Ампутирали са двата крака на 20-годишната приятелка на Дивна, след като русенската певица катастрофира с автомобила си \"Тойота Корола\" край село Българене по пътя Русе-София. Певицата е без наранявания. Зверската катастрофа е станала в понеделник около 13 ч. Двете момичета пътували от родния град на певицата Русе към София. Малко след Българене, Дивна започнала да изпреварва друга кола. Изведнъж обаче изгубила контрол над возилото, излетяла от платното в ляво по посоката си на движение и се забила в мантинелите, разказва за ужасяващия инцидент \"Телеграф\". Ударът е бил жесток, пожарникари са рязали колата, за да извадят пътничката, която е била с два счупени крака. Първоначално пострадалата е откарана в плевенската болница, а след това е транспортирана към София. По време на вчерашната оперативка в плевенската болница е било докладвано, че се е наложила ампутация на двата крака на пътничката. Направената алкохолна проба на Дивна била отрицателна. \"Не е станало в нашето село, а до следващото - Деляновци, което е към община Свищов. Ние само чухме сирените на линейките\", разказа кметът на село Българене Симеонка Мусакова. Екип на вестника се опита вчера да се свърже два пъти с Дивна - първия път телефонът й даваше свободно, но никой не вдигна, а втория път затвори. Жена от съседното село Деляновци, която всеки ден пътува по този път, разказва, че в понеделник времето било слънчево, а следващият ден се изсипал големият дъжд. \"Минах оттам около 16 ч., видях, че мантинелата е съборена и имаше сребриста кола. След мантинелата има леко дере, може би високо около половин метър, в което колата беше паднала. Мислехме, че шофьорът е заспал\", спомни си свидетелят. Според жената участъкът, на който излетяла колата, е прав. По случая са назначени технически експертизи, които трябва да установят как е станала катастрофата и с каква скорост се е движел шофьорът. Сподели:", "date": "2018.03.15", "title": "УЖАС! Ампутираха и двата крака на 20-годишното момиче от катастрофата с колата, шофирана от Дивна"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B3%D0%B0%D0%BB%D0%B0-%D1%81%D0%B5-%D0%B8%D0%B7%D0%BE%D0%BF%D0%BD%D0%B0-%D0%B3%D0%BE%D0%BB%D0%B0-%D0%B4%D0%BE-%D0%BE%D0%B3%D1%80%D0%BE%D0%BC%D0%B5%D0%BD-%D0%BF%D1%80%D0%BE%D0%B7%D0%BE%D1%80%D0%B5%D1%86-%D1%81%D0%BD%D0%B8%D0%BC%D0%BA%D0%B0-news735135.html", "text": "Дъщерята на Гала - Мари, пусна много провокативен кадър от легло в социалните мрежи. Красавицата се е проснала чисто гола и е обгърнала тялото си в бели чаршафи. Лицето й не се вижда, защото е обърнато към прелестната гледка, откриваща се иззад огромните прозорци в стаята, в която е заснет фотоса. Ясно е, че зад обектива стои гаджето на Мари и наследник на Джуджи - Константин Маринов. Вчера Мари имаше рожден ден и навърши 21 години. Красавицата не спря да пусна снимки на многото цветя и подаръци които е получила, сред които е много скъпа гривна на известна марка за бижута. Сподели:", "date": "2018.03.15", "title": "ГОРЕЩО! Дъщерята на Гала се изопна гола до огромен прозорец (СНИМКА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D0%B7%D0%B0%D1%82%D1%8F%D0%B3%D0%B0-%D0%BF%D1%80%D0%B8%D0%BC%D0%BA%D0%B0%D1%82%D0%B0-%D0%BD%D0%B0-%D1%80%D0%B0%D0%B4%D0%B5%D0%B2-%D0%BD%D0%B0%D1%81%D1%82%D0%BE%D1%8F%D0%B2%D0%B0%D1%82-%D0%B7%D0%B0-%D1%81%D1%82%D0%B5%D0%BD%D0%BE%D0%B3%D1%80%D0%B0%D0%BC%D0%B0%D1%82%D0%B0-%D1%81-%D1%80%D1%83%D1%81%D0%BA%D0%B8%D1%8F-%D0%BF%D0%B0%D1%82%D1%80%D0%B8-news735188.html", "text": "ГЕРБ прави разтърсващи разкрития за стенограмата от срещата на президента Румен Радев и руския патриарх Кирил. \"Поискали сме и няма как да се обясни, че няма, тъй като на всяка такава среща се прави стенограма. Няма защо на тази среща да не е правена такава, това е задължително по протокол\", заяви Цветанов. По думите му разсекретавянето й било важно, за да може на нейна база да стане ясно точно какво е станало. Нямало обаче никакъв начин според него протоколът на президента да не направи стенограма. \"Когато се е видяло, че не е могъл да защити нацията и държавата ни като президент, ние се чувстваме обидени и искаме да знаем какво се е случило\", категоричен бе той. \"Омръзна ни на политиците да ангажираме обществото по отминали теми. Тази среща е минала преди две седмици, а ние две седмици по-късно още коментираме, а всъщност дори не сме наясно какво е казано. Затова е задължително това да се изясни. Една година след избора му не сме чули от президента позицията му по важни теми. Нито е казал каква е позицията му за СЕТА, за санкциите срещу Русия, въобще по важните теми. Той предпочита да ходи предимно при военните, но не и да говори по важните теми, които да обединят нацията\", заяви Цветанов. За отношенията с \"Обединени патриоти\" в управляващата коалиция лидерът на ПГ на ГЕРБ заяви, че нямат никакви проблеми. \"Ние работим по програмата за управление, която сме подписали. Функционираме много добре в парламента и това е най-важното, защото работим по важните за държавата теми. По всички теми, които са извън коалиционното споразумение от управленската програма, всеки от партньорите може да изразява свое мнение\", каза Цветанов. Зам.-председателят на ГЕРБ коментира и темата с ЧЕЗ и каза, че е спокоен, тъй като службите са казали категорично, че няма нищо опасно в тази търговска сделка. \"Нито има някакви съмнителни капитали, нито данни за нещо друго притеснителни. Трябва да сме внимателни, когато говорим, защото знаете, че има и арбитражни дела и не била да се подлагаме на риск от санкциониране на държавата с милиони евро. Това е търговска сделка между частни дружества, подписана на територията на Чехия. А БСП какво говорят виждате - ту едно, ту друго. И е видно, че и БСП и президентът с това говорене изпадат в международна изолация. Той говори повече като лидер на политически проект, отколкото като президент. България трябва да остане по демократичния път на обединена и силна Европа, за да имаме стабилност и инвестиции\", заяви още Цветанов.  Той бе категоричен, че държавата ще направи каквото е необходимо, за да се гарантира, че КЕВР ще контролира цената на тока и няма да има необосновано увеличение. Сподели:", "date": "2018.03.15", "title": "ИЗВЪНРЕДНО В ПИК TV! ГЕРБ затяга примката на Радев! Настояват за стенограмата с руския патриарх (ОБНОВЕНА)"}
{"url": "http://pik.bg/%D1%81%D1%82%D0%B0%D0%BD%D0%B8%D1%88%D0%B5%D0%B2-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D1%81%D0%BF%D0%B5%D1%87%D0%B5%D0%BB%D0%B8%D1%85%D0%B0-%D0%B2%D0%B0%D0%B6%D0%BD%D0%B0-%D0%B1%D0%B8%D1%82%D0%BA%D0%B0-%D0%B7%D0%B0-%D0%B1%D1%8E%D0%B4%D0%B6%D0%B5%D1%82%D0%B0-%D0%BD%D0%B0-%D0%B5%D1%81-%D0%BD%D0%BE-%D0%B2%D0%BE%D0%B9%D0%BD%D0%B0%D1%82%D0%B0-%D0%BD%D0%B5-%D0%B5-%D0%BF%D1%80%D0%B8%D0%BA%D0%BB%D1%8E%D1%87%D0%B8%D0%BB%D0%B0-news735203.html", "text": "Ключови приоритети на социалистите залегнаха в позиция на ЕП по финансовата рамка на ЕС 2021 – 2027 г. – Детска гаранция, запазване на структурните фондове и селскостопанската политика „По бъдещия бюджет ще си проличи най-ясно какво ще бъде бъдещето на ЕС. Дали ще имаме Европа на солидарността или Европа на ограниченията. Европа на клубовете по интереси или единна и силна Европа. Днес социалистите в ЕП успяхме да наложим основни наши виждания, които са положителни и за България, за това как трябва да изглежда бюджетът на ЕС след 2020 г.”, заяви българският евродепутат и лидер на ПЕС Сергей Станишев по повод приетата от Европейския парламент в Страсбург резолюция относно следващата Многогодишна финансова рамка. Евродепутатите призоваха за един по-амбициозен бюджет, който да отговаря на поставените цели и задачи и да запазва политиките с най-осезаеми за хората резултати. „В резултат от натрупаните кризи и проблеми, ЕС е натоварен както с недоволство и разочарования, така и с много очаквания. Очаквания за повече действия на европейско ниво, за политики по нови приоритети, като сигурност, миграция, отбрана и т.н. Досегашните приоритети, които в момента съставляват по-голямата част от бюджета на ЕС – като кохезионната и общата селскостопанска политика, са заплашени от драстични съкращения.” „На фона на очакванията за повече общи действия, сред страните-членки няма особен ентусиазъм за увеличаване на вноските в бюджета на ЕС. Всъщност малцина осъзнават, че в момента той е само около 1% от Брутния национален продукт на държавите в ЕС. За всички обаче е ясно, че европейските програми имат огромна добавена стойност за цялостното социално-икономическо развитие на Съюза - и то не само за бенефициентите“, допълни Станишев. Основните постижения на социалистите, залегнали в позицията на Европейския парламент, са: фокус върху младежките програми, включително Младежката гаранция и Еразъм+, както и създаване на Детска гаранция по инициатива на ПЕС; запазване на кохезионната политика и грантовото финансиране, достъпно за всички региони, което е от изключителна важност за България; без условности при финансирането по структурните фондове – обикновените граждани не бива да бъдат наказвани за грешки на правителствата, които не спазват върховенството на закона и подкопават демокрацията; запазване на Общата селскостопанска политика, тъй като развитието на селските райони е от ключово социално и икономическо значение, като в същото време се насърчава плавен преход към устойчиво и екологично земеделие; собствени ресурси (като например данък върху финансовите транзакции) да запълнят дупката, която напускането на Великобритания ще остави след себе си; увеличение на бюджета до 1.3% от брутния национален продукт в ЕС – новите политики и приоритети изискват допълнително финансиране, а не орязване на работещи програми. Следващата стъпка по договарянето на бюджета на ЕС е позицията на Европейската комисия, която се очаква да публикува проектобюджета през май т.г. Едва тогава ще започнат и тежките преговори между Парламента и Съвета, в които водеща роля, макар и за кратко, ще има и Българското председателство. Сподели:", "date": "2018.03.15", "title": "Станишев: Социалистите спечелиха важна битка за бюджета на ЕС, но войната не е приключила"}
{"url": "http://pik.bg/%D0%BB%D0%BE%D0%BD%D0%B4%D0%BE%D0%BD-%D0%BF%D0%BE%D0%B8%D1%81%D0%BA%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC-%D0%B0%D0%BD%D0%B0%D0%BB%D0%B8%D0%B7-%D0%BD%D0%B0-%D0%B2%D0%B5%D1%89%D0%B5%D1%81%D1%82%D0%B2%D0%BE%D1%82%D0%BE-%D0%BD%D0%BE%D0%B2%D0%B8%D1%87%D0%BE%D0%BA-%D0%BE%D1%82%D1%80%D0%BE%D0%B2%D0%B8%D0%BB%D0%BE-%D1%81%D0%BA%D1%80%D0%B8%D0%BF%D0%B0%D0%BB-news735147.html", "text": "Кризата в отношенията между двете държави ще бъде обсъдена на днешната среща на Съвета на НАТО, информира БНТ. А в понеделник британският външен министър Борис Джонсън ще разговаря по случая с първите дипломати от Евросъюза. Бившият руски шпионин Скрипал и дъщеря му все още са в болница с опасност за живота. Те бяха намерени на 4 март в безсъзнание на пейка в английския град Солсбъри. Лондон е поискал от Организацията за забрана на химическите оръжия да извърши независим анализ на нервнопаралитичното вещество, което е било използвано за отравянето на Сергей Скрипал. Това заяви британският заместник-посланик в ООН Джонатан Алън. Сподели:", "date": "2018.03.15", "title": "Лондон поиска независим анализ на веществото Новичок, отровило Скрипал"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BC%D0%BB%D0%B0%D0%B4-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%B7%D0%B0%D0%BA%D0%BE%D0%BF%D1%87%D0%B0%D0%BD-%D0%BD%D0%B0-%D1%87%D0%B8%D0%BD%D0%B0-%D0%BF%D0%BB%D0%B0%D1%81%D0%B8%D1%80%D0%B0%D0%BB-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-news735151.html", "text": "Полицаите взели младежа направо от чина и му щракнали белезниците, разказват колегите от \"Марица\". Свидетели на ареста станали десетки ученици, които после цял ден коментираха зрелищната акция. Според децата от училището Даниел тренира футбол в пловдивския клуб Ботев 2002. В гимназията обаче почти всички знаят, че се е занимавал с продажба на марихуана. Тарифата му била 5 лева за 0,25 грама трева. Половин грам търгувал за десетачка, а грамът вървял по 20 лева. Вчера следобед Даниел не е присъствал на тренировката на клуба, в който играе, а телефонът му бил изключен още от предишния ден. Съотборниците му обаче така и не разбрали, че е арестуван. Засега не е ясно дали ченгетата, които са действали по сигнал, са открили дрога при обиска на Даниел. Трева обаче е намерена у приятеля му Дамян А., който също е бил задържан. Млад пловдивски футболист беше арестуван вчера в Търговската гимназия в Пловдив. Цивилни служители на Криминална полиция пристигнали в училището предиобед и директно влезли в класната стая, където учел 18-годишният единайсетокласник Даниел В. Сподели:", "date": "2018.03.15", "title": "ЕКШЪН В ПЛОВДИВ! Млад футболист закопчан на чина, пласирал марихуана"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D0%BE-%D0%B7%D0%B0%D0%BF%D0%BE%D0%B2%D0%B5%D0%B4-%D0%BD%D0%B0-%D0%BD%D0%B8%D0%BD%D0%BE%D0%B2%D0%B0-%D0%B1%D1%81%D0%BF-%D1%8E%D1%80%D1%83%D1%88-%D0%BA%D1%8A%D0%BC-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news735209.html", "text": "Над два часа лидерът на БСП Корнелия Нинова коментира с лекари, адвокати, млади учени от район Илинден в София въпроси за висшето образование, съдебна власт, здравеопазването, Истанбулска конвенция, социални въпроси. “Тръгвам из страната за още такива срещи. Ще променя стила - няма да държа речи, ще давам отговори. Вие питате- аз отговарям”, заяви тя на срещата в столичния район Илинден. По думите й преди избори политиците отиват при хората, обещават всичко, но после не ходят при тях, за да дават отговори. \"Затварят се в залите, спорят по въпроси, които нямат нищо общо с вашите проблеми. Задавайте ми и неудобните въпроси, и провокативните въпроси. Без притеснения ми кажете всичко, което ви тревожи и аз ще ви предложа решения на проблемите. А вие ще прецените. И ръководството, в лицето на Изпълнителното бюро, ще заседава от страната\", каза тя пред събралите се. \"В понеделник всички заминаваме за Кърджали. Пред правенето на политика в кабинетите, предпочитаме правенето на политика заедно с вас. Днес ГЕРБ твърдят, че са единствените, които могат да управляват страната. Ние твърдим, че сме алтернатива. А всъщност, нашите самооценки нямат никакво значение. Единствената значима оценка е вашата, на народа\", каза също лидерът на БСП. Сподели:", "date": "2018.03.15", "title": "ПЪРВО В ПИК! По заповед на Нинова: БСП юруш към Кърджали!"}
{"url": "http://pik.bg/%D0%BA%D0%B7%D0%BF-%D0%B7%D0%B0%D1%82%D1%80%D1%83%D0%BF%D0%B0%D0%BD%D0%B0-%D1%81-%D0%B6%D0%B0%D0%BB%D0%B1%D0%B8-%D0%BE%D1%82-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D0%B7%D0%B0-%D0%BC%D0%B8%D0%BD%D0%B0%D0%BB%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-%D1%81%D0%B0-20-000-news735124.html", "text": "Като потребители всички ние имаме права и съществува стройна система за тяхната защита. Потребителите имат все повече възможности да намират най-доброто от това, което търсят, на най-добра цена. Това каза в сутрешния блок на БНТ председателят на Комисията за защита на потребителите Димитър Маргаритов. Той съобщи, че през миналата година в Комисията са постъпили над 20 000 жалби и сигнали от потребителите. \"Около половината от жалбите са свързани с дефектни стоки и с невъзможността потребителят да получи компенсация. След това са фалшивите намаления и промоции, жалби, свързани с онлайн търговията, с естествените монополисти, с туроператори\", уточни Маргаритов. \"Повечето от жалбите, които получаваме – около 60-65%, са основателни и се стараем не само да санкционираме търговеца, но и да се съдействаме на потребителя да получи обезщетение\", посочи шефът на КЗП. \"Имаме доста жалби, свързани с онлайн потребителите. Поръчвате стока, която изглежда много добре на сайта, а идва едно менте, което не прилича на нищо. Санкционирали сме подобни сайтове, но препоръчваме потребителите да избягват да купуват стоки, които са на много ниски цени, а се рекламират като много качествени, както и да се прави съпоставяне на офертите\", отбеляза Димитър Маргаритов. По думите му през последните няколко години нарушенията намаляват. Маргаритов посъветва покрай наближаващите Великденските празници да пазаруваме от търговски обекти, а не на случаен принцип. Сподели:", "date": "2018.03.15", "title": "КЗП затрупана с жалби от потребители, за миналата година са 20 000"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BA%D1%80%D0%B0%D1%81%D0%B8%D0%BC%D0%B8%D1%80-%D1%8F%D0%BD%D0%BA%D0%BE%D0%B2-%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%B1%D1%81%D0%BF-%D0%B1%D0%BE%D0%B1%D0%BE%D1%82%D0%B8-%D0%BD%D0%B0-%D0%BC%D1%8F%D1%81%D1%82%D0%BE-%D0%B2-%D0%BE%D1%87-news733631.html", "text": "Красимир Янков е народен представител от Осми Добрички многомандатен избирателен район от парламентарната група на БСП за България в 44-тото НС. Роден е на 11 декември 1974 г. Завършил е Икономическия университет във Варна със специалност „Счетоводство и контрол“ и Стопанската академия \"Димитър Ценов\" - Свищов със специалност „Финанси“. Бивш член на Съвета на директорите и директор „Търговия“ на летище Варна, началник на политическия кабинет в Министерството на икономиката и енергетиката, председател на Съвета на директорите на \"Международен панаир\" - Пловдив, и на АЕЦ \"Козлодуй\". Член е на БСП от 2002 г. Председател на Областния съвет на БСП във Варна от 2011 до 2013 г.  Женен, баща на три деца. - Най-неточна е самооценката. Или прекомерна скромност, или някакво непремерено самочувствие има риск да се прокрадне. Ако трябва оценка \"по делата\", по пътя, по който съм тръгнал, съм изминал прекалено кратко разстояние. За политик и цял един живот не е достатъчен, защото средата се променя непрекъснато и е нужна хем принципност и последователност, хем адекватност и модерност. Колкото до това какъв Стрелец съм, мисля, че съм в кондиция винаги за ответен огън, образно казано. - След отбиване на редовната служба бях приет в Икономическия университет във Варна. Завърших и както много други млади хора се прибрах в родния град. Участвах в конкурс - подбор на представители в търговския отдел на пивоварна \"Загорка\". Явно съдбата ми е трасирала пътя към Варна, защото ме командироваха там. Така и първата ми месторабота стана Варна. Отново бях с приятелите от студентството и контактите, които създадох в този период, а впоследствие, свързано с работата, станаха причина трайно да се установя в морската столица. - Възпитаваха ме да бъда организиран, всеотдаен в това, което правя, и да съм убеден в смисъла на целите си. “Стандартни неща”, защото моето поколение израсна с традиционните схващания на българина за морал, отговорност, другарска солидарност. - Кое дете не е имало? Спортувах много. Такова беше времето, с много възможности младежта да спортува. И индивидуални, и колективни спортове. Убеден съм, че не само в семейството и училището, а и чрез спорт се формира характер у децата. Спомняйки си различни случки, трябва да благодаря на родителите си за разбирането и търпението, защото сега си давам сметка колко отговорно е човек да отгледа децата си. - И двете висши учебни заведения, на които бях възпитаник, са сериозни институти, създали знакови кадри. Освен базовите знания по изучаваните предмети преподавателите ни формираха университетски мироглед с обхват, доста извън предметната материя. Аз съм им благодарен, защото в тези два университета, Варненския и Свищовския, ме направиха уверен с получените знания. - При новите условия няма как да израстваш професионално, ако не си ефективен, никой няма да ти гласува доверие и да ти делегира отговорности. Старал съм се да не изпълнявам формално служебните задължения, а колкото мога, да давам принос за иновативност и оптимизация на дейностите с мое участие. Смятам, че усилията ми, а и преките резултати от моята работата, са били оценени и това е мотивирало отговорните лица и инстанции да дадат път на развитието ми. - Станах член на БСП в районната организация Одесос във Варна с убеждението, че чрез политиката мога да отстоявам гражданската си позиция. Неин председател в края на 2002-ра беше Боян Димитров, който вече не е сред нас. В младежката организация бях приет от Христо Боев. С него сме връстници и се разбираме прекрасно и до днес. В момента е председател на районния съвет на БСП - Одесос, и общински съветник. Водещ беше онзи идеализъм, с който повечето младежи се вливаха в партийните редици и така получавахме осезаемо усещане за обществена полезност с изпълнение на поставените партийни задачи. Областният председател Аврам Тодоров беше много стриктен в изграждането ни като партийни функционери. Народен представител от Варненски МИР и член на ИБ на БСП беше Петър Димитров, който ми е преподавал в университета. Това са хората, които ми бяха за пример. Те ме напътстваха и ми се довериха, за да постигна това, което съм днес. - След приемането ми в редиците на партията активно се включих в кампанията \"Местни избори 2003\". Мотото за местния вот беше \"Да си подредим дома\". Впечатлен бях от организацията на работа във всички общински организации. През 2005-а се включих в кампанията, вече познавайки добре ръководствата и организациите на БСП в цялата Варненска област. След изборите, в края на годината, Боян Димитров ме предложи за негов заместник в Районния съвет и за член на Областния съвет. Петър Димитров, като министър на икономиката и енергетиката през 2007 г., ме покани за началник на политическия кабинет и ме предложи за заместник-председател на Областен съвет на БСП - Варна. По време на парламентарните избори през 2009-а водач на листата за народни представители във Варненски МИР беше Сергей Станишев. В кампанията той имаше лични впечатления от моята работа и предполагам това е причината да ме предложи 2011 г. за член на Националния предизборен щаб за местните и президентските избори. В тази кампания, пътувайки с кандидат-президента Калфин, опознах националните структури на партията в по-голямата част от страната. След конгреса 2013 г. Сергей Станишев ме предложи и бях утвърден за организационен секретар на партията. При предсрочните парламентарни избори през 2013 г. бях избран за народен представител. Насочих дейността си като депутат основно в сектор “Национална сигурност и вътрешен ред”. - Това беше първото странно решение на председателката на партията, което ме озадачи в личен план - определянето ми за водач на листата в 8-и МИР - Добрич. Приех номинацията отговорно и заедно с целия партиен състав на организациите на БСП - област Добрич, и колегите от листата постигнахме в кампанията победа на изборите с 5% над ГЕРБ. Отново им благодаря за доверието и екипната работа. - Това, което вие определяте като “заявяване”, не е въпрос на някаква декларация или поведение. Не е разнобой в провеждане на утвърдената политика от официалните органи на партията, а по-скоро се квалифицира от медиите и от хора, наблюдаващи процесите в БСП така, заради критичната ми позиция относно организационния вътрешнопартиен механизъм, както и заради липсата на цялостна концепция и последователност в отстояването ѝ. В противовес получавам, заедно с други изявени функционери на нашата партия, обвинения за уклони за съглашателство с ГЕРБ. Това щеше да е много смешно, ако зад тези обвинения не се маскираше цел за отклоняване на вниманието от истинските проводници на такъв процес. Ние уж сме яростна опозиция, пред която стои важна задача - сваляне на ГЕРБ от власт, но това са декларации, които не покриваме с ефективност. В по-голяма степен сме атрактивни за медийни отразявания, а не успяваме да предпоставим политически процеси, които да доведат до промяна в обществените нагласи и повишаване на подкрепата за БСП. Никакъв реваншизъм. Нищо повече от едно желание партията да е мотор и да задвижва обществени процеси, а не да боботи на място в очакване лидера да настъпи газта. Всеки партиен функционер в дадена политическа формация трябва да дава своя принос за повишаване на тягата. - Не знам дали може, защото не съм опитвал, а и за в бъдеще няма да знам по същата причина. Това, което цитирате, е факт заради изговореното от ген. Аспарухов, а това все пак е бившият шеф на разузнаването. И обвиненията бяха към конкретен кандидат. Аз съм възмутен от това да има такива злоупотреби. Питайте други хора, които изказват съмнение към легитимните органи на партията, защото те познават вероятно по-добре възможните механизми за опорочаване на процедурите. Имаше преди време случай с фалшификация при избора на членове на Изпълнителното бюро, но бдителността и контролът в партията не могат да бъдат приспани и извършителят бе уличен. - Всякакъв вид класифициране по критерии, различни от степента на способност, са унищожителни не само за БСП, а за всяка структура и система. Млади и стари носят различен заряд, компетентност и опит, които в съчетание правят мощта и капацитета на партията. Така нареченият лидер на партията, а по моему председателят на НС на БСП, утвърждава персоналния кадрови подбор, но след поредица от номинации съобразно правилата на процедурите. Това е по принцип. Когато този модел се изкриви и доктрини от типа “подмладяваме”, “освежаване” и т.н. служат за елиминацията на определени хора, се получава настоящият резултат - разединение. Колкото до лицата от гражданската квота в БСП, такива винаги е имало, но те в целия си житейски път и обществени изяви са били активни поддръжници на каузи и идеи, близки до нашата партия, участвали са и са подкрепяли нейни политики и инициативи, преди да станат част от листите ни за депутати или да получат някаква друга номинация. Съставът на нашето представителство не може да бъде еклектика или паноптикум, а селекция на най-компетентните и автентичните, отстояващи принципите, идеите и възгледите на членовете на БСП и поддръжниците ни. - Не знам. Това е въпрос към нея. Всъщност от това, което съм чувал като нейни отговори, тя не отрича, че през периода на управлението на Иван Костов е заемала определени позиции или че е участник в приватизацията на конкретно предприятие. - Как са се самодистанцирали? И двамата са членове на НС на БСП, делегати на конгреса, а Гергов е и областен председател на БСП - Пловдив област. За мен ЦУМ не е гейт, а търговски обект с обществено предназначение, на територията на който всеки може да се среща с всеки, стига поводът да не свързан с планиране на криминални или противообществени прояви. - БСП силна, автентична и последователна. Това е вярната посока. Останалото е политически ландшафт. - Да, ген. Радев е наш, български президент, достигнал до спечелване на мандат с подкрепата на БСП и който трябва да изпълнява задълженията си по Конституция, като надпартиен обединител на нацията. - Е, това вече са определения и квалификации, които други трябва да правят за мен. Слава богу, не сте телевизия, че да видят хората как се изчервявам на този въпрос. Това в кръга на шегата. А сега сериозно. Със съпругата ми сме поели по един нелек път съобразно условията, при които живее България, да бъдем сплотено многодетно семейство. - Да, родителите ни също помагат. Това не е само формалната част от българските традиции, а важна помощ, защото три деца са доста голям ангажимент и отговорност. Моята съпруга е моят герой, защото е изцяло отдадена на грижите за децата. Включвам се във всеки възможен момент, но работата ми ангажира голяма част от времето. Спецификата ѝ е такава, че 8 часа не са достатъчни. - Всичките тези неща, които изброихте, но ако за мен и съпругата ми част от потребностите са да се срещаме с изкуството и културата във всичките им форми, то на децата трябва да изграждаме навици и естетически възприятия, така че спектърът е широк. От куклен до драматичен театър. А морето - всъщност голяма част от времето все пак сме във Варна. - Чак традиция - не, но нали знаете, ако децата правят избора на менюто, как без сладолед! Сподели:", "date": "2018.03.15", "title": "САМО В ПИК И \"РЕТРО\"! Депутатът Красимир Янков в ексклузивна изповед: БСП боботи на място в очакване Нинова да настъпи газта (УНИКАЛНИ СНИМКИ)"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D1%82%D1%83%D1%80%D1%86%D0%B8%D1%82%D0%B5-%D0%B3%D0%BE%D1%82%D0%B2%D0%B5%D1%82%D0%B5-%D1%81%D0%B5-%D0%B7%D0%B0-%D1%82%D1%80%D0%B5%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-news735215.html", "text": "Гответе се за Трета световна война, такъв апел отправи към съгражданите си турският президент Реджеп Ердоган, написа гръцкият в. Прототема. Държавният глава на страната на два континента говори вчера пред форум в Анкара, посветен на здравеопазването. \"Ние видяхме как САЩ изградиха около 20 военни бази в Сирия и аз се чудя защо. Попитах по официалните канали държавния секретар на Америка Рекс Тилърсън, но не получих отговор нито от него, нито от неговия наследник на поста Майк Помпейо. Действията и мълчанието на Вашингтон са много опасни. Не изключвам вероятността от близкоизточната страна да започне мащабен въоръжен конфликт дори и Трета световна война. Ние трябва да бъдем подготвени и за такова развитие на събитията\", каза още той. Думите на Ердоган бяха произнесени часове след като той заяви, че турската армия ще превземе Африн до края на вчерашния ден. На този етап нито една медия не е обявила за падането на северния сирийски град. Сподели:", "date": "2018.03.15", "title": "Ердоган предупреди турците: Гответе се за Трета световна война!"}
{"url": "http://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D0%BA%D0%BE%D0%BB%D0%B0-%D0%B8-%D0%B1%D1%83%D1%81-%D0%BF%D1%80%D0%B0%D1%82%D0%B8-%D1%82%D1%80%D0%B8%D0%BC%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news735156.html", "text": "Сигналът е подаден към 8:20 часа. Катастрофата е станала на пътя между селата Долнослав и Червен. Там са се ударили микробус \"Форд\" и лек автомобил \"Фиат\". В болница за прегледи са откарани двамата водачи - на 34 и 52 години, и 35-годишен пътник от буса. Няма данни за употреба на алкохол от страна на шофьорите. Заради произшествието, пътят беше затворен за кратко. Огледът е приключил и движението вече е нормализирано. В РУ - Асеновград продължават работата по изясняване на причините и обстоятелствата около пътния инцидент. Образувано е досъдебно производство. Трима пострадаха и влязоха в болница след катастрофа между лека кола и микробус тази сутрин. Сподели:", "date": "2018.03.15", "title": "Катастрофа между кола и бус прати трима в болница"}
{"url": "http://pik.bg/%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BD%D0%B8%D0%B2%D0%BE%D1%82%D0%BE-%D0%BD%D0%B0-%D1%80%D0%B5%D0%BA%D0%B8%D1%82%D0%B5-%D1%82%D0%B8%D0%BC%D0%BE%D0%BA-%D0%B8-%D1%81%D0%BA%D1%8A%D1%82-%D1%81%D0%B5-%D0%BF%D0%BE%D0%B2%D0%B8%D1%88%D0%B0%D0%B2%D0%B0-news735148.html", "text": "Очаква се днес река Тимок да повиши нивото си, но без опасност за населението. Това каза директорът на Главна дирекция \"Пожарна безопасност и защита на населението\" главен комисар Николай Николов в предаването \"Тази сутрин\". \"Искам да се обърна към гражданите на Брегово да бъдат спокойни - нашите хора са там. Очакванията са днес малко да се вдигне нивото на река Тимок, но без да има някаква опасност за населението. Нивото на подпочвените води е свалено с около 40 см\", заяви комисар Николов. По думите му в град Мизия - след около 12-16 часа днес, река Скът ще достигне най-високото си ниво. \"Нивото ще бъде подобно на това от 10 март - т.е. около 20-30 см. преди разливане\". \"Да наблюдават внимателно нещата, без да се притесняват много съществено. С кмета Крушовенски сутринта сме изговорили какво следва да се прави - рано да предупредим хората, ако има реална опасност\", каза още той. Сподели:", "date": "2018.03.15", "title": "ПРЕДУПРЕЖДЕНИЕ! Нивото на реките Тимок и Скът се повишава"}
{"url": "http://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B8-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%BD%D0%B0%D0%B9-%D0%BF%D0%BE%D0%BF%D1%83%D0%BB%D1%8F%D1%80%D0%BD%D0%B8%D1%82%D0%B5-%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%BD%D0%B8-%D0%BB%D0%B8%D0%B4%D0%B5%D1%80%D0%B8-%D0%B2-%D1%81%D1%8A%D1%80%D0%B1%D0%B8%D1%8F-news735101.html", "text": "Проучване показва, че държавният глава на Руската федерация Владимир Путин и канцлерът на Германия Ангела Меркел са най-популярните чуждестранни лидери в Сърбия, съобщава Комсомольская правда, цитирана от Фокус. Анкета на белградското електронно издание „Политика“ и социологическата агенция „Фактор плюс“, проведена в периода 9-13 март, показва, че 58% от гражданите на балканската страна се доверяват на лидера на Кремъл, а 42% - на канцлера на Германия Ангела Меркел. След тях в резултатите следват китайският президент Си Дзинпин (34%), държавният глава на САЩ Доналд Тръмп (22%) и британския премиер Тереза Мей (16%) . Сподели:", "date": "2018.03.15", "title": "Проучване! Владимир Путин и Ангела Меркел най-популярните чуждестранни лидери в Сърбия"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%BF%D1%80%D0%B0%D0%B7%D0%BD%D0%B8%D1%82%D0%B5-%D1%8F%D0%B7%D0%BE%D0%B2%D0%B8%D1%80%D0%B8-%D1%81%D0%B0-%D0%BD%D0%B5-%D0%BF%D0%BE-%D0%BC%D0%B0%D0%BB%D0%BA%D0%BE-%D0%BE%D0%BF%D0%B0%D1%81%D0%BD%D0%B8-%D0%BE%D1%82-%D0%BF%D1%8A%D0%BB%D0%BD%D0%B8%D1%82%D0%B5-news735144.html", "text": "Язовирите трябва да се възстановяват и поддържат, а не да се ликвидират, казва експертът. Той определя като ненужно презастраховането за бързо изпускане и извеждане от експлоатация на водоеми. Празните язовири са не по-малко опасни от пълните, алармира хидроинженерът Калин Рангелов . По думите му рискът от разрушаване на язовирната стена е по-голям при липса на вода в съоръжението. Според Рангелов вероятността от идване на висока вълна при празен язовир е значителна. Тя носи със себе си отпадъци, дървета, листа, какво ли още не и заплахата от запушване на изпускателите в такъв момент е реална. В това положение язовирът като вариант за източване става безконтролен, предупреждава специалистът. Научно е доказано, че бързото изпразване на язовирните чаши води до непреодолими и лоши деформации в язовирната стена, каза експертът пред БТА. Съоръженията са пресмятани и проектирани при пълни водни чаши. Затова стените са по-устойчиви и стабилни при пълен язовир, отколкото при сух. Бързото изпразване на язовирите също е много рисково, посочва специалистът. Според него не бива дребни технически дефекти да водят до задължително освобождаване на водните количества . Необходимо е предварително да се огледа технически много внимателно проблемът, защото не се знае какви изненади ще ни поднесе природата и дали сушата няма да е по-опасна от наводненията, коментира Рангелов. По думите му собствениците, които в повечето случаи са общини, нямат средства и считат, че ще освободят финансов ресурс , като не се грижат за язовирите и ги ликвидират. Самото извеждане от експлоатация на съоръжението също е дълъг процес и не е евтин, допълва Рангелов. Според него непремереният риск и страхът от нещо неочаквано води до решенията \"По-добре съоръжението да го няма\". При пожароопасна обстановка язовири, които преди са използвани за напояване, сега могат да послужат за пожарогасене, смята експертът. За да реагираме на различните природни ситуации, язовирите трябва да бъдат в изправно състояние, категоричен е той. Доста от концесионерите си мислят, че са назначени като оператори на спирателен кран и имат задължението само да изпускат или не язовирната чаша. Не може арендаторите само да печелят и да извличат дивиденти от туризма и риболова, а да не се грижат за язовирните си стени, за всички съоръжения в тях, да влагат определената в договорите им сума за поддържане на техническото състояние на съоръженията, смята експертът. Според него е недопустимо по язовирните стени да преминава много тежка техника , защото това води до неочаквани и непресмятани деформации. На много места, особено в селата, язовирните стени се използват за пътища към земеделските ниви . Получават се хоризонтални пукнатини, това води до риск и трябва да се забрани преминаването на такава техника по язовирни стени, подчерта Рангелов. От бранша посочват, че обикновено арендаторите не влагат определените в концесионните договори средства за поддръжка на съоръжението. Проектните обеми на водоемите не отговарят на действителните. Повечето язовири са строени през 60-те години на миналия век и в опашките им има доста наноси. Заложено е ново замерване на язовирите, което да определи реалния им обем. И общини, и концесионери обаче твърдят, че не могат да го направят, защото е трудоемко и скъпо. Сподели:", "date": "2018.03.15", "title": "Експерт алармира: Празните язовири са не по-малко опасни от пълните"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81%D1%8A%D1%81-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F-%D0%BD%D0%B0-%D0%B5%D0%BA-%D0%BC%D0%B0%D1%80%D0%BE%D1%88-%D1%88%D0%B5%D1%84%D1%87%D0%BE%D0%B2%D0%B8%D1%87-news735206.html", "text": "Министър-председателят Бойко Борисов се срещна със заместник-председателя на Европейската комисия Марош Шефчович. В контекста на ключовия приоритет на българското председателство, свързан с европерспективата на Западните Балканите, българският премиер очерта напредъка по инициативите за увеличаване на междусистемната свързаност на региона. Изразено беше общо мнение, че насърчаването на регионалното сътрудничество и енергийната интеграция на региона са важни за установяването на сигурна, добре функционираща и достъпна енергийна система. Борисов подчерта и значимостта на изграждането на газовия хъб „Балкан“, който е част от политиката за интегриране и развитие на свободен и конкурентен газов пазар в Югоизточна Европа. Премиерът посочи, че чрез този балкански проект ще бъде гарантирана либерализацията на енергийните пазари и ще има достъпна енергия за потребителите. По време на срещата си с Марош Шефчович министър-председателят посочи също, че като ротационен председател на Съвета на ЕС България ще продължи действията си за постигане на стабилен Европейския енергиен съюз и положителни резултати по приоритетните теми в областта на енергетиката. Сподели:", "date": "2018.03.15", "title": "ПЪРВО В ПИК! Премиерът Борисов се срещна със заместник-председателя на ЕК Марош Шефчович"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%BE%D0%BB%D0%B5%D0%BD-%D0%BE%D0%BC%D0%B5%D0%BA%D0%BD%D0%B0---%D0%B1%D0%B5%D1%82%D0%BE%D0%BD%D0%B8%D1%80%D0%B0-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B0%D1%82%D0%B0%D0%BA%D0%B0-%D1%81-%D0%BA%D0%BB%D1%8E%D1%87%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B0%D1%80--news735205.html", "text": "Не се колебая, когато трябва да направя дружеска критика. Джамбазки е млад, способен политик, но не се притеснявам да му направя дружеска забележка, когато има защо. Това заяви пред журналисти в парламента лидерът на \"Атака\" Волен Сидеров на въпрос за напрежението в Обединени патриоти. \"Когато говорим за Крим, трябва да сме по-внимателни в изказа си. Мога да помогна на Валери Симеонов да прочете внимателно фактите и събитията за Крим. Може и някой да му внушава неверни твърдения\", обяви той. \"Разбирам, че темата за Обединени патриоти е на дневен ред. Изборът на българите за първи път е патриотична организация да бъде трета партия и да измести ДПС. Това е един шанс, който не трябва да пропиляваме\", коментира лидерът на \"Атака\". Ето какво каза още той: Нашите различия ще си останат, но това не пречи да работим заедно за българския интерес Трябва да има разногласие за съдбата на страната между партиите за Обединени патриоти, за да се развали коалицията. Не експонирайте личностните отношения върху цялостните. Смятам, че това правителство може да изкара цял мандат. Русия може да ни обедини. Ще дойде ден, в който политици, които ме нападат заради Русия, ще дойдат на моите думи. Румен Радев показа нелоша форма с това коремно възлизане. Много добре беше, поздравявам го. Радев е един нов политик, който се старае. Смятам, че президентът не трябва да воюва с премиера. Трябва да се изработва обща политика, а не да се противопоставяме. Ако иска Цветанов, нека и той да направи такова възлизане. Аз може би ако потренирам няколко дни, също ще успея да го направя. Руският патриарх не каза нищо обидно за България. Той заяви, че държи на историческите факти. Руската империя обяви война на Турция и ни освободи. Поклон и пред тези, които са взели участие в тази война. В думите на патриарха няма обиди към България. Той е един изключителен аналитик, високообразован човек, голям мозък. Не е редно махленски да говорим по негов адрес, все едно е комшията от съседния блок. Поздравих вчера Валери Симеонов за рождения ден. Той ми благодари. Не успяхме да празнуваме заедно, защото имах домашни проблеми. Отношенията ни минават през различни фази. Не сме гаджета, за да се сърдим. Аз казах, че никой не е незаменим, но конструкцията трябва да се запази. Дори и аз не съм заменим и може и един ден да не бъда председател на парламентарната група на Обединени патриоти, това имах предвид. Но не трябва да пропиляваме шанса на коалицията, който ни беше даден. Сподели:", "date": "2018.03.15", "title": "ИЗВЪНРЕДНО В ПИК TV! Волен омекна - бетонира Патриотите! Лидерът на \"Атака\" с ключов коментар за Валери Симеонов (ОБНОВЕНА)"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F-%D0%B2-%D0%B0%D1%80%D1%81%D0%B5%D0%BD%D0%B0%D0%BB-%D1%86%D0%B5%D0%BA%D0%BE-%D0%BF%D0%BB%D0%B0%D1%87%D0%B0%D1%82-%D0%B8-1-%D0%BC%D0%BB%D0%BD-%D0%B4%D0%B0-%D0%B4%D0%B0%D0%B4%D0%B0%D1%82-%D1%82%D0%BE%D0%B9-%D0%BD%D1%8F%D0%BC%D0%B0-%D0%B4%D0%B0-%D1%81-news735208.html", "text": "И 1 млн. лева да дадат, той няма да се върне. Така коментира вчерашния смъртоносен инцидент в казанлъшкия завод \"Арсенал\" близък на една от двете жертви - 27-годишният Цеко Василев. Цеко работел от две години в оръжейницата в Долината на розите. Той е родом от село Шаново. Жена му също работи в завода. \"Пред нас е гърмяло, зад нас е гърмяло - благодаря на Бога, че оцелях\", каза друга съселянка на загиналия Цеко, която е работила цял живот в \"Арсенал\". Ръководството на дружеството поема всички разноски по погребението на загиналия. С Сподели:", "date": "2018.03.15", "title": "ГОЛЯМА ТРАГЕДИЯ! Близките на загиналия в \"Арсенал\" Цеко плачат: И 1 млн. да дадат, той няма да се върне!"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BC%D0%B0%D1%80%D0%B5%D1%88%D0%BA%D0%B8-%D0%B1%D1%80%D1%83%D1%82%D0%B0%D0%BB%D0%B5%D0%BD-%D0%B7%D0%B0-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%BD%D0%B0%D0%BF%D1%8A%D0%BB%D0%BD%D0%B8%D1%85%D0%B0-%D0%B3%D0%B0%D1%89%D0%B8%D1%82%D0%B5-%D0%BF%D1%80%D0%B0%D0%B2%D1%8F%D1%82-%D1%84%D0%B0%D0%BB%D1%88%D0%B8%D0%B2%D0%B8-%D1%84%D0%BE%D0%B9%D0%B5%D1%80%D0%B2%D0%B5%D1%80%D0%BA%D0%B8-news735118.html", "text": "Патриотите са направили тюрлю гювечи, за да могат да минат бариерата. На мен, ако ми кажат, че ще ме сменят с някой, няма да направя нищо, защото знам кой съм. Те залязоха и правят фалшиви фойервейрки, за да се покажат. Това каза по адрес на коалицията \"Обединени патриоти\" лидерът на \"Воля\" Веселин Марешки в ефира на Нова телевизия. Той отиде и по-далеч в атаката си към Патриотите: \"Не очаквайте разпад на тази група. Те на приказки са много силни и си вдигат рейтинга. Но аз питам за реално действие – какво са направили за година и половина във властта? Те гласуваха с ДПС закона за КТБ на Цонев и Хамид\". \"От една страна колко са буйстващи и колко са патриоти и колко са смели, щом от едно изказване на депутат могат да напълнят гащите. Математически ние можем да ги заменим - колкото партия и половина сме. Няма как да заместваме този или онзи\", коментира Марешки думите на Делян Добрев, че ако Патриотите излязат от властта, то \"Воля\" може да ги замести. \"Считам, че плащаме скъп ток. Усещането не е субективно. От АЕЦ „Козлодуй” токът излиза на мижави стотинки, а ние я плащаме скъпо. Тези пари се източват по други схеми. Ако фирмите се управляват по-ефективно, цената може да е по-ниска. Държавата трябва да влезе в нейната функция, а това е контролът. Държавата не си е на мястото и не контролира и мишките започват да мародерстват. Държавата не трябва да им признава такива високи разходи, които са фиктивни\", изказа се аптекарският бос по сделката с ЧЕЗ. Сподели:", "date": "2018.03.15", "title": "ЕКСКЛУЗИВНО! Марешки брутален за Патриотите: Напълниха гащите! Правят фалшиви фойерверки"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81%D0%BF%D0%B5%D1%88%D0%BD%D0%BE-%D0%B2-%D1%81%D0%BC%D0%BE%D0%BB%D1%8F%D0%BD%D1%81%D0%BA%D0%BE---%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D1%81%D0%B5%D0%B4%D0%BC%D0%B8%D1%86%D0%B0%D1%82%D0%B0-%D0%BF%D1%80%D0%BE%D0%B1%D0%B8-news735120.html", "text": "Пътят Смолян-Мадан ще бъде пуснат много скоро, но на база на обходен маршрут. Това заяви на извънреден брифинг регионалният министър Николай Нанков, който проверява свлачището, което затвори пътя Смолян-Мадан. \"Трябва да сме наясно, че ще отнеме време за укрепването на това свлачище и срутише\", обяви той. \"До неделя ще сме готови с пробиването на новия маршрут. Максимум до края на другата седмица ще сме готови и с дейностите по асфалтиране\", разкри регионалният министър. По думите му свлачището е възникнало внезапно. Сподели:", "date": "2018.03.15", "title": "ОТ ПОСЛЕДНИТЕ МИНУТИ! Регионалният министър спешно в Смолянско - до края на седмицата пробиват нов път за Мадан"}
{"url": "http://pik.bg/%D1%81%D1%8A%D0%B2%D0%B5%D1%82%D0%B8-%D0%B7%D0%B0-%D0%B4%D0%B5%D0%BD%D1%8F-%D0%BD%D0%B5-%D0%B7%D0%B0%D0%BF%D0%BE%D1%87%D0%B2%D0%B0%D0%B9%D1%82%D0%B5-%D0%BD%D0%B8%D1%89%D0%BE-%D0%B2%D0%B0%D0%B6%D0%BD%D0%BE-%D0%BD%D0%B5-%D0%BF%D1%80%D0%B0%D0%B2%D0%B5%D1%82%D0%B5-%D1%81%D0%BA%D1%8A%D0%BF%D0%B8-%D0%BF%D0%BE%D0%BA%D1%83%D0%BF%D0%BA%D0%B8-%D0%B8-%D0%BD%D0%B5-%D1%81%D0%BA%D0%BB%D1%8E%D1%87%D0%B2%D0%B0%D0%B9%D1%82%D0%B5-%D1%81%D0%B4%D0%B5%D0%BB%D0%BA%D0%B8-news735107.html", "text": "Луната е в знак Водолей до 12:13ч. Рутинната работа е досадна, ще бъдат трудни за решаване ежедневните проблеми. Избягвайте да търсите решение на своите проблеми при висшестоящи длъжностни лица, представители на органите на властта. Чувствителна е нервната система. Уязвими са сухожилията, вените, глезените и очите, затова да не се натоварват. Луната ще се движи на празен ход от 09:34 до 12:13ч. Това е време, в което можете само да довършвате започнатото, да вършите обичайната си работа или да почивате, ако има такава възможност. Не е подходящо да се започва нищо ново и важно. Избягвайте да купувате скъпи покупки, не сключвайте сделки, не подписвайте договори и въобще документи. Тези неща са неподходящи не само заради празния ход на Луната, но и защото тя се намира в последната си фаза. Изчакайте да мине новолунието. Луната преминава в знак Риби в 12:13ч. Изостря интуицията, носи романтичност и мечтателност, мистично настроение. Уязвими са ходилата на краката. 28 лунен ден започва от 05:45ч и продължава до 06:17ч на следващия ден. Символ на този ден е лотоса - олицетворението на духовния ръст на човека. Един от най-хармоничните и светли дни на лунния месец. Енергията му е такава, че подхожда само за съзидателни дейности – да се строи дом, да се засаждат растения, да се прави ремонт и др. Много е важно да бъдете в приповдигнато настроение, да контролирате емоциите, да „сеете” само добри мисли, да се казват само хубави и добри думи и да се вършат добри дела. Всички дела, които се извършват с блага цел се отдават лесно и водят до успех. Молитвата и покаянието в този ден действат благотворно. Общуването е подходящо и спомага да се повдигне настроението. Вслушайте се в съветите, ако идват от близки хора и роднини. Доверявайте се на женската интуиция днес, но да се избягват спорове с жените. Всичко в другите дни, което е било неясно и е създавало пречки, днес започва да се прояснява, често от само себе си чрез случайно прииждаща информация. Зад всеки проблем, с който се сблъскваме, стои урок, който трябва да научим. Постарайте се правилно да приемете всичко каквото дойде - както хубавото, така и лошото. В този ден ще оцените себе си по своите плодове. Днес е ден, в който всички ваши добри дела се възвръщат стократно. Всеки получава това, което е заслужил. На праведника - благо, на грешника - възмездие. Ако ви споходят неприятни събития, не ги считайте за неочаквани - това е резултат от вашите негативни действия през миналия лунен месец. И в душата на човек и в природата цари хармония. Да се избягват лошите думи, разрушителните действия, негативните мисли. Не трябва да изпитвате злоба, да задържате обидите в себе си и да се стремите към отмъщение. Избягвайте да злоупотребявайте с доверието на околните и не се налагайте над тях. С уважение се отнасяйте не само към хората, но и към околния свят. Добре е да съдействате на природата в нейното развитие. Например да посадите цветя. Хубаво е да приготвите вкусна храна, да поканите гости, да проявите щедрост в постъпките си, да направите подарък на жена. Бъдете внимателни с автомобилите, за да избегнете излишните неприятности. Болестите започнали в този ден не са опасни. Диета - 28-ми лунен ден е добър за гладуване, изчистване на организма. Може да използвате сокова диета. Месо не се препоръчва. Храната трябва да бъде лека и еднообразна. Секс –На прелюдията е необходимо да отделите повече внимание, отколкото на самия секс. А самият секс трябва да е с мярка и да не е механично изпълнение, а да се основава на чувства. Покупки – Благоприятно за всички видове покупки, които отдавна са планирани, както и такива, които са плод на мимолетни капризи. Важното е да носят радост. Сънищата са предимно пророчески и носят дълбок смисъл. В тях можете да видите бъдещето си такова, каквото може да бъде или минало превъплъщение. Сподели:", "date": "2018.03.15", "title": "СЪВЕТИ ЗА ДЕНЯ: Не започвайте нищо важно, не правете скъпи покупки и не сключвайте сделки!"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81-%D0%BD%D0%BE%D0%B2%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B7%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D1%81-%D1%87%D0%B5%D0%B7-%D0%B2%D1%82%D0%BE%D1%80%D0%B8%D1%8F%D1%82-%D0%B2-%D0%B3%D0%B5%D1%80%D0%B1-%D0%B8%D0%B7%D0%BA%D0%B0%D1%80%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0--news735123.html", "text": "Седем-осем реални купувачи е имало за ЧЕЗ. Питахме службите дали има опасност от потенциалните купувачи за националната сигурност, казаха ни \"Не”. Това, което е най-важно, че договорът е подписан в Чехия, но е по британското законодателство. Това каза в \"Здравей, България\" председателят на парламентарната група на ГЕРБ Цветан Цветанов. Така сделката придоби рязък обрат, защото досега се знаеше, че тя се прави в Чехия и е по чешкото законодателство. \"Видяхме, че от чешка страна обвиниха премиера Борисов, че те не са му симпатични и затова напускат. БСП разпространи фалшива новина, че Борисов стои зад тази сделка. Видя се, че това не е така\", продължи по сделката с ЧЕЗ Цветанов. \"В пленарна зала ГЕРБ подкрепи искането на БСП за анкетна комисия за ЧЕЗ. Ние сме най-заинтересовани, за да може да се спрат спекулациите и направените внушения през последните седмици. Смятам, че вече има достатъчно излезли факти, които не бяха ясни на обществото. Комисията ще изясни всички факти и обстоятелства около сделката с ЧЕЗ. Разширихме обхвата на действие на комисията и тя ще проверява всичко от началото на приватизацията на дружеството през 2004 г. Нека не забравяме, че има и арбитражно дело и тук трябва да бъдем внимателни с популистките си изказвания, които чухме от опозицията и от някои институции, най-вече от страна на президенството. Фокусът е изключително голям. Той се пренесе дори и в Чехия. Сделката се прави там. Опозицията от най-малките неща иска да генерира скандал след скандал. Никой не говори за председателството, за кохезионните фондове. Опозицията не се интересува от бъдещето, от Западните Балкани\", каза за сформирането на нарочната анкетна комисия в Народното събрание по въпроса за ЧЕЗ. Цветанов се изказа изключително остро срещу президента Румен Радев. Според него, той е избор на Русия: \"Институтът „Решетников” си е свършил добре работата. На базата на задълбочен анализ е съобщено на БСП коя ще бъде печелившата кандидатура на президентските избори. По време на кампанията той не говореше никъде за Крим, а за санкциите срещу Русия, които щели да бъдат премахнати. Говореше неверни неща в кампанията. Вие вярвате ли, че няма стенограма? Това не е разговор в кафене. Вероятно ако се разсекрети стенограмата ще се види, че президентът не е отстоял по най-добрия начин българския интерес\". Сподели:", "date": "2018.03.15", "title": "БОМБА В ЕФИР! Цветанов с ново разкритие за договора с ЧЕЗ! Вторият в ГЕРБ изкара президента лъжец за стенограмата с руския патриарх "}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B2%D0%B8%D0%B6%D1%82%D0%B5-%D0%BA%D0%BE%D0%B8-%D1%81%D0%B0-%D0%BF%D1%80%D0%B5%D1%87%D0%BA%D0%B8%D1%82%D0%B5-%D0%BF%D1%80%D0%B5%D0%B4-%D0%B4%D0%BE%D0%B1%D1%80%D0%B8%D1%8F-%D1%81%D0%B5%D0%BA%D1%81-news734732.html", "text": "Има много важни фактори, които могат да определят успеха в леглото. Типичен пример за това са правилното хранене и физическите упражнения. Има обаче и някои неща, които трябва да избягвате, за да се радвате на по-хубави моменти в спалнята. Ето и основните. Вече е официално потвърдено, че прекомерният стрес може да изиграе опустошителна роля в сексуалния живот, тъй като самият акт включва както физически, така и психологически фактори. Без значение дали става дума за лични или професионални проблеми, когато тялото е подложено на стрес, се отделят хормоните кортизол и адреналин. А това не се отразява добре на секса. Тези, които са подложени под силен стрес, трябва да имат предвид, че антидепресантите намаляват сексуалната функция и е препоръчително да се избягват. Когато говорим за секс, храната не бива да се пренебрегва. За добрия сексуален живот е много важно какво подбирате в менюто си. Адекватен избор са плодове и зеленчуци, които все пак трябва да се консумират в умерени количества през целия ден. Не прекалявайте с храната преди секс, за да не се чувствате подути. Стимуланти като кофеина и никотина вредят на половия живот, затова е най-добре да се избягват. Белтъчините обаче помагат за повишаване на сексуалното желание, затова е добре да присъстват по-често в диетата. Сподели:", "date": "2018.03.15", "title": "ВАЖНО! Вижте кои са пречките пред добрия секс?"}
{"url": "http://pik.bg/%D0%BF%D1%80%D0%BE%D1%84-%D0%B1%D0%BB%D0%B8%D0%B7%D0%BD%D0%B0%D1%88%D0%BA%D0%B8-%D0%B5%D0%B4%D0%BD%D0%BE-%D1%81%D0%B0-%D0%B4%D0%B6%D0%B5%D0%BD%D0%B4%D1%8A%D1%80-%D0%B2%D0%B8%D1%86%D0%BE%D0%B2%D0%B5%D1%82%D0%B5-%D0%B4%D1%80%D1%83%D0%B3%D0%BE---%D1%81%D0%B5%D1%80%D0%B8%D0%BE%D0%B7%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-news735132.html", "text": "Дебатът за еднополовите бракове не е свързан с Истанбулската конвенция. Това каза в сутрешния блок на БНТ специалистът по конституционно право проф. Екатерина Михайлова. \"По време на този дебат се водеше престрелка с обиди и обществото не разбра изобщо за какво става въпрос в Истанбулската конвенция – а то е защита от насилието. Насилието върху всяко човешко съществио трябва да бъде санкционирано с цел превенция, подчерта тя. Според мен няма нужда от промяна на Конституцията, за да може да бъде ратифицирана конвенцията. Да се наложи промяна на Конституцията заради международен договор, трябва в него да има нещо много различно от принципите, залегнали в основния ни закон. А в конвенцията няма опасност да се стигне до нарушване на права – напротив, тя е в посока за повече механизми за запазване на правата\", посочи проф. Михайлова. \"Нашето обществено мнение е склонно да се поддава на своите първични страхове\", каза преподавателят по конституционно право и бивш служебен премиер проф. Георги Близнашки. \"Мисля, че твърде дълго продължи истерията по темата и е време да се каже \"стига\". Разговорът трябва да се върне от своето начало и да се чуят специалистите. \"Джендър\" се превърна в мръсна дума, а това няма нищо общо с истината – този термин се ползва от много години. Едно са вицовете в кръчмата, а друго е сериозната политика. Съветът на Европа е много сериозна организация и България трябва да направи обратен завой за Истанбулската конвенция\", заяви проф. Близнашки. \"За да се противопоставим на джендър идеологията, трябва да имаме много здраво гражданско общество. Но на политическо ниво е нужно едно изключително отговорно поведение, защото върху България може да бъде лепнато едно петно, което няма да може изчистено с години напред\", подчерта експертът. Проф. Близнашки беше категоричен, че ратификацията на конвенцията няма да наложи никаква промяна на Конституцията. \"Очаквам едно правилно решение на този въпрос\", добави той. \"Политиците трябва да си поемат отговорността и да предизвикат сериозния разговор по темата. Проблемът е, че създава усещане, че се върши нещо зад гърба на обществеността. Специалистите по темата трябва да бъдат чути, безсмислено е изкуствено да се създава истерия\", каза още проф. Герги Близнашки. Сподели:", "date": "2018.03.15", "title": "Проф. Близнашки: Едно са джендър вицовете, друго - сериозната политика"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B8%D1%87%D0%BD%D0%BE-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B5-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D0%BB%D1%8E%D0%BB%D0%B8%D0%BD-%D1%81%D0%BB%D0%B5%D0%B4-%D0%B4%D0%B2%D0%B5-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D1%81%D0%BD%D0%B8%D0%BC-news735192.html", "text": "Катастрофи отново блокираха автомагистрала „Люлин“ тази сутрин. Според пътуващи са станали две катастрофи. Едната е станала в посока София, малко преди втория тунел, а другата малко по-надолу от пъравата, съобщава \"За Перник\". Шофьори обаче твърдят, че ПТП-тата са образували голяма колона от автомобили. В групата I see you КАТ Перник перничани съветват да се минава през Голямо Бучино. Сподели:", "date": "2018.03.15", "title": "ОТ ПОСЛЕДНИТЕ МИНУТИ! Километрично задръстване на магистрала \"Люлин\" след две катастрофи (СНИМКИ)"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BF%D0%BE%D0%B6%D0%B0%D1%80%D0%BD%D0%B0%D1%82%D0%B0-%D1%87%D0%BE%D0%B2%D0%B5%D1%88%D0%BA%D0%B0-%D0%B3%D1%80%D0%B5%D1%88%D0%BA%D0%B0-%D0%B5-%D0%B4%D0%BE%D0%B2%D0%B5%D0%BB%D0%B0-%D0%B4%D0%BE-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D0%B0%D1%80%D1%81%D0%B5%D0%BD%D0%B0%D0%BB-news735129.html", "text": "Причината за трагичния инцидент в завод „Арсенал“ е неспазване на технологичната дисциплина, заради някакъв вид човешка грешка. Това заяви директорът на ГД „Пожарна безопасност и защита на населението“ гл. комисар Николай Николов в ефира на Би Ти Ви. Той подчерта, че обучението на кадрите е нещо изключително важно: „Затова и за нас акцентът е върху обучението. Това е най-сериозният капитал“. По думите му високата температура е довела до обгаряне на двамата работници. „В първите мигове на инцидента най-важно е да се свържем с хората, които работят и ръководят обекта. На място има пожарно подразделение от наши бивши служители, които работят много добре. На място има частна пожарна охрана“, допълни комисар Николов. Той призна, че в последните години е бил на 5-6 подобни инцидента. „Ситуацията е много тежка. След тежки инциденти разговаряме с психолози. Няма как това да не остави някаква следа. Най-тежко е да говориш след това с близките на загинали“, призна Николай Николов. „Не бива само да се оплакваме, а трябва да обединим усилия. Увеличаваме състава на малките пожарни. Подготвяме назначаването на нови 250 човека в системата на пожарната“, каза още директорът на ГД „Пожарна безопасност и защита на населението“ . Сподели:", "date": "2018.03.15", "title": "Шефът на пожарната: Човешка грешка е довела до трагедията в \"Арсенал\""}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B4%D0%B5%D1%84%D0%BE%D1%80%D0%BC%D0%B8%D1%80%D0%B0%D0%BD%D0%B0-%D0%BC%D0%B0%D1%88%D0%B8%D0%BD%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D0%BB%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D0%B7%D0%B0%D0%B2%D0%BE%D0%B4-%D0%B0%D1%80%D1%81%D0%B5%D0%BD%D0%B0%D0%BB-news735117.html", "text": "Вчера направихме оглед на местопроизшествието и снемане на доказателства. Това заяви пред Би Ти Ви Дичо Атанасов, окръжен прокурор на Стара Загора, на въпрос докъде е стигнало разследването на трагичния инцидент в завод \"Арсенал\", при който загинаха двама работници. \"Това, което установихме, имало е изгаряния спонтанно на химически смеси в завода. Имаше изпочупени стъкла на цеха, но не може да се говори за взрив\", каза още той. \"Едната от машините беше леко деформираната и именно тя е причинила това запалване\", обясни окръжният прокурор. \"Вчера беше иззета документация за безопасност на труда. Видимо става ясно, че тези лица са били инструктирани. Тепърва ще установим дали този инструктаж е бил формален\", добави Дичо Атанасов. \"Възможно е да става дума и за грешка на работниците. Тепърва ще установим дали е трябвало точно в този момент те да влизат в това помещение\", заключи той. Сподели:", "date": "2018.03.15", "title": "НОВИ РАЗКРИТИЯ Деформирана машина предизвикала трагедията в завод \"Арсенал\""}
{"url": "http://pik.bg/%D1%8F%D1%81%D0%BD%D0%B8-%D0%B2%D1%81%D0%B8%D1%87%D0%BA%D0%B8-%D1%87%D0%B5%D1%82%D0%B2%D1%8A%D1%80%D1%82%D1%84%D0%B8%D0%BD%D0%B0%D0%BB%D0%B8%D1%81%D1%82%D0%B8-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-news735070.html", "text": "След изиграването вчера на последните реванши от осминафиналната фаза на Шампионска лига по футбол станаха ясни всички тимове, които попаднаха в „Топ 8“ на най-престижния клубен турнир в света. Испания ще бъде представена от три тима – актуалният носител на трофея Реал (Мадрид), Барселона и Севиля. С по два представителя за Италия (Рома и Ювентус) и Англия (Манчестър Сити и Ливърпул). Толямата осмица допълва Байерн. Жребият за следващата фаза на надпреварата е на 16 март (петък) в Нион. Той ще е пълен, което означава, че и отбори от една страна могат да се изправят един срещу друг. Сподели:", "date": "2018.03.15", "title": "Ясни всички четвъртфиналисти в Шампионска лига"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B1%D1%80%D0%B0%D1%82%D1%8F-%D0%B2-%D1%80%D0%B0%D0%B2%D0%B4%D0%B0-%D0%B7%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%BE-%D0%BE%D1%80%D1%8A%D0%B6%D0%B8%D0%B5-%D0%B8-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-news735142.html", "text": "Драгомир и Стилиян са крили оръжието, боеприпасите и дрогата в дома си на ул.\"Свобода\" Двама братя от Равда – 44-годишният Драгомир. А. и 49-годишният Стилиян. А. бяха арестувани след акция на РУП Несебър. В дома им на ул.”Свобода” са открити два бойни пистолета, газово оръжие, боеприпаси, както и два метални пистолета без пълнител в разглобено състояние и дървен приклад, за които Драгомир разкрил, че са негови, но нямал необходимите документи за тях, съобщава \"Флагман\". При обиск в къщата е открита марихуана и безбандеролни цигари, които Стилиян признал, че са негови. Сподели:", "date": "2018.03.15", "title": "Арестуваха братя в Равда за незаконно оръжие и марихуана"}
{"url": "http://pik.bg/%D1%88%D0%B5%D1%81%D1%82%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BF%D0%BE%D1%82%D1%83%D1%88%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D1%83%D0%BD%D1%82-%D0%B2-%D0%B7%D0%B0%D1%82%D0%B2%D0%BE%D1%80-%D0%B2-%D0%B1%D0%BE%D0%BB%D0%B8%D0%B2%D0%B8%D1%8F-news735099.html", "text": "Най-малко шестима души са загинали, а други над 20 са пострадали по време на бунт в боливийски затвор, съобщава Ройтерс. Сред пострадалите има и полицаи. До сблъсъците в затвора „Палмасола“ в Санта Круз се е стигнало, след като лишените от свобода са се опитали  да се противопоставят на полицейско разследване. Около 2 000 полицаи влезли в затвора, където намерили огнестрелно оръжие, нелегален алкохол, кокаин и марихуана, според командира на боливийската полиция Фаустино Мендоса. Около 5 000 мъже и жени се намират в момента в \"Палмасола\", където друг сблъсък между лишени от свобода през 2013 г. остави 34 жертви. Правителството наскоро нареди извеждането на десетки деца, които живеели с родителите си в затвора, след разкрития за детска проституция. Сподели:", "date": "2018.03.15", "title": "Шестима загинали при потушаването на бунт в затвор в Боливия"}
{"url": "http://pik.bg/%D1%81%D0%BB%D0%B5%D0%B4-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D1%83%D0%BF%D0%BE%D1%82%D1%80%D0%B5%D0%B1%D0%B0%D1%82%D0%B0-%D0%BD%D0%B0-%D0%B5%D0%B7%D0%B8%D1%86%D0%B8%D1%82%D0%B5-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B1%D0%B5-%D0%B8%D0%BD%D0%B8%D1%86%D0%B8%D0%B8%D1%80%D0%B0%D0%BD%D0%B0-%D0%BF%D0%BE%D0%B4%D0%BF%D0%B8%D1%81%D0%BA%D0%B0-%D1%81%D1%80%D0%B5-news735066.html", "text": "След като в Събранието на Република Македония бе приет Законът за употребата на езиците, в социалните мрежи, бе инициирана петиция срещу него, която бързо бе подкрепена от над четири хиляди граждани на югозападната ни съседка, предава информационната агенция „Макфакс“, цитирана от Фокус. „Днес имаме явно нарушение на Конституцията. Днес СДСМ и Заев погазиха волята на гражданите. Никой няма да живее по-добре от това решение. Само защото двете страни са се споразумели, те са гласували противоконституционен и вреден закон. Такава стъпка е удар за съвместно съществуване, някой съзнателно ни бута в сценарий, в който залогът е Македония\", се казва в петицията.. \"Помогнете на Конституционния съд да разбере, че мнозинството от македонците и албанците са против този закон. Споделете и изпратете на приятели, за да сме колкото се може повече, когато тази петиция бъде изпратена до Конституционния съд\", се отбелязва още в петицията инициирана от „Съжителство в Македония\". Сподели:", "date": "2018.03.15", "title": "След гласуването на Закона за употребата на езиците в Македония бе инициирана подписка срещу него"}
{"url": "http://pik.bg/%D1%83%D0%B4%D0%B0%D1%80-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-686-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B0-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-%D0%B2-%D0%B0%D0%BB%D0%B1%D0%B0%D0%BD%D0%B8%D1%8F-news735080.html", "text": "Албанската полиция е конфискувала 686 килограма марихуана в село Булгарец, разположено в близост до град Корча, съобщава македонският телевизионен канал „Алсат-М“, цитиран от Фокус. Операцията е задействана след получен сигнал, че в къщата на жител на селото има голямо количество наркотици. Собственикът на имота все още се издирва. Това е втората акция на албанската полиция в рамките на последните 24 часа, в която е конфискувано внушително количество марихуана. В предишната, в село близо до южния град Тепелена, полицията конфискува 650 килограма марихуана и арестува двама души. Наркотикът е бил опаковани в чанти и е бил готови за транспортиране. Предполага се, че дрогата е трябвало да бъде изпратена по море в Гърция. Сподели:", "date": "2018.03.15", "title": "Удар! Задържаха 686 килограма марихуана в Албания"}
{"url": "http://pik.bg/%D0%B2-%D1%81%D0%B0%D1%89-%D0%BE%D1%81%D1%8A%D0%B4%D0%B8%D1%85%D0%B0-%D0%BC%D1%8A%D0%B6-%D0%BD%D0%B0-25-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BE%D0%BF%D0%B8%D1%82-%D0%B4%D0%B0-%D0%BF%D0%BE%D0%BC%D0%BE%D0%B3%D0%BD%D0%B5-%D0%BD%D0%B0-%D0%B8%D1%80%D0%B0%D0%BD-%D0%B4%D0%B0-%D0%BA%D1%83%D0%BF%D0%B8-%D0%B7%D0%B5%D0%BD%D0%B8%D1%82%D0%BD%D0%B8-%D1%80%D0%B0%D0%BA%D0%B5%D1%82%D0%B8-news735067.html", "text": "Американски съд издаде присъда от 25 години затвор на мъж с американско и иранско гражданство за опит да помогне на Иран да закупи зенитни ракети и части за самолети, съобщава Асошиайтед Прес, като се позовава на изявление на прокуратурата на Ню Йорк. „Съдебните заседатели са осъдили единодушно Реза Оланян за опит да съдейства на иранските власти за посреднически сделки за получаване на ракети, способни да унищожават въздушни съдове от земята. С действията си Оланян е нарушил важни международни санкции, насочени към защита на националната ни сигурност“, се посочва в изявление на прокурора Джефри Берман. Оланян е получил американско гражданство през 1999 година, като е бил задържан в Естония през октомври 2012 година, след което е екстрадиран в САЩ. По думите на прокурора, през 2012 година на територията на Украйна Аланян е провел среща с представител на Администрацията по контрол за прилагането на закона за наркотиците в САЩ, който се е представял за търговец на руско оръжие, за да осъществи сделка за продажба на зенитни ракети и части за военни самолети. Според писма от електронната поща на Оланян, той е имал планове за закупуване на оръжието и превозването му в Иран през Афганистан или друга съседна страна. Целта му е била доставяне в Иран на около 200 ракети. През ноември 2016 година съдът призна Оланян за виновен. Сподели:", "date": "2018.03.15", "title": "В САЩ осъдиха мъж на 25 години затвор за опит да помогне на Иран да купи зенитни ракети"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B4%D0%B2%D0%B0%D0%BC%D0%B0%D1%82%D0%B0-%D0%BF%D0%B8%D0%BB%D0%BE%D1%82%D0%B8-%D0%BD%D0%B0-%D1%80%D0%B0%D0%B7%D0%B1%D0%B8%D0%BB%D0%B8%D1%8F-%D1%81%D0%B5-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D1%84%D0%BB%D0%BE%D1%80%D0%B8%D0%B4%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB-news735088.html", "text": "Двамата пилоти на разбилия се в щата Флорида изтребител F-18 на Военноморските сили на САЩ са открити от спасителите и са получили медицинска помощ, съобщава електронното издание  Military.com, цитирано от Фокус. Говорител на американския флот е заявил за медията, че двамата членове на екипажа са прехвърлени в медицински център в Кий Уест, недалеч от мястото на катастрофата. Не се съобщава какво е състоянието им. По-рано командирът от Военноморските сили Майк Кафка поясни, че инцидентът се е случил в следобедните часове на сряда (местно време). Двамата пилоти, управлявали машината, са катапултирали, но съдбата им първоначално бе неизвестна. Стартирана бе операция по издирването им. Сподели:", "date": "2018.03.15", "title": "Откриха двамата пилоти на разбилия се край бреговете на Флорида изтребител"}
{"url": "http://pik.bg/%D1%81%D0%B4%D0%B5%D0%BB%D0%BA%D0%B0-%D0%BA%D0%B0%D1%82%D0%B0%D1%80-%D0%BA%D1%83%D0%BF%D1%83%D0%B2%D0%B0-%D0%BE%D1%82-%D0%B8%D1%82%D0%B0%D0%BB%D0%B8%D1%8F-28-%D0%B2%D0%BE%D0%B5%D0%BD%D0%BD%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D0%B0-news735071.html", "text": "Правителството на Катар е подписало договор с консорциум, част от който е италианската компания Leonardo, за доставка на 28 военни хеликоптера NH90 на обща стойност 4 млрд. долара, съобщава РИА Новости. Според информацията, подписването на договора е станало вчера в присъствието на министрите на отбраната на Катар и Италия в рамките на международното военноморско изложение  DIMDEX. Освен това правителството на Катар е подписало споразумение за оборудване на хеликоптерите с ракети с далечен радиус на действие. По думите на командващия хеликоптерните сили на Военновъздушните сили на Катар генерал Машут ал Хажири, „подписаното споразумение в значителна степен ще помогне за укрепването на възможностите и мощта на военновъздушния флот на Катар“. Доставката на хеликоптерите в Катар трябва да започне след три години. Сподели:", "date": "2018.03.15", "title": "Сделка! Катар купува от Италия 28 военни хеликоптера"}
{"url": "http://pik.bg/%D0%B4%D0%B5%D1%84%D0%B8%D0%BB%D0%B5-%D0%B2%D0%B0%D0%BD%D0%BA%D0%BE-1-%D1%81%D0%B5-%D0%BF%D1%83%D1%81%D0%BD%D0%B0-%D0%BF%D0%BE-%D0%B3%D0%BB%D0%B0%D0%B2%D0%BD%D0%B0%D1%82%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D1%81-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D1%81%D0%BD%D0%B8%D0%BC%D0%BA%D0%B0-news735069.html", "text": "Само ден след като излезе от затвора заради шофиране в нетрезво състояние, рапърът от Пловдив - Ванко 1 се пусна по центъра на Пловдив на разходка заедно с любимата си щерка, съобщава Трафикнюз. Двамата запечатаха семейния момент със снимка на Римския стадион, а Ивана Главчева я публикува в личния си профил с надпис: \"Най-добрия баща! Обичам те!\". Ивана, която е кръстена на известния си татко, успява да тушира бащината ревност като пред всички заявява, че той е единственият мъж, за когото е сигурна, че я обича истински. Докато беше в затвора, красавицата отново провокира с предизвикателни снимки в мрежата. 16-годишното момиче израсна в компанията на Николета Лозанова, с която Ванко 1 беше в близки приятелски отношения в продължение на години. Въпреки че щерката на рап изпълнителя е на тази крехка възраст, по нищо не отстъпва на плеймейтката. Ванко 1 излежа присъдата си от 3 месеца, която получи, след като бе заловен да кара пиян. През ноември на връщане от участие на приятелката си - фолкпевицата Теди Александрова, пловдивчанинът е бил спрян от столични полицаи в центъра на София, а дрегерът отчел 1,3 промила. Той бе задържан, а след това съден по бързото производство. След като сключи споразумение със съда, Ванко 1 получи ефективна присъда и в началото на годината влезе зад решетките. Той излежа наказанието си в ТПО \"Хеброс\", а 1/3 от присъдата е изработена от рапъра в строителен хипермаркет в Кючук Париж. Той намалил наказанието си, като заедно с други затворници е пренасял торби с цимент и други строителни материали. Снимка: Трафикнюз.бг Сподели:", "date": "2018.03.15", "title": "Дефиле! Ванко 1 се пусна по Главната на Пловдив с дъщеря си (СНИМКА)"}
{"url": "http://pik.bg/%D0%BD%D0%B5%D0%B4%D1%8F%D0%BB%D0%BA%D0%BE-%D0%B9%D0%BE%D1%80%D0%B4%D0%B0%D0%BD%D0%BE%D0%B2-%D1%89%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BD%D0%BE%D0%B2%D0%B0%D1%82%D0%B0-%D1%81%D0%B8-%D1%81%D1%82%D0%B8%D1%85%D0%BE%D1%81%D0%B1%D0%B8%D1%80%D0%BA%D0%B0-67-%D1%81%D1%83%D1%82%D1%80%D0%B8%D0%BD%D0%B8-%D0%B2-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%B1%D0%B8%D0%B1%D0%BB%D0%B8%D0%BE%D1%82%D0%B5%D0%BA%D0%B0-news735139.html", "text": "Премиерата на стихосбирката ще събере почитателите му във вторник - 20 март от 18 часа в централното фоайе на Националната библиотека „Св. св. Кирил и Методий“. Събитието е част от програмата на клуб „Писмена“ на авторитетната институция. Клубът съществува от година и половина и вече 25 именити наши автори са били негови гости. Сред тях са Георги Константинов, Валентина Радинска, Маргарита Петкова, Мадлен Алгафари, Милен Русков, журналистът Светослав Иванов от предаването „120 минути“ на бТВ. Премиерите и представянията на нови книги в светая светих на българското слово неизменно се превръщат в истински празник за ценителите. Недялко Йорданов и неговият верен сподвижник на сцената композиторът Хайгашод Агасян обещават, че срещата, посветена на „67 сутрини“, ще бъде изпълнена, както обикновено, с много поезия и музика. Входът за събитието е свободен. Стихосбирката на обичания от поколения автор излезе не отдавна и веднага се превърна в едно от най-търсените заглавия на издателство „Милениум“. Тя се отличава от всички досегашни сборници на Недялко Йорданов по това, че поетичните късове в нея вече са били споделени с читателите веднага след създаването си. Томчето събира 67 произведения, които авторът пише в продължение на няколко месеца през изминалата есен и зима – по едно всяка сутрин, и веднага публикува в страниците си във фейсбук. Така стихотворенията светкавично добиват популярност и публиката отвръща с възторг на всяка творба. Огромен отзвук – от десетки хиляди харесвания и споделяния, имаше стихотворението „Момчето, което...“, посветено на тенисиста Григор Димитров. Иначе темите са познати – преосмисляне на миналото, критичен поглед към настоящето, надежда и страх за бъдещето на родината и младото поколение, размисли за живота и смъртта, за приятелството и любовта – всичко изречено със съвършения мелодичен език на един от най-големите съвременни български поети. Сподели:", "date": "2018.03.15", "title": "Недялко Йорданов ще представи новата си стихосбирка \"67 сутрини\" в Националната библиотека"}
{"url": "http://pik.bg/%D0%BB%D1%83%D0%B4%D0%BE%D1%81%D1%82-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86-%D0%BF%D0%BE%D0%B4%D0%BF%D0%B0%D0%BB%D0%B8-%D0%BE%D0%B1%D1%89%D0%B5%D0%B6%D0%B8%D1%82%D0%B8%D0%B5-%D0%B7%D0%B0%D1%80%D0%B0%D0%B4%D0%B8--%D1%85%D0%BB%D0%B5%D0%B1%D0%B0%D1%80%D0%BA%D0%B0-news735077.html", "text": "55-годишният жител на американския град Хънтсвил, щата Алабама Кристофър Джоузеф Рейди, искал да убие хлебарка, но предизвикал голям пожар в общежитието, в което живеел, съобщава електронното издание AL.com. На кадри от камера за видеонаблюдение в общежитието се вижда как Рейди пали табло за обяви във фоайето. Спасителните екипи успели бързо да овладеят огъня, благодарение на което инцидентът се е разминал без пострадали и сериозни щети. Пожарникарите бързо открили следи от умишлен палеж и веднага информирали местната полиция. След като прегледали камерите за наблюдение, полицаите открили и виновника за огъня. Рейди, който бил отведен в полицейския участък, не отрекъл вината си. Той обаче шокирал ченгетата, след като обявил, че причината за действията му била ... хлебарка. 55-годишният американец разказал, че искал да опуши хлебарката, като не очаквал, че ще причини пожар в общежитието. Сподели:", "date": "2018.03.15", "title": "Лудост! Американец подпали общежитие заради ... хлебарка"}
{"url": "http://pik.bg/%D0%B4%D0%B2%D0%B0%D0%BC%D0%B0%D1%82%D0%B0-%D0%BF%D0%B8%D0%BB%D0%BE%D1%82%D0%B8-%D0%BD%D0%B0-%D1%80%D0%B0%D0%B7%D0%B1%D0%B8%D0%BB%D0%B8%D1%8F-%D1%81%D0%B5-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D1%84%D0%BB%D0%BE%D1%80%D0%B8%D0%B4%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB-%D1%81%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B8-news735092.html", "text": "Двамата пилоти на разбилия се край бреговете на Флорида американски изтребител F/A-18 са починали, съобщава РИА Новости, като се позовава на информация в официалния акаунт на Военноморските сили на САЩ в „Туитър“. Изтребител на американските Военноморски сили F/A-18 се разби в района на Кий Уест, Флорида. Първоначалните информации бяха, че двамата пилоти са успели да катапултират. След това стана ясно, че след издирвателно-спасителна операция двамата пилоти са били открити и транспортирани в болницата в Кий Уест. По-късно е станало ясно, че те са починали. „Със съжаление трябва да съобщим, че двамата пилоти са обявени за мъртви. Молим се за семействата им“, се посочва в съобщението на Военноморските сили на САЩ. Сподели:", "date": "2018.03.15", "title": "Двамата пилоти на разбилия се край бреговете на Флорида изтребител са починали"}
{"url": "http://pik.bg/%D0%B0%D1%82%D0%B0%D0%BA%D0%B0-%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%B8%D1%8F%D1%82-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%80%D1%83%D1%81%D0%B8%D1%8F-%D0%B2-%D0%BE%D0%BE%D0%BD-%D0%BE%D0%B1%D1%8F%D0%B2%D0%B8-%D1%87%D0%B5-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D0%B5-%D0%B5%D0%B4%D0%B8%D0%BD-%D0%BE%D1%82-%D0%B8%D0%B7-news735072.html", "text": "Великобритания може да е един от източниците на веществото „Новичок“, използвано за отравянето на бившия офицер от руското Главно разузнавателно управление (ГРУ) Сергей Скрипал и неговата дъщеря Юлия. Това заяви постоянният представител на Руската федерация в ООН Василий Небензя в рамките на свиканото от Лондон извънредно заседание на Съвета за сигурност, съобщава Российская газета, цитирана от Фокус. „Най-вероятен източник на произход на химикала е страна, която от края на 90-те години на миналия век и към настоящия момент провежда интензивни изследвания на даденото вещество, включително Великобритания - посочи руският дипломат. - За да могат британските специалист с пълна увереност да установят, че това е точно „Новичок“, а не някое друго вещество, те задължително трябва да имат т.нар. контролиран стандарт. Ако те казват, че това е „Новичок“, то значи имат колекция и формула… Казано по друг начин, ако Великобритания е уверена, че това е „Новичок“, то тя разполага с химическата му формула, с негови образци и е способна сама да го произведе“. Руският дипломат бе категоричен, че Москва няма да позволи на никого, включително на Лондон, да разговаря с нея с езика на ултиматумите. „От нас в ултимативна форма поискаха в 24-часов срок да признаем извършването на престъплението и да поемем вината. Ние самите не говорим езика на ултиматумите и няма да допуснем да говорят с нас с този тон\", заяви постоянният представител на Русия при ООН. Сподели:", "date": "2018.03.15", "title": "Атака! Постоянният представител на Русия в ООН обяви, че Великобритания може да е един от източниците на „Новичок“"}
{"url": "http://pik.bg/%D0%B2-%D0%BB%D0%BE%D0%BD%D0%B4%D0%BE%D0%BD-%D0%B8%D0%B7%D0%B3%D0%BE%D0%BD%D0%B2%D0%B0%D0%BD%D0%B5%D1%82%D0%BE-%D0%BD%D0%B0-23-%D0%BC%D0%B0-%D1%80%D1%83%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-%D0%BE%D1%82-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%89%D0%B5-%D1%80%D0%B0%D0%B7%D0%B4%D1%80%D0%B0%D0%B7%D0%BD%D0%B8-%D0%BA%D1%80%D0%B5%D0%BC%D1%8A%D0%BB-%D0%BD%D0%BE-%D0%BD%D1%8F%D0%BC-news735094.html", "text": "Решението на министър-председателя на Великобритания Тереза Мей да изгони 23-ма руски дипломати от страната не предизвикаха агресивна реакция на Москва, каквато мнозина очакваха. Кремъл е раздразнен, но няма признаци, че се готви да нанесе ответен удар, коментират от редакцията на британския вестник The Independent, цитирани от Фокус. Решението за експулсиране на 23 служители на руското посолството в Лондон, предлагането на нови закони за борба с шпионажа и борбата с прането на пари, и прекратяване на двустранния контакт на високо равнище със сигурност ще раздразнят Кремъл. Но в Москва осъзнават, че нещата можеше да бъдат и много по-лоши, анализира изданието. Изявлението на Мей пред Камарата на представителите не съдържаше нито намек за оттегляне на националния отбор от Мондиал 2018, нито за мерки срещу финансираната от Кремъл телевизия RT. Няма и намек за смущаване на спокойствието на руските „аристократи\" които са превърнали Лондон в свой дом. През последните години руският отговор на това, което смята за прекомерно агресивно действие от страна на Запада, е да действа асиметрично, реципрочно - променяйки залога в очакване, че противникът ще се пречупи първи. Така например, когато на RT бе забранено да предава от Конгреса на САЩ, на всички американски медии, работещи в руския парламент, бе наложена обща забрана. А когато руско дете почина в американски приемен център, Кремъл отговори с драконов закон, забраняващ осиновяването на русначета в САЩ. Досега няма признаци, че Москва се готви да удари Лондон. Вярно е, че руската реторика бе остра, белязана с гняв и възмущение. Както се очакваше, Министерството на външните работи на Русия определи изявлението на Мей като провокация\", но не отиде много по-далеч. Валентина Матвиенко, говорителят на горната камара на руския парламент, заяви, че ще има „бърз и тежък\" реципрочен отговор. Владимир Джахарбов, заместник-председател на парламентарната комисия по външни отношения просто обеща „огледална реакция\". Но в някои отношения реакцията на Москва граничи с открит сарказъм. Така например по повод оттеглянето на поканата за посещение на руския външен министър Сергей Лавров във Великобритания говорителят на МВнР на Русия Мария Захарова подчерта, че „той дори не се е съгласил да отиде“. Сподели:", "date": "2018.03.15", "title": "В Лондон: Изгонването на 23-ма руски дипломати от Великобритания ще раздразни Кремъл, но няма признаци, че Русия се готви за ответен удар"}
{"url": "http://pik.bg/%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%B8-%D0%BE%D0%B1%D0%B5%D0%BA%D1%82-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%BD%D0%B5-%D0%B8%D0%B7%D0%BA%D0%BB%D1%8E%D1%87%D0%B8-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%BE%D1%82%D0%BE-%D0%B7%D0%B0%D0%B2%D1%8A%D1%80%D1%88%D0%B2%D0%B0%D0%BD%D0%B5-%D0%BD%D0%B0-%D0%BC%D0%BE%D1%81%D1%82%D0%B0-%D0%BD%D0%B0%D0%B4-%D0%BA%D0%B5%D1%80%D1%87%D0%B5%D0%BD%D1%81-news735083.html", "text": "В хода на работната си визита в Южния федерален окръг, президентът на Руската федерация Владимир Путин не изключи възможността Керченският мост, свързващ Крим с Таманския полуостров в района на Краснодар, да бъде завършен по-рано от планирания срок, съобщава Взгляд, цитирани от Фокус. „Интересен обект, мощен и може да се получи даже в по-ранни срокове“, заяви руският държавен глава, разговаряйки със строителите на моста, които на свой ред изразиха увреност, че обектът ще бъде готов през месец май. Владимир Путин изрази надежда, че „хората могат да се възползват от моста още през летния сезон. Остава само да се дооборудва, аз разбирам, че пътят трябва да се дооборудва, да се положи асфалт, маркировка, това не е най-трудната задача“. Руският президент благодари на строителите на моста, а на въпрос дали ще може да присъства на откриването на съоръжението, отговори, че ще се постарае. „Надявам се, че ще бъде възможно да ви поздравя със завършването на цялото съоръжение“. Изданието припомня, че на 1 март по време на свое изказване пред Федералното събрание Путин заяви, че „след няколко месеца автомобилното движение ще се отвори по протежение на Кримския мост, а през следващата година ще има и железопътни услуги. Това ще даде тласък на развитието на Крим и целия руски Черноморски регион“. Сподели:", "date": "2018.03.15", "title": "Стратегически обект! Владимир Путин не изключи предсрочното завършване на  моста над Керченския проток"}
{"url": "http://pik.bg/%D0%B2-%D1%80%D1%83%D1%81%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0%D0%BF%D1%80%D0%B0%D0%B2%D0%B8-%D0%B8%D0%B7%D0%B1%D0%BE%D1%80-%D0%B7%D0%B0-%D0%BE%D0%B1%D1%81%D0%BB%D1%83%D0%B6%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8%D1%82%D0%B5-%E2%80%9E%D0%BC%D0%B8%D0%B3%E2%80%9C-news735076.html", "text": "Министерството на отбраната на Република България договори с руската корпорация „МиГ“ обслужването и ремонта на 15 свои изтребители \"МиГ-29\" през следващите четири години, отбелязва руското издание Взгляд, цитирано от Фокус. Министърът на отбраната Красимир Каракачанов подписа договор с компанията „МиГ“ на 6 март, макар самите преговори между страните да бяха приключили на 16 февруари, посочва още изданието.. Военното ведомството в София обяви конкурс на 7 декември 2017 г. уверявайки, че възнамерява да сключи споразумение до края на 2017 г. Медиите тогава съобщиха, че България предлага на Русия сделка на стойност 81.3 милиона лева (49 млн. долара). Процесът по сключване на сделката беше прекъснат на 19 декември, тъй като украинската компания „Накринаш“ подаде жалба срещу търга. Сподели:", "date": "2018.03.15", "title": "В Русия: България направи избор за обслужването на изтребителите „МиГ“"}
{"url": "http://pik.bg/%D0%B1%D0%B8%D0%B2%D1%88-%D1%88%D0%B5%D1%84-%D0%BD%D0%B0-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%B8%D1%8F-%D1%89%D0%B0%D0%B1-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0%D0%BF%D0%BB%D0%B0%D1%88%D0%B5%D0%BD-%D0%BE%D1%82-305-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-news735096.html", "text": "Бившият шеф на предизборния щаб на американския президент Доналд Тръмп Пол Манафорт може да получи присъда от 305 години затвор, ако бъде признат за виновен по всички обвинения, които са му повдигнати, съобщава Известия. Федералният съдия от Окръжния съд на Вирджиния заяви по време на съдебното заседание, че характерът на обвиненията и обемът събрани доказателства говорят за това, че Манафорт ще проведе остатъка от живота си зад решетките. Очакванията са разглеждането на делото срещу бившия шеф на предизборния щаб на Доналд Тръмп да започне на 10 юли. Пол Манафхорт е обвинен в нарушаване на закона за чуждестранните агенти при лобиране за интересите на Украйна, укриване на данъци и пране на пари за не по-малко от 30 милиона долара с участието на деловия му партньор Ричард Гейтс. В края на февруари Гейтс се призна за виновен в заговор срещу САЩ, а след това даде показания срещу Манафорт. Сподели:", "date": "2018.03.15", "title": "Бивш шеф на предизборния щаб на Доналд Тръмп заплашен от 305 години затвор"}
{"url": "http://pik.bg/%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D0%B2-%D1%81%D1%8A%D1%80%D0%B1%D0%B8%D1%8F-%D1%89%D0%B5-%D0%B1%D1%8A%D0%B4%D0%B0%D1%82-%D0%BF%D1%80%D0%B5%D0%B7-2020-%D0%B3%D0%BE%D0%B4%D0%B8%D0%BD%D0%B0-news735079.html", "text": "Следващите парламентарни избори в Сърбия ще се проведат през 2020 година, а изборите за президент и за местна власт в Белград ще бъдат през 2022 г. Това заяви сръбският президент Александър Вучич в отговор на журналистически въпрос, зададен в рамките на пресконференция в столицата, предава държавната информационна агенция Tanjug, цитирана от Фокус. Вучич увери, че опозицията ще се представи по един и същи начин, независимо дали той ще участва или не във вота. „Те ще бъдат победени категорично\", закани се Вучич пред репортери, коментирайки потенциални предсрочни парламентарни избори в страната. Последните парламентарни избори в западната ни съседка бяха проведени на 24 април 2016 г. Вотът бе извънреден и предизвикан от управляващата Сръбска прогресивна партия (СПП). В следизборната нощ тогавашният премиер Александър Вучич декларира, че неговата партия печели над 50% от гласовете. Същата нощ говорителят на опозиционната Демократическата партия Александра Жерковна заяви на пресконференция, че масово резултатите от тези избори са били „напазарувани“ посредством т. нар. „български влак“, т.е. гласуване с предварително попълнена бюлетина извън избирателните секции и срещу заплащане на избирателите, за да упражнят правото си на вот според желанието на платците от управляващата коалиция. Сподели:", "date": "2018.03.15", "title": "Следващите парламентарни избори в Сърбия ще бъдат през 2020 година"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B1%D0%BB%D0%BE%D0%BA%D0%B8%D1%80%D0%B0-%D1%80%D1%83%D1%81%D0%BA%D0%B8%D1%8F%D1%82-%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D0%B5-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-%D0%BF%D0%BE-%D1%81%D0%BB%D1%83%D1%87%D0%B0%D1%8F-news735097.html", "text": "Великобритания блокира предложения от Русия проект за изявление на Съвета за сигурност на ООН по случая „Скрипал“, съобщава РИА Новости. „Предложеният от Русия на заседанието на Съвета за сигурност на ООН на 14 март кратък и фактологичен проект за изявление на Съвета за медиите, насочен към призив за спешно провеждане на цивилизовано разследване на инцидента със Сергей Скрипал във Великобритания, бе блокиран под политизиран предлог от представителите на Великобритания“, се посочва в официалното съобщение. По време на разискванията на проекта за изявление постоянният представител на Русия в Съвета за сигурност на ООН Василий Небензя настоя Великобритания да предостави доказателства за причастността на Русия към отравянето на Скрипал. Сподели:", "date": "2018.03.15", "title": "Великобритания блокира руският проект за изявление на Съвета за сигурност на ООН по случая „Скрипал“"}
{"url": "http://pik.bg/%D1%80%D0%B0%D0%B7%D0%BD%D0%BE%D0%B3%D0%BB%D0%B0%D1%81%D0%B8%D1%8F-%D1%81-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE-%D0%B2%D1%8A%D0%BF%D1%80%D0%BE%D1%81%D0%B0-%D0%B7%D0%B0-%D1%80%D0%B0%D0%B7%D1%80%D0%B5%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%BE%D0%B1%D0%BB%D0%B5%D0%BC%D0%B0-%D1%81-%D0%BA%D0%BD%D0%B4%D1%80-%D0%B5-%D0%BF%D1%80%D0%B8%D1%87%D0%B8%D0%BD%D0%B0-%D0%B7%D0%B0-%D1%83%D0%B2%D0%BE%D0%BB%D0%BD-news735081.html", "text": "Разногласия по въпроса за разрешаване на севернокорейския проблем между президента на САЩ Доналд Тръмп и държавния секретар Рекс Тилърсън са били в основата на уволнението на последния, съобщава Ройтерс, като се позовава на свои добре осведомени източници. Посочва се, че от самото начало Тилърсън е бил привърженик на диалог с Пхенян, докато Тръмп е имал намерение да продължава кампанията на оказване на максимален натиск върху Северна Корея. В тази връзка държавният глава на САЩ е започнал да се притяснява, че Тилърсън прекалено много държи да се тръгне към отстъпки за Пхенян, коментирали източниците на изданието. На 9 март Тръмп обявил пред шефа на апарата на Белия сдом Джон Кели, че той трябва да съобщи на Тилърсън  за бъдещата му оставка. Според източника, Кели направил всичко възможно да разубеди Тръмп, но той му казал, че е „прекалено уморен“ от това, че Тилърсън твърде често му противоречи. Както е известно, на 13 януари Тръмп обяви в профила си в „Туитър“, че Тилърсън напуска поста на държавен секретар. На неговото място той назначи шефът на ЦРУ Майк Помпео. Сподели:", "date": "2018.03.15", "title": "Разногласия с Доналд Тръмп по въпроса за разрешаване на проблема с КНДР е причина за уволнението на Рекс Тилърсън"}
{"url": "http://pik.bg/%D1%87%D1%83%D0%B4%D0%BE-%D0%BB%D0%B5%D0%BA%D0%B0%D1%80%D0%B8-%D0%B2-%D1%82%D1%8E%D0%BC%D0%B5%D0%BD-%D1%83%D1%81%D0%BF%D1%8F%D1%85%D0%B0-%D0%B4%D0%B0-%D0%B2%D1%8A%D1%80%D0%BD%D0%B0-%D0%B7%D1%80%D0%B5%D0%BD%D0%B8%D0%B5%D1%82%D0%BE-%D0%BD%D0%B0-90-%D0%B3%D0%BE%D0%B4%D0%B8%D1%88%D0%BD%D0%B0-%D0%BF%D0%B0%D1%86%D0%B8%D0%B5%D0%BD%D1%82%D0%BA%D0%B0-%D0%BA%D0%BE%D1%8F%D1%82%D0%BE-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B4%D0%B5-news735093.html", "text": "Лекари от Областната клинична болница в Тюмен са извършили успешна операция по пълното възстановяване на зрението на 90-годишна жителка на Тюмен, съобщава електронното издание Лайф, като се позовава на съобщение на пресслужбата на медицинското учреждение. Уточнява се, че през последните повече от десет години пациентката е била напълно сляпа. „Пациентката е била в силно напреднал стадий на катаракта, в който лещите стават изцяло млечно бели. Допълнително усложнение в състояние дава и възрастта й“, се посочва в съобщението. Чрез малка пункция лекарите успели да разбият плътната сърцевина на катаракта и да имплантират изкуствена леща. Отбелязва се, че въпреки напреднала си възраст, пациентката, която е ветеран от Великата Отечествена война, е понесла без проблеми оперативната намеса. Сподели:", "date": "2018.03.15", "title": "Чудо! Лекари в Тюмен успяха да върна зрението на 90-годишна пациентка, която в последните десет години била напълно сляпа"}
{"url": "http://pik.bg/%D1%81%D0%BB%D0%B5%D0%B4-%D1%81%D0%BB%D1%83%D1%87%D0%B0%D1%8F-%E2%80%9E%D1%81%D0%BA%D1%80%D0%B8%D0%BF%D0%B0%D0%BB%E2%80%9C-%D0%BE%D1%82-%D0%BA%D1%80%D0%B5%D0%BC%D1%8A%D0%BB-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%BD%D0%B0%D1%81%D0%BE%D1%87%D0%B0%D1%82-%D0%BA%D1%8A%D0%BC-21-%D1%80%D1%83%D1%81%D0%BA%D0%B8-%E2%80%9E%D0%B1%D0%B5%D0%B3%D1%8A%D0%BB%D1%86%D0%B8-%D0%BE%D1%82-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5%D1%82%D0%BE%E2%80%9C--news735086.html", "text": "Руският бизнесмен Николай Глушков, който бе открит мъртъв в началото на седмицата, е бил цел „номер едно“ на Кремъл заради предполагаемото му участие в измама, свързана с авикомпанията „Аерофлот“, съобщава вестник The Daily Expess, цитирани от Фокус. Изданието пояснява, че във Великобритания живеят 21 руски бизнесмени, които Москва описва като „бегълци от правосъдието“. Въпросният списък е публикуван от дипломатическата мисия на Москва в Лондон. Руски прокурори изпратиха официално искане до Великобритания за ареста и екстрадицията на Глушков още през януари 2015 г. Кабинетът на премиера Тереза Мей обаче не удовлетвори молбата на Русия. В понеделник 69-годишният Глушков бе открит мъртъв от дъщеря си Наталия в наетия от него дом в Ню Молдън, графство Съри. Бе съобщено, че по врата му е имало следи от задушаване. Разследването на смъртта му бе поето от „Скотланд Ярд“. Случаят с Глушков, който се разви на фона на скандала с отравянето на бившия офицер от руското военно разузнаване Сергей Скрипал, започна да се разплита вчера. Съсед на руския бизнесмен разкри пред следователите, че Глушков е бил посетен от двама „подозрителни“ мъже. От редакцията подчертават, че руското посолство публикува списъка с общо 22-мата бизнесмени, сред които и Глушков, след като лидерът на Кремъл предупреди, че не може да прости предателство. Глушков бе близък и с руския предприемач и политик Борис Березовски, който бе открит мъртъв в дома му в графство Бъркшир през 2013 г. Сподели:", "date": "2018.03.15", "title": "След случая „Скрипал“ от Кремъл може да се насочат към 21 руски „бегълци от правосъдието“, живеещи във Великобритания"}
{"url": "http://pik.bg/%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%BE%D0%BD%D0%BD%D0%B8%D1%8F%D1%82-%D0%BA%D0%BE%D0%BC%D0%B5%D0%BD%D1%82%D0%B0%D1%82%D0%BE%D1%80-%D0%BB%D0%B0%D1%80%D0%B8-%D0%BA%D0%B0%D0%B4%D0%BB%D0%BE%D1%83-%D1%81%D0%B5-%D1%81%D1%8A%D0%B3%D0%BB%D0%B0%D1%81%D0%B8-%D0%B4%D0%B0-%D1%81%D1%82%D0%B0%D0%BD%D0%B5-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4--news735103.html", "text": "Телевизионният коментатор Лари Кадлоу е дал съгласието си да смени Гари Кона на поста икономически съветник на американския президент Доналд Тръмп , съобщава CBS News. „Лари Кадлоу получи предложение да стане икономически съветник на Доналд Тръмп и той прие“, потвърди новината прессекретарят на Белия дом Сара Сандърс. По-рано Тръмп заяви, че Кадлоу „има много добри шансове“ да заеме мястото на Кона. Официалното назначение на Кадлоу трябва да стане днес. Сподели:", "date": "2018.03.15", "title": "Телевизионният коментатор Лари Кадлоу се съгласи да стане икономически съветник на Доналд Тръмп"}
{"url": "http://pik.bg/%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D0%B2%D0%BE%D0%B5%D0%BD%D0%B5%D0%BD-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%B2-%D1%81%D0%B5%D0%BD%D0%B5%D0%B3%D0%B0%D0%BB-%D1%88%D0%B5%D1%81%D1%82%D0%B8%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-news735085.html", "text": "Шестима души са загинали, а други 14 са ранените по предварителни данни, след катастрофата на военен хеликоптер в южната част на Сенегал, съобщава ТАСС, като се позовава на информация на чуждестранни медии. Агенцията уточнява, че на борда на хеликоптера е имало 20 души. Инцидентът стана над гориста местност на територията на окръг Тамбакунда. По-рано стана ясно, че първите седем ранени са били открити от местни жители, които са им оказали първа помощ. Трима от ранените са в тежко състояние. Спасителните служби продължават работа на мястото на инцидента. Изясняват се обстоятелствата около катастрофата. Сподели:", "date": "2018.03.15", "title": "След катастрофата на военен хеликоптер в Сенегал! Шестима души са загинали при инцидента"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B2%D0%B4%D0%B8%D0%B3%D0%BD%D0%B0%D0%BB-%D0%BC%D0%B5%D1%80%D0%BD%D0%B8%D0%BA%D0%B0-%D0%B8-%D0%BD%D0%B0-%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%B4%D0%B6%D0%B5%D1%84-%D1%81%D0%B5%D1%88%D1%8A%D0%BD%D1%81-news735087.html", "text": "Американският президент Доналд Тръмп планира уволнението на генералния прокурор Джеф Сешънс заради разследването за руска намеса в президентската му кампания през 2016 година, твърди Vanity Fair. Изданието се позовава на два свои независими източника от Републиканската партия. Посочва се, че мястото на генерален прокурор, което ще бъде освободено от Сешънс, може да бъде заето от ръководителя на Агенцията по охрана на околната среда (EPA) Скот Прюит. Сподели:", "date": "2018.03.15", "title": "Доналд Тръмп вдигнал мерника и на генералния прокурор Джеф Сешънс"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BD%D0%B5-%D0%BF%D0%BE%D0%B4%D0%BF%D0%B8%D1%81%D0%B0-%D0%B7%D0%B0%D0%BA%D0%BE%D0%BD%D0%B0-%D0%BA%D0%BE%D0%B9%D1%82%D0%BE-%D0%BF%D1%80%D0%B0%D0%B2%D0%B8-%D0%B0%D0%BB%D0%B1%D0%B0%D0%BD%D1%81%D0%BA%D0%B8%D1%8F-%D0%B2%D1%82%D0%BE%D1%80%D0%B8-%D0%BE%D1%84%D0%B8%D1%86%D0%B8%D0%B0%D0%BB%D0%B5%D0%BD-%D0%B5%D0%B7%D0%B8%D0%BA-%D0%B2-%D1%81%D1%82-news735102.html", "text": "Президентът на Македония Георге Иванов отказа да подпише Закона за употреба на езиците, с който албанският става втори официален език в страната, съобава Нова телевизия. Законът е ключова част от коалиционното споразумение между управляващите социалдемократи и партньорите, представляващи албанското малцинство. Текстът беше приет за втори път късно снощи на фона на протести в парламента и пред сградата. През януари близкият до ВМРО-ДПМНЕ президент Иванов отново отказа да подпише закона. Конституцията на страната обаче не позволява на държавния глава да налага вето на текстове, одобрени два пъти от депутатите. Сподели:", "date": "2018.03.15", "title": "Президентът на Македония не подписа закона, който прави албанския втори официален език в страната"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8-%D1%81%D0%BF%D0%B0%D1%81%D0%B8%D1%85%D0%B0-%D0%B5%D0%BA%D0%B8%D0%BF%D0%B0%D0%B6%D0%B0-%D0%BD%D0%B0-%D0%BF%D0%BE%D1%82%D1%8A%D0%B2%D0%B0%D1%89-%D0%BA%D0%BE%D1%80%D0%B0%D0%B1-%D0%B2-%D0%BC%D0%B5%D0%BA%D1%81%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%B7%D0%B0%D0%BB%D0%B8%D0%B2-news735100.html", "text": "Българи спасиха екипаж на потъващ кораб в Мексиканския залив, съобщава Нова телевизия. Моряците от моторен кораб \"Средна гора\" на Параходство \"Български морски флот\" получили сигнал за бедствие от мексиканския снабдителен кораб Leigh River в 09:00 часа местно време. От компанията съобщават, че първоначално мексиканският съд искал провлачване заради авария в главния двигател, но машинното отделение започнало да се пълни с вода. Дали сигнал за тревога, включително със запален факел. Въпреки тежките метеорологични условия започнала спешна спасителна операция и 8-членният екипаж на потъващия кораб бил прехвърлен на борда на \"Средна гора\". Няма ранени хора. Сподели:", "date": "2018.03.15", "title": "Българи спасиха екипажа на потъващ кораб в Мексиканския залив"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%89%D0%B5-%D0%BF%D0%BE%D0%BB%D1%83%D1%87%D0%B8-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82-%D0%B7%D0%B0-%D1%81%D0%BA%D0%BB%D1%8E%D1%87%D0%B2%D0%B0%D0%BD%D0%B5-%D0%BD%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D1%8F-%D0%B2-%D0%BF%D1%80%D0%B5%D1%85%D0%BE%D0%B4%D0%BD%D0%B8%D1%8F-%D0%BF%D0%B5%D1%80-news735078.html", "text": "Обединеното кралство ще има право да сключва търговски споразумения в преходния период на Брекзит без разрешение от Европейския съюз, съобщава The Times, цитирани от Фокус. Преговарящите от Брюксел са приели искането Лондон да бъде в състояние да следва независима търговска политика, като същевременно остане в рамките на митническия съюз и в единния пазар. В насоките на ЕС за водене на преговори все още се казва, че Великобритания няма да може да сключва търговски сделки, „освен ако не бъде упълномощена от Съюза\". По неофициални инфоирмации обаче позицията на Мишел Барние, главен преговарящ на ЕС, изглежда е била смекчена. Последният проект за потенциална преходна сделка гласи, че Великобритания ще може да преговаря и да подписва търговски сделки през този период. Сподели:", "date": "2018.03.15", "title": "Великобритания ще получи възможност за сключване на търговски споразумения в преходния период на Брекзит без разрешение от ЕС"}
{"url": "http://pik.bg/%D0%B5%D1%81-%D1%89%D0%B5-%D0%BF%D1%80%D0%B5%D0%B4%D0%BE%D1%81%D1%82%D0%B0%D0%B2%D0%B8-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%BF%D0%BE%D0%B2%D0%B5%D1%87%D0%B5-%D1%81%D1%80%D0%B5%D0%B4%D1%81%D1%82%D0%B2%D0%B0-%D0%B7%D0%B0-%D1%80%D0%B0%D0%B7%D1%88%D0%B8%D1%80%D1%8F%D0%B2%D0%B0%D0%BD%D0%B5-%D0%BD%D0%B0-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-news735068.html", "text": "Независимо от засилването на напрежението между Брюксел и Анкара - наскоро изострено от все по-агресивната позиция на Турция към Гърция и Кипър,  Европейската комисия ще одобри допълнителни три милиарда евро за финансиране на сирийски бежанци, живеещи в Турция, съобщава гръцкото електронно издание Ekathimerini, цитирано от Фокус. Средствата ще разширят споразумението на Европейския съюз с Турция за спиране на потока на търсещите убежище в държавите от Общността за още две години - до 2019 г. след свиване на 97% през 2016 г. в сравнение с предходната година, когато започна миграционната криза. „От подпомагането на децата да посещават училище, за даване на достъп на уязвимите семейства до основни услуги, хуманитарната помощ на ЕС за бежанците в Турция даде осезаеми резултати\", подчерта европейският комисар по хуманитарната помощ Христос Стиляниди, като допълни, че от първия пакет от три милиарда евро, отпуснат през 2016 г., 1.2 милиона бежанци са се възползвали от хуманитарната подкрепа на ЕС. Турция вече е приела 3,5 милиона бежанци от Сирия и средствата от Европейската комисия са използвани за финансиране на агенциите, които им помагат, главно Международната организация по миграция (МОМ) и Върховния комисариат на ООН за бежанците (ВКБООН), поясни европейският комисар по миграцията Димитрис Аврамопулос. Той добави, че срещата на високо равнище между ЕС и Турция, насрочена за 26 март в българския град Варна, се очаква да „изясни много аспекти на сътрудничеството между ЕС и Турция\". В интерес както на Брюксел, така и на Анкара е споразумението за бежанците да бъде продължено, увери Аврамопулос. Сподели:", "date": "2018.03.15", "title": "ЕС ще предостави на Турция повече средства за разширяване на сделката за мигранти"}
{"url": "http://pik.bg/%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BC%D0%B5-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F%D1%82-%D0%B4%D0%B5%D0%BD-%D0%BD%D0%B0-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D1%8F-news735060.html", "text": "На 15 март отбелязваме Световния ден на потребителите, съобщава Обекти. На този ден преди 56 години за първи път са формулирани основните права на потребителите: Правото на безопасност. Правото на информация. Правото на избор. Правото да бъдеш чут. През годините с развитието на икономиката, глобализацията, отварянето на границите на държавите и свободното движение на стоки и услуги, нараства и значението на потребителската защита. Потребителите в Европейския съюз получават все повече права: Правото на образование по въпроси, отнасящи се до защитата им. Право на неподвеждаща реклама. Право дефектните стоки да бъдат ремонтирани или заменени. Право на договори без неравноправни клаузи. Право за връщане на стоки, закупени от разстояние, в срок от 14 дни. Право на безплатна помощ от Европейските потребителски центрове за проблеми с търговци в чужбина. Правото на сдружаване. Всички тези права и редица други са гарантирани за потребителите от Европейския съюз посредством развитието на нормативната база и действащи контролни органи. Тяхната реализация е подпомогната от усилията на неправителствени организации и браншови сдружения. Сподели:", "date": "2018.03.15", "title": "Отбелязваме Световният ден на потребителя"}
{"url": "http://pik.bg/%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B0%D0%B9-%D1%81%D1%82%D0%B0%D1%80%D0%B8%D1%8F-%D0%BF%D0%B8%D1%81%D1%82%D0%BE%D0%BB%D0%B5%D1%82-%D0%B2-%D1%81%D0%B2%D0%B5%D1%82%D0%B0-news735074.html", "text": "При археологически разкопки в Канна крийк, щата Колорадо учените се натъкнаха на петлето и на други части от испански пистолет от XVI век, най-старият в света, съобщава телевизионният канал \"Фокс Нюз\", цитиран от БТА и Нова телевизия. Находката може да се превърне в доказателство, че испанските колонизатори са пристигнали в Америка много по-рано, отколкото се е предполагало. В близост до пистолета археолозите са открили и части от първите защитни средства - нещо като прародители на бронежилетките. Учените от университета в Колорадо предполагат, че намереният пистолет може да се окаже предшественик на всички средновековни мускети. Той е възможно да установи абсолютен рекорд сред огнестрелните оръжия. Сподели:", "date": "2018.03.15", "title": "Учени откриха най-стария пистолет в света"}
{"url": "http://pik.bg/%D0%BF%D0%B5%D1%82%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BC%D0%B0%D1%81%D0%BE%D0%B2%D0%B8-%D0%B1%D0%B5%D0%B7%D1%80%D0%B5%D0%B4%D0%B8%D1%86%D0%B8-%D0%B2-%D0%BF%D0%B0%D0%BD%D0%B0%D0%BC%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D0%BA%D0%BE%D0%BB%D0%BE%D0%BD-news735089.html", "text": "Петима души са ранени при масови безредици в панамския град Колон, съобщава електронното издание Noticias24, като се позовава на информация на полицията в страната. Четирима от ранените са полицаи. Най-малко 40 души са били задържани от органите на реда. Причината за безредиците стана недоволството на жителите на града от бавния ход на реализацията на проекта за рекострукция на града, както и сериозните загуби, които търпи местният бизнес заради това. При безредиците са били разграбени редица магазини в града, запалена е полицейска кола. Властите в Панама обявиха комендантски час в Колон за непълнолетните. Сподели:", "date": "2018.03.15", "title": "Петима ранени при масови безредици в панамския град Колон"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D1%82%D0%B5%D0%BC%D0%B8-%D1%80%D1%83%D0%BC%D1%8F%D0%BD%D0%B0-%D0%B1%D1%8A%D1%87%D0%B2%D0%B0%D1%80%D0%BE%D0%B2%D0%B0-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D1%81-%D1%87%D0%B5%D0%B7-%D1%81%D1%82%D0%B0%D0%B1%D0%B8%D0%BB%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE--news735126.html", "text": "Скандалът с ЧЕЗ започна с една фалшива новина, а именно, че Теменужка Петкова е в роднински връзки със собствениците на \"Инерком\". Вчера се взе едно много правилно решение - с указанията на премиера беше подкрепена комисията за ЧЕЗ в парламента. Тази комисия е гаранция, че правителството не иска да скрие нищо по тази сделка. Това заяви пред Би Ти Ви Румяна Бъчварова, шеф на политическия кабинет на министър-председателя Бойко Борисов. \"Тази комисия се оглавява от Жельо Бойчев от БСП, което според мен говори достатъчно за желанието на правителството всичко по тази сделка да излезе наяве\", категорична е Бъчварова. \"Министър-председателят също би могъл да каже, че не е доволен от работата на ЧЕЗ в България и че има забележки\", отговори тя на въпрос на изказването на ръководителя на Надзорния съвет на ЧЕЗ Вацлав Пачеш, че българското правителство не иска ЧЕЗ да работи в страната. \"Няма да коментирам отношенията в малката коалиция. Обединени патриоти, като коалиционен партньор, следват написаното в програмата. Правителството работи добре, виждате, че и в парламента мнозинството работи добре\", увери началникът на кабинета на премиера. \"В момента в правителството е постигнат един баланс. Аргументите на Волен Сидеров са лични виждания за вярата. Напрежението идва от тона на изказването\", каза Румяна Бъчварова на въпрос възможно ли е да работи кабинетът без вицепремиера Валери Симеонов. \"Разговорът между Борисов и Путин беше договорен предварително, преди посещението на патриарх Кирил. Тя беше инициирана по искане на руския президент, а изказването на патриарха не беше предмет на разговора\", разкри тя. \"Валери Симеонов има една крайна форма на изказване и затова не сме в една партия. Изявленията му не са позиция на правителството\" обясни шефката на кабинета на премиера Борисов. \"Предстоящата среща на премиера с Ердоган във Варна е много важна. Тя има за цел да бъдат преодолени някои бариери между двете страни\", добави Бъчварова. \"Решението на президента Румен Радев да направи коремно възлизане беше спонтанна реакция и не може да говорим за пиар стратегия. Това е въпрос на лично изразявне\", заключи тя. Сподели:", "date": "2018.03.15", "title": "ГОРЕЩИ ТЕМИ! Румяна Бъчварова ексклузивно за сделката с ЧЕЗ, стабилността на правителството и коремното на Радев"}
{"url": "http://pik.bg/%D1%80%D0%B0%D0%B7%D1%81%D1%82%D1%80%D0%B5%D0%BB%D1%8F%D1%85%D0%B0-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%BE%D0%B1%D1%89%D0%B8%D0%BD%D1%81%D0%BA%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-%D0%B2-%D1%80%D0%B8%D0%BE-%D0%B4%D0%B5-%D0%B6%D0%B0%D0%BD%D0%B5%D0%B9%D1%80%D0%BE-news735098.html", "text": "Неизвестни са разстреляли в Рио де Жанейро депутатът от Общинското събрание Мариела Франко, съобщава ТАСС, като се позовава на информация на местните медии. Предполага се, че убийството е свързано с професионалната дейност на Франко. Нападението е било извършено на 14 март, когато Франко се е връщала от мероприятие, посветено на борбата с расовата дискриминация. Неизвестни са открили стрелба по автомобила на чиновничката. Заедно с Франко е загинал и шофьорът й. От полицията отбелязват, че всичи лични вещи на Франко са останали в колата. Това говори, че тя е била убита заради професионалната си дейност. Ситуацията в сферата на обществената безопасност в Рио де Жанейро се влоши сериозно в последните месеци. Това принуди президента на Бразилия Мишел Темер да предаде командването на правоохранителните органи на щата на армията. Подобно нещо се случва за първи път от средата на 80-те години на миналия век. Сподели:", "date": "2018.03.15", "title": "Разстреляха депутат от Общинското събрание в Рио де Жанейро"}
{"url": "http://pik.bg/%D0%BD%D0%B0%D0%B4-%D0%BF%D0%BE%D0%BB%D0%BE%D0%B2%D0%B8%D0%BD%D0%B0%D1%82%D0%B0-%D0%BE%D1%82-%D0%BE%D0%BF%D0%B0%D1%81%D0%BD%D0%B8%D1%82%D0%B5-%D1%81%D1%82%D0%BE%D0%BA%D0%B8-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D0%BF%D0%B0%D0%B7%D0%B0%D1%80-%D0%B8%D0%B4%D0%B2%D0%B0%D1%82-%D0%BE%D1%82-%D0%BA%D0%B8%D1%82%D0%B0%D0%B9-news735111.html", "text": "Детски играчки, автомобили и мотоциклети са начело в списъка на опасните изделия, които са открити и изтеглени от пазара в Европейския съюз. Българите сигнализират най-много за дрехи и отново детските играчки, предава Би Ти Ви. Рискове се крият и в детайлите при продуктите за най-малките. “Биберони, залъгалки, столчета за автомобили, детски колички и легла – основните рискове биха могли да бъдат свързани именно с наличието на такива детайли, които да доведат до задушаване или нараняване”, обясни председателят на КЗП Димитър Маргаритов. 53% от всички подадени сигнали са за стоки от Китай. Случаите на опасни стоки с произход Европа са двойно по-малко – 26%. Облеклото е стоката, за която са сигнализирали много българи, установили некачествени материи и опасни елементи. Европейска система за обмен на информация на седмица регистрира и публикува онлайн около 50 сигнала от 31 страни в Европа. „В случай че бъдат забелязани опасни стоки в една държава, която участва в тази система, тази комуникация е с останалите държави – участнички. Ако случайно се намира подобен продукт, той трябва да бъде веднага спрян и иззет от разпространение”, споделя Огнян Златев, ръководител на представителството на ЕК в България. Експерти припомнят, че всички потребители, установили проблем при стока, имат право на компенсация. Опасностите за потребителите са предимно свързани с потенциална възможност за наранявания или химически риск. Сподели:", "date": "2018.03.15", "title": "Над половината от опасните стоки на европейския пазар идват от Китай"}
{"url": "http://pik.bg/%D1%83%D1%81%D0%BF%D0%B5%D1%85-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%B7%D0%BE%D0%B3%D1%80%D0%B0%D1%84%D1%81%D0%BA%D0%B8-%D0%BD%D0%B0%D0%BC%D0%B5%D1%80%D0%B8-%D0%BC%D1%8F%D1%81%D1%82%D0%BE-%D0%B2%D1%8A%D0%B2-%D1%84%D0%B8%D0%BD%D0%B0%D0%BB%D0%B0-%D0%BD%D0%B0-%D1%81%D1%8A%D1%81%D1%82%D0%B5%D0%B7%D0%B0%D0%BD%D0%B8%D0%B5%D1%82%D0%BE-%D0%B7%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%BA%D1%83%D0%BF%D0%B0-%D0%B2-%D1%82%D1%80%D0%BE%D0%BD-news735095.html", "text": "Състезателят по ски-полети Владимир Зографски преодоля квалификациите за състезанието от Световната купа на голямата шанца в Трондхайм (Норвегия), съобщава сайтът на Международната федерация по ски. Зографски завърши с 28-и резултат в пресявките със 118.0 точки, след като направи опит от 125.0 метра. Така той се класира сред 50-е финалисти в днешния старт. Най-добър в квалификациите беше лидерът в генералното класиране за Световната купа Камил Стох (Полша), който направи скок от 140.0 метра и получи 155.4 точки. Сподели:", "date": "2018.03.15", "title": "Успех! Владимир Зографски намери място във финала на състезанието за Световната купа в Трондхайм"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D0%BE%D0%B4%D1%85%D0%B2%D0%B0%D1%89%D0%B0%D1%82-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%B0%D0%B2%D1%82%D0%BE%D1%80%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%BE-%D0%B8-%D0%BD%D0%B0%D1%83%D1%87%D0%BD%D0%B8%D1%82%D0%B5-%D0%BA%D0%B0%D0%B4%D1%80%D0%B8---%D0%B3%D0%BB%D0%B5-news735112.html", "text": "Депутатите подхващат закона за авторското право и научните кадри. Вижте всички дискусии: Сподели:", "date": "2018.03.15", "title": "ИЗВЪНРЕДНО В ПИК TV! Депутатите подхващат закона за авторското право и научните кадри - гледайте НА ЖИВО"}
{"url": "http://pik.bg/%D1%83%D0%B4%D0%B0%D1%80-%D0%BF%D0%BE-%D0%B5%D0%B3%D0%BE%D1%82%D0%BE-%D0%BF%D0%B8%D0%B0%D1%80-%D0%B5%D0%BA%D1%81%D0%BF%D0%B5%D1%80%D1%82%D0%B8-%D1%80%D0%B0%D0%B7%D0%B1%D0%B8%D1%85%D0%B0-%D1%80%D0%B0%D0%B4%D0%B5%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B8%D0%B7%D0%B2%D1%8A%D1%80%D1%82%D1%8F%D0%BB-%D0%BA%D0%BE%D1%80%D0%B5%D0%BC%D0%BD%D0%BE-%D0%B7%D0%B0%D1%89%D0%BE%D1%82%D0%BE-%D0%BD%D0%B5-%D0%B5-%D0%B8%D0%BD%D1%82%D0%B5%D1%80%D0%B5%D1%81-news735140.html", "text": "Не се знае колко спонтанно е решението на президента Радев да се превърти на лоста. Все пак той е обграден от служители на НСО, а пред него върви един от тях и става ясно откъде точно държавният глава ще мине. Това заяви пред Би Ти Ви пиар експертът Арман Бабикян на въпрос за коремното превъртане, което президентът Румен Радев направи в Пловдив. \"Не съм сигурен, че това може да се нарече някаква акция. Това е юначеството на юнака, който трябва да води бащина дружина\", коментира той. В предаването взе участие и Нидал Алгафари. \"Моите лични очаквания от президента не са да се премята по лостове и да ни занимава с облеклото на своята съпруга. Хората, когато са си пуснали гласа за него, не искат да гледат дали президентът може да прави коремно превъртане\", категоричен е той. \"Нямаше нужда от това премятане. До сега не съм чувал президентът да има проблеми със здравето. Ако има такива слухове и той иска да ги опровергае, тогава може да направи нещо подобно\", обясни пиар експертът. \"Когато не си интересен и няма какво да покажеш, започваш да правиш такива неща и да се премяташ на лостове\", заключи Алгафари. Сподели:", "date": "2018.03.15", "title": "УДАР ПО ЕГОТО! Пиар експерти разбиха Радев! Президентът извъртял коремно, защото не е интересен и няма какво друго да покаже"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%B8-%D0%B2%D1%82%D0%BE%D1%80%D0%B8%D1%8F%D1%82-%D1%80%D0%B0%D0%B1%D0%BE%D1%82%D0%BD%D0%B8%D0%BA-%D0%BE%D1%82-%D0%B7%D0%B0%D0%B2%D0%BE%D0%B4-%D0%B0%D1%80%D1%81%D0%B5%D0%BD%D0%B0%D0%BB-news735114.html", "text": "Тази нощ е починал и вторият мъж, пострадал при инцидента от вчера в завод \"Арсенал\". Това е Красимир Желев на 45 години. \"Въпреки първоначалните намерения да бъде транспортиран до УМБАЛ \"Свети Георги\" в Пловдив, заради състоянието му той е оставен на лечение в болницата в Стара Загора. Изгарянията са му били 85%\", каза областният управител на Стара Загора Гергана Микова. Припомняме, че вчера при инцидент в цех на Завод 3 в гр. Казанлък на дружеството \"Арсенал\" почина един работник, а друг беше откаран с тежки наранявания в болница. По първоначална информация инцидентът е възникнал заради неспазване на техническата дисциплина от страна на служителите. Сподели:", "date": "2018.03.15", "title": "ИЗВЪНРЕДНО! ТЪЖНА ВЕСТ! Почина и вторият работник от завод \"Арсенал\""}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B8%D1%82%D0%B5-%D1%81%D0%B8%D0%BB%D0%B8-%D0%BD%D0%B0-%D0%B4%D0%B0%D0%BC%D0%B0%D1%81%D0%BA-%D0%BD%D0%B0%D0%B2%D0%BB%D1%8F%D0%B7%D0%BE%D1%85%D0%B0-%D0%B2-%D0%B8%D0%B7%D1%82%D0%BE%D1%87%D0%BD%D0%B0-%D0%B3%D1%83%D1%82%D0%B0-news735061.html", "text": "В късните часове на вчерашния ден силите на режима на сирийския президент Башар Асад навлязоха в бунтовническия анклав Източна Гута, съобщава Франс Прес, цитирана от Фокус. По данни на базираната във Великобритания Сирийска обсерватория за човешките права (СОЧП) правителствените войски на Дамаск са успели да установят контрол в южната част на анклава – един от последните в страната. Към момента не се съобават повече подробности. Сподели:", "date": "2018.03.15", "title": "Правителствените сили на Дамаск навлязоха в Източна Гута"}
{"url": "http://pik.bg/%D1%88%D0%BE%D0%BA-%D1%83%D1%87%D0%B5%D0%BD%D0%B8-%D1%81%D1%8A%D1%81-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%82%D0%B2%D1%8A%D1%80%D0%B4%D0%B5%D0%BD%D0%B8%D0%B5-%D1%85%D0%B5%D1%82%D0%B5%D1%80%D0%BE%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B8-%D1%85%D0%BE%D1%80%D0%B0-%D0%BD%D0%B5-%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0%D1%82-news734944.html", "text": "Списанието \"Журнал за личностна и социална психология\", едно от най-престижните издания в областта на психологията публикува проучване, според което на практика хетеросексуалните хора не съществуват. Изследването поставя под въпрос всичко, което знаем за сексуалността си и особено нормите, които са наложени от обществото. Доктор Рич Уилямс от университета \"Корнел\" в щата Ню Йорк, който е ръководител на проекта, е провел следния  експеримент. На група жени са били пуснати два вида порно филми: с хетеро и хомосексуални партньори. Учените са следили реакциите на тялото и при двата вида филми. Оказва се, че независимо от съдържанието, частите на мозъка, отговарящи за удоволствието реагират по един и същи начин. Независимо от това какви са убежденията на дадения човек. Целта на проучването е да покаже, че човешката сексуалност е много по-сложна от това, което мислим. А също така показва, че социалните норми до голяма степен формират ориентацията ни. Соиред доктор Уилямс обаче, експериментът трябва да продължи. Защото в момента мъжете всъщност са много по-натоварени със стереотипи от жените, например. И ако обществото е склонно да приеме бисексуалността при дамите, отношението към мъжете е много по-жестоко. \"Може би хората в момента имат свободата да покажат истинската си същност. Разбира се, обществото невинаги ще харесва това, но в крайна сметка, важното е да бъдеш себе си. \" Сподели:", "date": "2018.03.15", "title": "ШОК! Учени със скандално твърдение: Хетеросексуални хора не съществуват"}
{"url": "http://pik.bg/%D1%80%D0%BE%D0%B4%D0%BD%D0%B0-%D1%82%D0%B5%D0%BC%D0%B8%D0%B4%D0%B0-%D0%B7%D0%BB%D0%B0%D1%82%D0%BE%D0%BC%D0%B8%D1%80-%D1%83%D0%B1%D0%B8%D0%BB-17-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%B2%D0%B5%D0%BB%D0%B8%D1%81%D0%BB%D0%B0%D0%B2-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%BA%D0%B0%D1%80%D0%B0-%D0%B4%D1%80%D0%BE%D0%B3%D0%B8%D1%80%D0%B0%D0%BD-%D0%B8-news734961.html", "text": "Навършилият пълнолетие преди дни Златомир Велчев най-после ще се изправи пред съда за зверската катастрофа на 31.12.2015 г., при която уби своя приятел Велислав Вълков. Най-потресаващото е, че младежът не си взима поука от кървавата катастрофа. Той продължава да шофира без книжка, дори и след като му е наложена забрана да сяда зад волана. Само преди броени дни той беше арестуван в Карнобат да шофира след употреба на амфетамин и метамфетмин. Преди около месец пък при спецакция в дома на Златомир в Айтос ченгетата откриха сериозни количества наркотици. Около 23,45 ч. „Пежото”, шофирано със 125 км/ч от тогава 15-годишния Златомир, излиза от завоя и се забива в мантинелата на разклона за Българово. Тийнейджърт седнал зад волана, въпреки че няма книжка, а и преди това се почерпил с приятели по случай Новата година. Пробата за алкохол в кръвта му показала наличието на 0,98 промила. Първоначално Златомир и другите двама оцелели след мелето опитали да излъжат разследващите, твърдейки че зад волана е бил загиналият Велислав. Истината обаче е лъснала много бързо. Полицаите установили, че при тежкия удар в мантинелата Велислав е изхвърчал през прозореца на задната седалка и няма как да е бил зад волана, съобщава \"Флагман\". За подобно престъпление Наказателният кодекс предвижда от 5 до 15 години затвор. Само че това не важи за случая на Златомир. Понеже тогава той е бил непълнолетен може да получи най-много 5 години зад решетките. Подобно развитие обаче е малко вероятно, тъй като към този момент айтозлията е с чисто съдебно минало. Не е изключено той да се размине дори само с условна. Сподели:", "date": "2018.03.15", "title": "РОДНА ТЕМИДА! Златомир, убил 17-годишния Велислав в катастрофа, продължава да кара дрогиран и без книжка! Защо?!"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB-%D1%81%D0%B5-%D1%80%D0%B0%D0%B7%D0%B1%D0%B8-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D1%84%D0%BB%D0%BE%D1%80%D0%B8%D0%B4%D0%B0-news735065.html", "text": "Изтребител на Военноморските сили на САЩ F/A-18 Hornet се е разбил край бреговете на Флорида, съобщава Fox News, позовавайки се на свои източници. Според информацията, инцидентът е станал недалеко от град Кий Уест. Съобщава се, че двамата пилоти са успели да катапултират. Веднага е започнало издирване на пилотите, както и на останките от самолета. Местното електронно издание FLKeysNews цитира очевидец, според който е имало взрив и огън от падащия изтребител. Сподели:", "date": "2018.03.15", "title": "Американски изтребител се разби край бреговете на Флорида"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D0%B5-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D1%81%D1%8A%D0%B7%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%B2%D0%B5%D1%89%D0%B5%D1%81%D1%82%D0%B2%D0%BE%D1%82%D0%BE-%D0%BD%D0%BE%D0%B2%D0%B8%D1%87%D0%BE%D0%BA-%D1%81-%D0%BA%D0%BE%D0%B5%D1%82%D0%BE-%D0%B5-%D0%BE%D1%82%D1%80%D0%BE%D0%B2%D0%B5%D0%BD-%D1%81%D0%BA%D1%80%D0%B8%D0%BF%D0%B0%D0%BB-news734887.html", "text": "Руският химик Вил Мирзаянов, помогнал за създаването на съветското нервнопаралитично вещество, с което бе отровен бившият руски двоен агент Сергей Скрипал, заяви, че само руското правителство може да е извършило атаката с такова смъртоносно и усъвършенствано токсично вещество, предаде БТА, като се позова на Ройтерс. Мирзаянов, който е на 83 години, няма никакви съмнения, че отговорен е руският президент Владимир Путин с оглед на това, че по думите му Русия държи под строг контрол своите запаси от веществото Новичок и единствено държава може да го превърне в оръжие. \"Фактът, че Кремъл, подобно на всички престъпници, непрекъснато отрича, не означава нищо\", каза Мирзаянов от дома си в Принстън, щата Ню Джърси, където живее в изгнание повече от 20 години. Сергей Скрипал, бивш руски разузнавач, издал на британското разузнаване десетки руски агенти, и дъщеря му се борят за живота си, след като на 4 март бяха открити припаднали на пейка, в резултат според британските власти на отравяне с Новичок. В понеделник британският премиер Тереза Мей заяви, че е много вероятно Путин да стои зад атаката, обвинение, което Русия отхвърля. Вчера Мей постави на Русия ултиматум до полунощ, за да обясни как веществото се е озовало в южния английски град Солсбъри. Руските власти окачествиха британските твърдения като \"цирково шоу\". Мирзаянов заяви, чегодини наред е изпробвал и подобрявал Новичок - название, което било дадено на група химически оръжия, създадени тайно в края на Студената война. Това оръжие е над десет пъти по-мощно от по-известния Ви Екс (VX|, друг нервнопаралитичен агент. В резултат на програмата били произведени тонове от веществото, каза той, което Русия така и не била признала. \"Новичок беше създаден, изследван,изпробван и произвеждан в доста тонове единствено в Русия. Никой в света не знаеше за това\", каза Мирзаянов в интервю, дадено в предградието на около 50 км югозападно от Ню Йорк. В началото на 90-те години, когато страните по света започнали да подписват Конвенцията за забрана на химическите оръжия, Мирзаянов се разгневил, че Русия крие съществуването на Новичок. Той бил уволнен и пратен в затвора, след като изложил подробна информация за новото поколение химически оръжия в статия за вестник, макар че впоследствие обвиненията срещу него били свалени под натиска на западни представители, Преместил се в САЩ, където публикувал книга за това, което знаел за тайната програма на Русия за химическо оръжие от времето на Студената война. Веществото може да бъде получено чрез смесване на безвредни съставки. Това улеснило Русия в производството на материалите за Новичок под прикритието на производство на химикали за земеделието, каза той. Веществото поразява нервната система, блокира дишането и предизвиква невъобразима болка, заяви Мирзаянов, който бил виждал безброй опитни животни, включително мишки, плъхове и кучета, подложени на отровата. \"Това е изтезание\", каза той. \"Напълно нелечимо е\". \"Бях шокиран\", каза той. \"И в най-лошите си сънища не съм си представял, че това химическо оръжие, разработено с мое участие, ще бъде използвано като терористично оръжие.\" Сподели:", "date": "2018.03.15", "title": "СКАНДАЛНО ИЗЯВЛЕНИЕ! Проговори създателят на веществото Новичок, с което е отровен Скрипал"}
{"url": "http://pik.bg/%D1%80%D1%83%D1%81%D0%BA%D0%B0%D1%82%D0%B0-%D1%80%D0%B0%D0%BF%D1%83%D0%BD%D1%86%D0%B5%D0%BB-%D1%81%D0%B8-%D0%BE%D1%82%D0%B3%D0%BB%D0%B5%D0%B4%D0%B0-152-%D1%81%D0%B0%D0%BD%D1%82%D0%B8%D0%BC%D0%B5%D1%82%D1%80%D0%BE%D0%B2%D0%B0-%D0%BA%D0%BE%D1%81%D0%B0-%D1%81%D0%BD%D0%B8%D0%BC%D0%BA%D0%B8-news734965.html", "text": "44-годишната фитнес-инструкторка Олга Демидова с право е наричана руската Рапунцел. Косата й е точно 152 см. Олга споделя, че винаги е имала дълга коса, но решава да си пусне наистина впечатляваща грива преди шест години. \"Бе 2012 г., когато прочетох един материал в интернет. В него се казваше, че според науката не всеки може да има дълга коса, защото дължината на гривата е генетично обоснована. Реших, че искам да видя докъде може да порасне моята. Целта бе косата ми да достигне до коленете, затова спрях да се подстригвам. Единственото, което съм правила през годините, е да се отървавам от цъфналите връхчета, като не режа повече от пет сантиметра от косата си\", разкрива Демидова. Към днешна дата косата на Олга е наистина феноменална, а тя е категорична, че дългата и бляскава грива не се дължи на скъпа козметика. \"Използвам продукти, купени от супермаркета. Единственото, на което трябва да обърнете внимание при избора на козметика за коса, е те да съдържат Д-пантенол и кератин. Самата аз не си правя маските с яйца или масла, в които се кълнат други дами. Мия косата си два пъти седмично по 25 минути. Ако искате да имате дълга и бляскава коса, ви съветвам да не я къпете по-често от два пъти в седмицата. Също така не използвайте сешоар, а оставяйте косата си сама да изсъхне, доколкото е възможно. Пресата за коса е враг на красивата грива, като същото важи и за горещите душове\", споделя Олга, цитирана от \"Уоман.бг\". Сподели:", "date": "2018.03.15", "title": "Руската Рапунцел си отгледа 152-сантиметрова коса (СНИМКИ)"}
{"url": "http://pik.bg/%D1%81%D0%B5%D0%BD%D0%B0%D1%82%D0%BE%D1%80-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%B4%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%BD%D0%BE%D0%BC%D0%B8%D0%BD%D0%B0%D1%86%D0%B8%D0%B8%D1%82%D0%B5-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0-%D0%B4%D1%8A%D1%80%D0%B6%D0%B0%D0%B2%D0%B5%D0%BD-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%B8-%D0%BD%D0%BE%D0%B2-%D0%B4%D0%B8%D1%80%D0%B5%D0%BA%D1%82-news735049.html", "text": "Американския сенатор от Републиканската партия Ранд Пол, избран от Кентъки, обяви, че няма да одобри номинациите на американския президент Доналд Тръмп за държавен секретар Майк Помпео и директор на Централното разузнавателно управление (ЦРУ) (Джина Хаспел), съобщава Washington Examiner, цитирани от Фокус. „Ще направя всичко по силите си, за да ги блокирам“, закани се Пол. Той разкрииткува остро Хаспел, за която каза, че е показала „изблик на радост“, когато заподозрян терорист е бил измъчван в едно от т.нар. „черни места“ по време на войната в Ирак. Освен това сенаторът не одобрява и Помпео, който е и бивш директор на ЦРУ, защото подкрепя „промяна на режима“ в Иран и войната в Ирак. Изданието припомня, че Пол е гласувал срещу назначаването на Помпео като директор на разузнаването. Сподели:", "date": "2018.03.15", "title": "Сенатор се закани да блокира номинациите на Доналд Тръмп за държавен секретар и нов директор на ЦРУ"}
{"url": "http://pik.bg/%D1%88%D0%BE%D0%BA-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BA%D0%B0%D0%BD%D0%B8%D0%B1%D0%B0%D0%BB-%D1%83%D0%B1%D0%B8%D0%BB-%D0%B8-%D0%B8%D0%B7%D1%8F%D0%BB-%D0%BF%D1%80%D0%B8%D1%8F%D1%82%D0%B5%D0%BB%D0%B8-%D0%BF%D0%BE-%D1%87%D0%B0%D1%88%D0%BA%D0%B0-news734977.html", "text": "Полицията в Донецката народна република (ДНР) е задържала 27-годишен мъж, заподозрян за извършването на редица убийства. Както съобщава \"Русская весна\", маниакът ликвидирал приятелите си по чашка, които му идвали на гости. Първо заедно с алкохолните си авери убил момиче. Последвали други жертви - полицаите са успели да открият останките на четирима души. Телата им били разчленени, а органите на единия от убитите били изядени. Сподели:", "date": "2018.03.15", "title": "ШОК! Задържаха канибал, убил и изял приятели по чашка "}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%83%D1%87%D0%B5%D0%BD%D0%B8%D1%86%D0%B8-%D0%B7%D0%B0-%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%8A%D1%82-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B7%D0%B0%D0%BA%D0%BE%D0%BD%D0%B8%D1%82%D0%B5-%D0%B7%D0%B0-%D0%BF%D1%80%D0%B8%D1%82%D0%B5%D0%B6%D0%B0%D0%BD%D0%B8%D0%B5-%D0%BD%D0%B0-%D0%BE%D1%80-news735050.html", "text": "Хиляди американски ученици се включиха в национален протест срещу нападенията с огнестрелно оръжие, съобщи Нова телевизия. Деца от почти 3 000 училища не влязоха в класните стаи. Те останаха отвън в продължение на точно 17 минути - колкото беше броят на убитите в гимназията в Паркланд. Така показаха съпричастност към жертвите. Учениците призоваха за промени в законите за притежание на оръжие. Сподели:", "date": "2018.03.15", "title": "Протест! Американски ученици за пореден път поискаха промени в законите за притежание на оръжие"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B0%D0%BB%D0%B1%D0%B0%D0%BD%D1%81%D0%BA%D0%B8%D1%8F%D1%82-%D1%81%D1%82%D0%B0%D0%BD%D0%B0-%D0%B2%D1%82%D0%BE%D1%80%D0%B8-%D0%BE%D1%84%D0%B8%D1%86%D0%B8%D0%B0%D0%BB%D0%B5%D0%BD-%D0%B5%D0%B7%D0%B8%D0%BA-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81%D0%BB%D0%B5%D0%B4-%D0%B5%D0%BA%D1%88%D1%8A%D0%BD-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BD%D0%B0-%D1%81%D1%82%D1%80-news735048.html", "text": "В македонския парламент депутатите за малко да стигнат до нов бой заради албанския език, съжобщи Нова телевизия. Те приеха закона за употреба на езиците и така албанският стана втори официален. На косъм беше избегната ръкопашна схватка между бившия премиер Никола Груевски и председателя на парламента Талат Джафери. Депутати от ВМРО обкръжиха масата на Джафери, когато той обяви гласуването. Груевски изключи микрофона му. После му препречи пътя, за да не напусне залата. Накрая се намеси охраната и изведе Джафери. Сподели:", "date": "2018.03.15", "title": "Официално! Албанският стана втори официален език в Македония след екшън в парламента на страната"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81%D1%8A%D0%B1%D1%80%D0%B0-%D1%84%D1%80%D0%B5%D0%BD%D1%81%D0%BA%D0%B8%D1%82%D0%B5-%D0%B8-%D0%BD%D0%B5%D0%BC%D1%81%D0%BA%D0%B8%D1%82%D0%B5-%D0%BF%D0%BE%D1%81%D0%BB%D0%B0%D0%BD%D0%B8%D1%86%D0%B8-%D0%BE%D1%82-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D0%BD%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D0%B5%D1%86%D0%B8%D1%8F-news734943.html", "text": "скопската електронна медия „Плюс инфо“. Посланиците на Германия и Франция акредитирани в страните от Западните Балкани, както и представители на германското и френското министерства на външните работи проведоха конференция в Сараево на 12 и 13 март, предава Тази регионална конференция на посланиците е имала за цел да се направи преглед на ситуацията в страните от Западните Балкани и да се разгледат възможностите за общи проекти и продължаване на поддръжката за региона. Участниците са дискутирали европейската перспектива на страните от региона, регионалното сътрудничество, засилването на върховенството на закона, помиряването, въпроси от сигурността, правата на жените и състоянието на ЛГБТИ обществото, както и положението на младежите. Франция и Германия имат общ подход към страните от Западните Балкани, пише „Плюс инфо“, по отношение на поддръжката за тяхното устойчиво развитите, тяхното икономическо и обществено развитие и европейската интеграция. Сподели:", "date": "2018.03.15", "title": "Македония събра френските и немските посланици от Западните Балкани на конференеция"}
{"url": "http://pik.bg/%D0%B5%D0%BA%D1%88%D1%8A%D0%BD-71-%D0%B3%D0%BE%D0%B4%D0%B8%D1%88%D0%B5%D0%BD-%D0%B2%D0%B8%D0%BB%D0%BD%D1%8F-%D1%81-%D0%BD%D0%BE%D0%B6-%D0%B2-%D0%BB%D0%B5%D1%81%D0%B8%D1%87%D0%BE%D0%B2%D0%BE-news734848.html", "text": "36-годишен мъж е намушкан с нож на улица в село Лесичово след възникнал скандал със 71-годишен мъж. Това съобщиха пред радио \"Фокус\" от ОДМВР - Пазарджик. Случката се разиграла вчера в късния следобед на улица в селото. Напрежението между двамата бързо ескалирало, тъй като имали стара вражда. Тогава възрастният мъж извъдил нож и пробол опонента си в областта на гърдите. Пострадалият е транспортиран в МБАЛ - Пазарджик с прободни наранявания, но без опасност за живота. На мястото незабавно пристигнали служители на местния полицейски участък, които задържали мъжа. Извършен е оглед на местопроизшествието, иззети са веществени доказателства – два ножа. По случая се води полицейско производство. Сподели:", "date": "2018.03.15", "title": "ЕКШЪН! 71-годишен вилня с нож в Лесичово"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BC%D0%BB%D0%B0%D0%B4%D1%88%D0%B8-%D0%B8-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BC%D1%83-%D0%B2%D0%B0%D0%BD%D0%B5%D1%81%D0%B0-%D0%BF%D1%80%D0%B5%D0%B4-%D1%80%D0%B0%D0%B7%D0%B2%D0%BE%D0%B4-news735052.html", "text": "Синът на американския президент Доналд Тръмп, Доналд Тръмп-младши и съпругата му Ванеса са пред развод, съобщава електронното издание Page Six, като се позовава на източници, близки до семейство Тръмп. „Проблемите между двамата са от доста време – разкрива източникът на изданието. – Двамата се надяваха да останат заедно до края на президентството на Донал Тръмп, но става все по-трудно да разрешат проблемите си“. Изданието уточнява, че процесът по официалното оформяне на развода все още не е стартирал, но двойката планира в най-скоро време да подаде съотвуетните документи за това. Сподели:", "date": "2018.03.15", "title": "Доналд Тръмп-младши и съпругата му Ванеса пред развод"}
{"url": "http://pik.bg/%D0%BA%D0%B0%D0%BC%D0%B0-%D1%81%D1%83%D1%82%D1%80%D0%B0-%D0%B7%D0%B0-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%B8-15-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D1%81%D1%83%D0%B7%D0%B0%D0%BD%D0%B8%D1%82%D0%B0-%D0%BD%D0%BE%D1%80%D0%BC%D0%B0%D0%BB%D0%BD%D0%BE-%D0%B5-%D0%B4%D0%B0-%D0%BF%D1%80%D0%B0%D0%B2%D1%8F-%D1%81%D0%B5%D0%BA%D1%81-news734896.html", "text": "Скандалната Сузанита, която наскоро навърши 15 години, води активен полов живот. Това става ясно от последното й интервю, взето в присъствието на майка й. От няколко месеца щерката на Орхан Мурад си има сериозно гадже. Александър е с около 10 години по-голям от нея и несъмнено играе и ролята на даскал в интимното общуване с приятелката си. \"Нормално е да правим секс, когато двама души се обичат, те правят любов! В първото си гадже се влюбих на 12. Тогава се загаджихме по детски, което се изразяваше в държане за ръце и тайни целувки. После подобна \"връзка\" имах и с Ерик Трифонов. А сега вече имам истинско гадже - Александър\", разкрива Сузанита пред столичен ежедневник. Въпреки лековатата й визия и освободено държане, блондинката твърди, че родителите й се отнасят изключително строго с нея. Дори има неща, които й забраняват. Като да яде хамбургери, например. \"Родителите ми ме учат на честност, на искреност и уважение към феновете. Научиха ме да оставям без коментар злобните думи по мой адрес. А също на състрадание към болни и бедни. Имам доста благотворителни участия. Научиха ме и на безпределна любов към животните. Две неща са ми категорично забранени - наркотици и алкохол. За татуировките не бяха толкова строги, позволиха ми ги и аз се възползвах. Засега имам на крака и на ръката. Алкохол наистина не употребявам, всички собственици на заведения, в които съм имала участия, могат да го потвърдят, а и мама винаги е с мен\", твърди Мурадова. Сподели:", "date": "2018.03.15", "title": "КАМА СУТРА ЗА ТИЙНЕЙДЖЪРИ! 15-годишната Сузанита: Нормално е да правя секс!"}
{"url": "http://pik.bg/%D0%BF%D1%80%D0%B5%D0%B7-2100-%D0%B3%D0%BE%D0%B4%D0%B8%D0%BD%D0%B0-%D0%BB%D0%B5%D1%82%D0%BD%D0%B8%D1%8F%D1%82-%D1%81%D0%B5%D0%B7%D0%BE%D0%BD-%D0%B2-%D0%B8%D0%B7%D1%82%D0%BE%D1%87%D0%BD%D0%BE%D1%82%D0%BE-%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE%D0%BC%D0%BE%D1%80%D0%B8%D0%B5-%D1%89%D0%B5-%D0%B1%D1%8A%D0%B4%D0%B5-%D1%81-%D0%B4%D0%B2%D0%B0-%D0%BC%D0%B5%D1%81%D0%B5%D1%86%D0%B0-%D0%BF%D0%BE-%D0%B4%D1%8A%D0%BB%D1%8A%D0%B3-news735053.html", "text": "Ново изследване показва, че през 2100 година летният сезон в Източното Средиземноморие ще бъде с два месеца по-дълъг, което означава, че хората от региона ще се наслаждават на шестмесечно лято. Зимата пък ще бъде с продължителност от само два месеца. И всичко това благодарение на глобалното затопляне, съобщава USA Today, цитирани от Фокус. „Нашето изследване показва, че промените в климата, на които всички сме свидетели днес, вероятно ще се засилят през следващите десетилетия\", заяви Асаф Хохман от Университета в Тел Авив, който ръководи изследването. То се основава на климатичните модели и според заключенията, съдържащи се в него, очакваното увеличение на парниковите газове ще бъде основната причина за промените в сезоните. Страните, които ще бъдат най-силно засегнати от продължителното лято, са Израел, Египет, Йордания, Сирия, Ливан и Южна Турция. Позовавайки се на проучването в Университета в Тел Авив, което бе публикувано вчера, Хохман заяви, че „заключенията са обезпокоителни. Докато няма съществена промяна в сегашното поведение на човек, лятото се очаква да се увеличи с 25% до средата на века и с 49% до края му\". „Комбинацията от по-кратък дъждовен сезон и по-дълъг сух сезон може да предизвика сериозен проблем с водата в Израел и съседните страни\", предупреди ученият. Изследването е публикувано в рецензирания международен вестник за климатология, публикация на Кралското метеорологично дружество, поясняват от редакцията. Сподели:", "date": "2018.03.15", "title": "През 2100 година летният сезон в Източното Средиземноморие ще бъде с два месеца по-дълъг"}
{"url": "http://pik.bg/%D1%81%D0%B5%D0%B4%D0%B5%D0%BC-%D1%80%D0%B0%D0%BD%D0%B5%D0%BD%D0%B8-%D0%B8-13-%D0%B1%D0%B5%D0%B7%D1%81%D0%BB%D0%B5%D0%B4%D0%BD%D0%BE-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8-%D1%81%D0%BB%D0%B5%D0%B4-%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%BE%D0%B5%D0%BD%D0%B5%D0%BD-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%B2-%D1%81%D0%B5%D0%BD%D0%B5%D0%B3%D0%B0%D0%BB-news735075.html", "text": "Седем души са ранени, а други 13 се водят безследно изчезнали, след като военен хеликоптер с 20 души на борда е паднал в южната част на Сенегал, съобщава Франс Прес, като се позовава на информация от представител на армията на страната. Според данните, хеликоптерът е паднал в района на мангрови гори на територията на окръг Тамбакунда. Седемте ранени, които са били открити, са били намерени от местни жители. Службите за спешни действия веднага са започнали издирване на останалите пасажери. Сподели:", "date": "2018.03.15", "title": "Седем ранени и 13 безследно изчезнали след падането на военен хеликоптер в Сенегал"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%B0%D0%BB%D0%B1%D0%B0%D0%BD%D0%B8%D1%8F-%D0%B8-%D0%BA%D0%BE%D1%81%D0%BE%D0%B2%D0%BE-%D0%BF%D1%80%D0%B8%D0%B2%D0%B5%D1%82%D1%81%D1%82%D0%B2%D0%B0%D1%85%D0%B0-%D0%BF%D1%80%D0%B8%D0%B5%D0%BC%D0%B0%D0%BD%D0%B5%D1%82%D0%BE-%D0%BD%D0%B0-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D1%83%D0%BF%D0%BE%D1%82%D1%80%D0%B5%D0%B1%D0%B0%D1%82%D0%B0-%D0%BD%D0%B0-%D0%B5%D0%B7%D0%B8%D1%86%D0%B8%D1%82%D0%B5-%D0%B2-%D0%BC%D0%B0%D0%BA%D0%B5-news735054.html", "text": "Албания и Косово приветстваха приемането на Закона за употребата на езиците в македонския парламент, предава скопският телевизионен канал „Алсат-М“, цитиран от Фокус. „Приветствам решителността на македонския парламент да приеме Закона за употребата на езиците като важен исторически акт не само за албанците, но и за европейското бъдеще на Македония. Поздравления“, бе реакцията на албанския президент Илир Мета. На свой ред косовският държавен глава Хашим Тачи поздрави всички албанци в Македония и определи приемането на закона като много важна крачка напред към евроатлантическото бъдеще на страната. „Това е добра воля за съвместно съществуване, като се зачита културното многообразие, достойнството и почтеността на всеки гражданин. Поздравявам албанците и македонската държава за тази важна стъпка към евроатлантическото бъдеще“, отбеляза Тачи, оценявайки, че приемането на закона е в интерес не само на албанската общност, но и за целия регион. И косовския премиер Рамуш Харадинай приветства приемането на закона, като заяви, че това е голяма стъпка в реализирането на правата на албанците и в същото време зачитане на гражданските ценности на една държава с демократични цели. „Законът за използването на албански език изпълнява задълженията по Охридското споразумение и зачитане на международните споразумения. С него започва нова ера във вътрешните отношения в Македония и в същото време е пътна карта към ЕС за целия регион. Поздравявам всички сънародници в Македония за този велик и легитимен акт, наред с други неща, написа Харадинай в социалната мрежа „Фейсбук“. Медиите и в двете страни, без изключение, предадоха новината за „официализирането на албанския език на цялата територия на Македония\" Сподели:", "date": "2018.03.15", "title": "Реакция! Албания и Косово приветстваха приемането на Закона за употребата на езиците в Македония"}
{"url": "http://pik.bg/%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%B8%D1%8F%D1%82-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B2-%D0%BE%D0%BE%D0%BD-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D1%80%D1%83%D1%81%D0%B8%D1%8F-%D0%B5-%D0%BD%D0%B0%D1%80%D1%83%D1%88%D0%B8%D0%BB%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F%D1%82%D0%B0--news735057.html", "text": "Русия е нарушила Конвенцията за забрана на химическите оръжия, тъй като не е обявила програмата си за разработване на нервно-паралитичното вещество „Новичок“, с което – според Лондон, е отровен бившият офицер от руското разузнаване Сергей Скрипал. Това заяви постоянният представител на Великобритания в ООН Джонатан Алън, предава TACC, цитирана от Фокус „Русия не е декларирала веществото „Новичок“ или обекти, свързани с неговото производство, както се изисква по конвенцията. От всичко това може да се направи извод, че Русия е нарушила сериозно Конвенцията за забрана на химическите оръжия“, заяви британският дипломат. Сподели:", "date": "2018.03.15", "title": "Постоянният представител на Великобритания в ООН категоричен: Русия е нарушила Конвенцията за забрана на химически оръжия"}
{"url": "http://pik.bg/%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D1%81%D0%B5-%D1%80%D0%B0%D0%B7%D0%BF%D1%80%D0%B0%D0%B2%D0%B8-%D1%81-%D1%87%D0%B5%D0%BB%D1%81%D0%B8-%D0%B8-%D0%B5-%D0%BD%D0%B0-%D1%87%D0%B5%D1%82%D0%B2%D1%8A%D1%80%D1%82%D1%84%D0%B8%D0%BD%D0%B0%D0%BB-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-news735059.html", "text": "Отборът на Барселона се класира за четвъртфиналите в Шампионска лига. В реванш от осминафиналната фаза на най-престижния клубен турнир в света Барселона победи като домакин Челси с 3:0. Първият мач завърши наравно 1:1. С общ резултат 4:1 Барселона продължава напред. С най-бързия си гол в кариерата, още в 3-ата минута на двубоя, Лионел Меси даде преднина на Барселона в реванша. В 20-ата минута Османи Дембеле вкара втори гол за домакините. Крайното 3:0 оформи Меси с второто си попадение в мача, в 63-ата минута. Сподели:", "date": "2018.03.15", "title": "Барселона се разправи с Челси и е на четвъртфинал в Шампионска лига"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BE%D1%82-%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BF%D1%80%D0%B8%D0%B7%D0%BD%D0%B0%D1%85%D0%B0-%D0%B7%D0%B0-%D1%82%D0%B0%D0%B9%D0%BD%D0%B8-%D0%BA%D0%BE%D0%BD%D1%82%D0%B0%D0%BA%D1%82%D0%B8-%D1%81%D1%8A%D1%81-%D1%81%D0%B5%D0%B2%D0%B5%D1%80%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B8-%D0%B2%D0%B8%D1%81%D0%BE%D0%BA%D0%BE%D0%BF%D0%BE%D1%81%D1%82%D0%B0%D0%B2%D0%B5%D0%BD%D0%B8-news735062.html", "text": "От Европейския парламент обявиха, че в продължение на повече от три години делегация на Европарламента е водила тайни преговори с властите в Северна Корея, съобщава Telegraph. Водач на делегацията е бил Нирж Дейв, който коментира, че в рамките на около три години депутати от Европарламента 14 пъти са имали срещи със севернокорейски чиновници, в това число и министри. Тайният диалог е бил насочен към това, Пхенян да бъде убеден да се откаже от ядрената си програма. „Провеждахме тайни срещи с високопоставени представители на Северна Корея 14 пъти. Обяснявахме им нашите причини за безпокойство, а те ни обясняваха своите“, разясни депутатът. Дейв отблязва, че е решил да разкрие информацията след изявлението на американския президент Доналд Тръмп за готовността му да се срещне лично с президента на КНДР Ким Чен Ун. Сподели:", "date": "2018.03.15", "title": "Разкритие! От Европарламента признаха за тайни контакти със севернокорейски високопоставени представители"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-12-%D0%B4%D0%B5%D1%86%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-news735082.html", "text": "Най-малко 12 деца са ранени при катастрофа на автобус в Мексико, съобщава електронното издание Excelsior. По предварителни данни, шофьорът на автобуса е загубил контрол върху машината и тя се е преобърнала. В автобуса са пътували 46 човека, по-голямата част от които ученици. Пострадалите ученици са откарани в болница. Шофьорът на автобуса е избягал от мястото на инцидента, като се издирва. Сподели:", "date": "2018.03.15", "title": "Най-малко 12 деца са ранени при катастрофа в Мексико"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%BE%D1%87%D0%B8%D0%BD%D0%B0-%D1%8E%D0%BD%D0%BE%D1%88%D0%B0-%D0%BD%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B8%D1%8F-%D0%BC%D0%B0%D1%80%D0%B8%D1%86%D0%B0-news735064.html", "text": "Жестока трагедия разтърси пловдивския футболен клуб Марица, съобщава Трафикнюз. 16-годишният юноша на клуба Станимир Стоянов  е починал след боледуване. Роденият през 2002 година Станимир бе част от школата на \"жълто-сините\" до началото на 2017 г., когато спира занимания заради коварно заболяване. „Изказваме най-искрени съболезнования на неговите родители и близки! Съпричастни сме с мъката на неговите приятели, съученици, съотборници и всички, които имаха честта да го познават. Почивай в мир, мило дете! Ти живееш в нашите сърца, Сънка!“, пише официалната „Фейсбук“ страница на Марица. Екипът на агенция ПИК изказва искрени съболезнования на близките на Станимир. Сподели:", "date": "2018.03.15", "title": "Жестока трагедия! Почина юноша на футболния Марица"}
{"url": "http://pik.bg/%D0%B4%D0%B2%D0%B0%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B2-%D1%89%D0%B0%D1%82%D0%B0-%D0%B0%D0%BB%D0%B0%D0%B1%D0%B0%D0%BC%D0%B0-news735084.html", "text": "Двама души са били ранени при стрелба в болница в американския град Бирмингам, щата Алабама съобщава Известия. Според информацията, неизвестен е открил огън в късните часове на 14 март. Причината за стрелбата не се уточнява. От полицията посочват, че има задържан заподозрян за стрелбата. Допълнителни подробности не се съобщават. Сподели:", "date": "2018.03.15", "title": "Двама ранени при стрелба в болница в щата Алабама"}
{"url": "http://pik.bg/%D1%80%D0%B5%D0%B2%D0%B8%D0%B7%D0%BE%D1%80%D0%BE-%D0%B2%D0%BD%D0%B5%D1%81%D0%B5-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BF%D1%80%D0%BE%D0%B5%D0%BA%D1%82-%D0%BD%D0%B0-%D0%BD%D0%BE%D0%B2-%D0%B7%D0%B0%D0%BA%D0%BE%D0%BD-%D0%B7%D0%B0-%D0%B3%D0%BE%D1%80%D0%B8%D0%B2%D0%B0%D1%82%D0%B0-news735149.html", "text": "Нови правила при търговията с горивата предвижда проект на нов закон, внесен в Народното събрание от депутата от Обединени патриоти Емил Димитров, известен като Ревизоро. Законопроектът ще бъде разгледан от депутатите в ресорната комисия, като целта му е да се пребори с корупцията и сивите практики. Това е първият изцяло нов закон, който има намерението да регламентира дейността, свързана с производството и търговията с петролни и газови продукти след промените у нас. Вносителите се мотивират с пазарните анализи, включително на финансовото министерство, според които около 30% от продаваните горива са без платен налог към държавният бюджет. Това представлява около 1 милиард лева ежегодно, които не постъпват в държавната хазна. Според Емил Димитров в момента има около 3 хиляди регистрирани и около 7 хиляди нерегистрирани бензиностанции. Промените предвиждат запазване на регистрационния режим, но поставят редица изисквания пред търговците, включително за образователен ценз, стаж и банкови гаранции. Сподели:", "date": "2018.03.15", "title": "Ревизоро внесе в парламента проект на нов закон за горивата"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D0%BE%D1%81%D1%83%D0%B5%D1%82%D0%B8%D1%85%D0%B0-%D0%BF%D0%BE%D0%BA%D1%83%D1%88%D0%B5%D0%BD%D0%B8%D0%B5-%D1%81%D1%80%D0%B5%D1%89%D1%83-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-news735157.html", "text": "Покушение срещу семейството на турския президент Реджеп Тайип Ердоган, готвено от кюрдска групировка, е било осуетено от турските власти, пише турският в. \"Сабах\". Планът за атентата бил подготвян от групировка, смятана за подизпълнител на терористичната Кюрдска работническа партия (ПКК), а негова мишена били хора от най-близкото обкръжение на Ердоган. Плановете станали ясни след разбиването на клетка на Ястреби за свобода на Кюрдистан (ТАК) - поставена извън закона организация, свързана с ПКК. При разследването е установено, че групата готвела покушение срещу синовете на Ердоган Ахмет Бурак Ердоган и Билял Ердоган и срещу зетьовете му - министъра на енергетиката Берат Албайрак и Селчук Байрактар, а така също и срещу Серхат Албайрак, заместник-директор на медийната компания Туркуваз медия, предава БТА. В иззетите документи е бил разчетен шифър с букви на кирилица, при което били разкрити плановете на терористите да убият близките на Ердоган. \"Сабах\" посочва, че същата група е отговорна и за атентат през декември 2016 г., при който 46 души бяха убити, а над двеста ранени при две самоубийствени бомбени нападения край стадион Водафон Арена в Истанбул. Именно у сочената като главен организатор на този атентат и ръководна фигура в клетката на ТАК Зозан Кутум са били открити кодираните планове за покушението срещу семейството на президента. Същата клетка е заподозряна и за други смъртоносни атентати в миналото, пише още \"Сабах\". Тя се е състояла от 52-ма души. Всички те са задържани с изключение само на петима. При извършените обиски в домовете на заподозрените са били намерени експлозиви, оръжия и други материали, използвани за направата на взривни устройства. Сподели:", "date": "2018.03.15", "title": "ГОРЕЩА НОВИНА! Осуетиха покушение срещу семейството на Ердоган"}
{"url": "http://pik.bg/%D0%B1%D0%BE%D0%BC%D0%B1%D0%B0-%D1%81%D1%8A%D1%81-%D0%B7%D0%B0%D0%BA%D1%8A%D1%81%D0%BD%D0%B8%D1%82%D0%B5%D0%BB-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D1%81%D1%82%D1%80%D0%B0%D1%88%D0%BD%D0%B0-%D0%B5%D0%BA%D0%BE%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-10-%D1%82%D0%BE%D0%BD%D0%B0-%D1%82%D0%BE%D0%BA%D1%81%D0%B8%D1%87%D0%BD%D0%B8-%D1%85%D0%B8%D0%BC%D0%B8%D0%BA%D0%B0-news733669.html", "text": "Откритите опасни химикали в завод във Врачанско миналия месец са били 10 тона. Веществата са силно токсични, поясняват от окръжната прокуратура във Враца. Сигналът бе подаден миналия месец до регионалната инспекция по околната среда и водите във Враца, съобщава \"Булнюз\". Жител на Мизия сигнализирал на телефона на директора за нерегламентирано складиране на химични вещества на бившия комбинат за целулоза и хартия на територията на градчето. Екоекспертите извършили незабавна проверка, съвместно с представители на община Мизия и полицията в Оряхово. По време на огледа е установено, че тоновете опасни химикали складирани на територията на бившия комбинат са били във варели, стъклени банки и пластмасови опаковки. Оказва се, че става въпрос за около 30 варела с азотна киселина и туби с различно течно съдържание, както и отпадъци от бутилки, от които се носи задушлива миризма. Разследващите органи считат, че се касае за опасни химически вещества и отпадъци, които не са съхранени по съответния ред и има опасност от замърсяване на околната среда и застрашаване здравето на хората. От прокуратурата веднага образували досъдебното производство за извършено престъпление. Разследващите полицаи и специализирани органи са иззели проби от химични вещества и отпадъци и веднага са им направили химичен анализ в мобилна лаборатория. Предстои назначаване на множество експертизи, които да установят вида и концентрацията на химичните вещества и отпадъци, както и назначаване на комплексна експертиза с оглед установяване въздействието на тези вещества и отпадъци върху околната среда. Уведомени са всички контролни органи и институции, с оглед предприемане на мерки за недопускане на замърсяване на околната среда и застрашаване здравето на хората. Сподели:", "date": "2018.03.15", "title": "БОМБА СЪС ЗАКЪСНИТЕЛ! Врачанско на косъм от страшна екокатастрофа с 10 тона токсични химикали"}
{"url": "http://pik.bg/%D1%81%D0%B2%D0%B5%D1%82%D0%BE%D0%B2%D0%BD%D0%B8-%D1%80%D0%B0%D0%B7%D0%BD%D0%BE%D0%B3%D0%BB%D0%B0%D1%81%D0%B8%D1%8F-%D1%89%D0%B0%D1%82%D0%B8%D1%82%D0%B5-%D1%81-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D0%BA%D1%80%D0%B8%D0%BC-%D0%B7%D0%BD%D0%B0%D1%87%D0%B8-%D1%83%D0%BA%D1%80%D0%B0%D0%B9%D0%BD%D0%B0-news735154.html", "text": "Държавният департамент на САЩ излезе с изявление на официалната си интернет страница, озаглавено „Крим значи Украйна“, по случай четвъртата годишнина от присъединяването на Крим към Русия, подписано от говорителя на американското външно ведомство Хедър Науърт. „Преди четири години Русия проведе незаконен и изфабрикуван „референдум“ в Украйна в безсмислен опит да легитимира анексирането на украинска територия. Гражданите на Крим бяха принудени да гласуват под дулата на тежковъоръжените руски войници. На руските твърдения, че украинците са направили своя свободен избор в този срамен „референдум“ винаги им е липсвала достоверност“. „В своя предизборен митинг в Крим в сряда, президентът (на Русия Владимир) Путин отново преповтори измислените руски претенции към украинска територия в поредно открито признание, че руското правителство презира международния ред и не уважава териториалния интегритет на съседните държави“. „В светлината на изявлението на Путин е важно да се привлече вниманието към незаконността на проведения „референдум“, но и към големите човешки жертви, които наложи руското правителство на населението на Крим. През последните четири години, Русия се впусна в кампания на принуда и насилие, нападайки всеки, които се противопоставя на предприетата анексия. Руските окупационни власти подложиха кримските татари, етническите украинци и про-украинските активисти, членовете на гражданското общество и независимите журналисти на политически мотивирани съдебни преследвания и репресии, докато методично потискаха неправителствените организации и независимите медии“. „Ние стоим зад смелите хора, които продължават да говорят за тези злоупотреби и призоваваме Русия да спре опитите си да потисне фундаменталните свободи на изразяването, мирните демонстрации и сдружаване и религия и вяра“. „Ние потвърждаваме отново нашата подкрепа за суверенитета на Украйна и териториалния й интегритет в международно признатите й граници. Крим е част от Украйна и свързаните с Крим санкции ще продължат да са в сила, докато Русия не върне контрола над Кримския полуостров на Украйна“. Сподели:", "date": "2018.03.15", "title": "СВЕТОВНИ РАЗНОГЛАСИЯ! Щатите с официална позиция: Крим значи Украйна"}
{"url": "http://pik.bg/%D0%BC%D0%B0%D0%B9-%D1%81%D0%B0%D0%BC%D0%BE-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B5-%D0%BF%D0%B0%D1%82%D1%80%D0%B8%D0%BE%D1%82-%D0%B2-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D0%BF%D0%B0%D1%82%D1%80%D0%B8%D0%BE%D1%82%D0%B8-%D0%B8-%D0%BC%D0%B0%D0%B9-%D1%81%D0%B0%D0%BC%D0%BE-%D1%82%D0%BE%D0%B9-%D0%BD%D0%B5-%D1%81%D0%B5-%D0%BF%D1%80%D0%BE%D0%B4%D0%B0%D0%B4%D0%B5-%D0%BD%D0%B0--news735161.html", "text": "Правителството раздаде плажни концесии на фирми, близки до ДПС, СИК и ВИС. Сараите и остатъците от мутренските групировки продължават да безчинстват в туризма. Валери Симеонов го предвиди още преди няколко месеца, назова имена, факти. И атаките срещу него не закъсняха, включително обединенопатриотичните. Впрочем публична тайна е, че лидери от тази коалиция, която дефинитивно би следвало да припознава ДПС като опонент, задкулисно обслужват Доган. Валери Симеонов е общо-взето единственият патриот, който еднозначно се конфронтира с етническата партия. Която не е проблем заради турския си електорат, а заради българите, които са я обсебили и от нейно име разполагат с обществения ресурс. Тук е разковничето за проблемите на вицепремиера Симеонов – в автентичното му отношение към ДПС като към исторически вредител за българската публичност. Вярно, цапнат в устата, далеч от политкоректността, бамбашка, чепат, провинциалист, \"кабелар\", но Симеонов така и не се продаде на онова, което смълчано и притеснително наричаме Омерта. На партийно-олигархичната върхушка. Тя няма цвят, давност и е закърмена в посттоталитарните лаборатории на някогашната Държавна сигурност. Валери Симеонов дръзна да се усъмни дали Кирил Домусчиев изпълнява коректно приватизационния си договор за Български морски флот. Подаде жалба срещу сделката. Домусчиев е едно от любимите момчета на плутокрацията, как да простят своеволието на вицепремиера? Симеонов неподправено скочи и на руския патриарх, който си позволи да хока президента в кабинета му навръх националния ни празник. Самият президент мълчи, правителството мълчи, само Симеонов говори. Разваля им пасианса, скарва ги с великите сили. И отмъщението не закъснява – под формата на вътрешнокоалиционни ритници и медийно дамгосване. Не, Валери Симеонов не бива да остава вицепремиер. Ако иска да се съхрани политически, той трябва да си тръгне с гръм, а после да се завърне с блясък, защото се доказа като един от малкото еманципирани от Омертата държавници. Сподели:", "date": "2018.03.15", "title": "Май само Валери Симеонов е патриот в Обединените патриоти. И май само той не се продаде на ДПС"}
{"url": "http://pik.bg/%D0%BD%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D1%80%D1%83%D1%81%D0%B8%D1%8F---%D0%BF%D1%83%D1%82%D0%B8%D0%BD-%D1%81%D1%80%D0%B5%D1%89%D1%83-%D0%BF%D1%83%D1%82%D0%B8%D0%BD-news735032.html", "text": "Няма драма, няма интрига на изборите за президент в Русия. Двубоят е... Путин срещу Путин.  И затова помогнаха не само останалите смехотворни кандидати, но и целият свят. Как да гласува руският избирател, след като погледне какво има на изборния пазар? Кандидат-президентите сякаш са избрани, за да бъдат герои от миманса. Някои ще коментират ситуацията с българския лаф \"Всичко е уйдурма\" - такива са претендентите, за да може Владимир Владимирович спокойно да спечели. Други пък ще заподозрат дългата ръка на диктатурата, забраняваща конкуренцията. Аз обаче си мисля трето - все още няма политик от ранга на Путин. Поне досега не се е появил на сцената. Най-отявлените путинови противници, които не са нищо друго освен спаринг партньори, са Ксения Собчак и Владимир Жириновски. Младата блондинка я извадиха като зайче от шапката на илюзионист. Нищо чудно някога Путин да й е бърсал сълзите и сополите. Той я познава още от детската й възраст като дъщеря на бившия кмет на Санкт Петербург Анатолий Собчак. Сега обаче тя му е яростен противник. Вечният Жириновски - и той самият знае, че няма никакъв шанс да влезе в Кремъл. Но си прави шоуто и явно се чувства прекрасно. Поддържа огъня, та руснаците да не го забравят, и си осигурява публичен образ. Дори се закани, че \"ако влезе в Кремъл, ще започне да коли и беси\". С което само предизвика смях. Като военен той знае как да кове стратегии и досега го прави много добре, след като успява да се задържи толкова години в политиката. Истинската борба на Путин е на международната сцена. И това нито противниците му в Русия, нито световните лидери могат да му простят. За нула време той успя да върне страната на световната сцена като супер сила. Вече никой не си спомня за времето на Борис Елцин, когато по цялото земно кълбо се разказваха вицове за неговите пиянски изстъпления и заради тях се подиграваха с Русия. Русия под командването на Путин изигра много важна роля в разгрома на \"Ислямска държава\". За нула време стопанинът на Кремъл спечели на своя страна ключови арабски страни. С Ердоган разговаря като с брат. Чрез Сирия наложи влияние над Близкия Изток. Лидерите на бившите съветски републики Армения, Азербайджан и Киргизстан му пожелаха успех часове, след като той обяви кандидатурата си за президент. А Европа продължава да държи на санкциите срещу Русия. Великобритания пък обяви как ще изгони Сподели:", "date": "2018.03.15", "title": "НА ИЗБОРИТЕ В РУСИЯ - Путин срещу Путин"}
{"url": "http://pik.bg/%D1%81%D1%82%D0%B0%D1%80%D0%B0%D1%82%D0%B0-%D0%BB%D1%8E%D0%B1%D0%BE%D0%B2-%D1%80%D1%8A%D0%B6%D0%B4%D0%B0-%D0%BD%D0%B5-%D1%85%D0%B2%D0%B0%D1%89%D0%B0-%D0%B1%D1%80%D0%B0%D0%B4-%D0%BF%D0%B8%D1%82-%D1%81%D0%B5-%D0%B2%D1%8A%D1%80%D0%BD%D0%B0-%D0%BF%D1%80%D0%B8-%D0%B4%D0%B6%D0%B5%D0%BD%D0%B8%D1%84%D1%8A%D1%80-%D0%B0%D0%BD%D0%B8%D1%81%D1%82%D1%8A%D0%BD-news735174.html", "text": "Старата любов ръжда не хваща и звездно доказателство за това са Брад Пит и Дженифър Анистън. Затоплянето на отношенията им разбуни духовете в чуждестранните медии, макар двамата още да не са коментирали официално събирането си. Списание \"Star\" публикува снимка на холивудския ас и 49-годишната красавица още през януари. Изданието посочва, че двойката е отпразнувала заедно Нова година в Аспен, където са се надявали ски екипировката да ги скрие от любопитните погледи на папараците. Други източници пък издават, че главен виновник за подновяването на връзката им е Джордж Клуни. \"Джордж винаги е мразил Анджи и изобщо не одобряваше начина, по който тя контролираше Брад по време на брака им. Той обичаше Брад и Джен като двойка и беше съкрушен от раздялата им, особено когато разбра, че е заради Анджи. Затова Джордж беше първият, който свърза отново Джен и Брад\", издава близък до Пит. Звездата от \"Приятели\" се е свързала с бившия си съпруг, с когото подписаха документите за развод през 2005 г., веднага след раздялата му с Джоли. Анистън го утешавала и дългите им разговори всъщност били причината за краха на двегодишния й брак с Джъстин Теру. Сред множеството спекулации относно връзката на Дженифър и Брад е и тази, че тя вече активно възпитава наследниците на любимия си. \"Децата му винаги са били любопитни относно Джен, защото знаят, че е бил женен и преди. Винаги са искали да я опознаят, но Анджи не би позволила. Затова сега, когато най-накрая се запознаха с нея и прекарват доста време заедно, те наистина я обичат. Брад е много впечатлен колко добра майка е Джен\", пише сп. \"New Idea\". Екранните мисис и мистър Смит по документи още са семейство. Миналия август стана ясно, че са сложили пауза на бракоразводното си дело, пише \"Монитор\". Сподели:", "date": "2018.03.15", "title": "СТАРАТА ЛЮБОВ РЪЖДА НЕ ХВАЩА! Брад Пит се върна при Дженифър Анистън "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D0%BD%D0%BA%D0%BE%D0%B2-%D0%BA%D0%B0%D0%B7%D0%B0-%D0%BA%D0%BE%D0%BB%D0%BA%D0%BE-%D1%89%D0%B5-%D1%81%D1%82%D1%80%D1%83%D0%B2%D0%B0-%D1%83%D0%BA%D1%80%D0%B5%D0%BF%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B2%D0%BB%D0%B0%D1%87%D0%B8%D1%89%D0%B5%D1%82%D0%BE-%D0%BC%D0%B5%D0%B6%D0%B4%D1%83-%D1%81%D0%BC%D0%BE%D0%BB%D1%8F%D0%BD-%D0%B8-%D0%BC-news735153.html", "text": "В понеделник ще бъде взето решение за това как ще се укрепи свлачището. Тук има специфичен свлачищно-срутищен процес. В рамките на 7 - 8 месеца ще бъдат готови укрепителните мероприятия, ще работим по авариен способ, с необходимата експертиза и контрол. \"Въпросът е да решим проблема кардинално. Ако изчистим само пътя, няма да решим проблема. Хората са нетърпеливи и страдат, но целта ни е да запазим човешкия живот и сигурността и здравето на гражданите“, поясни министър Нанков. По думите му укрепването на срутището ще струва минимум 7 - 8 млн. лв., като в тях са е включено укрепване на цялата инфраструктура по срутището – пътното платно, ниско и високо напрежение и водопровод. Министър Нанков уточни, че при начертаване на мерките в понеделник, очакванията са до септември-октомври да са готови с укрепителните мероприятия, предава още \"Фокус\". \"До неделя ще сме готови с пробива на новото трасе Орешец – Влахово – около 1,4 км. Ще бъде поставена натрошено-каменна настилка и асфалтиране и до 10 дни обходния маршрут ще е готов. За него ще се необходими около 500 000 лв.“, посочи министър Нанков. Той допълни, че средствата както за укрепване на срутището, така и за обходния път ще бъдат взети от държавата, чрез Междуведомствената комисия по възстановяване. Сподели:", "date": "2018.03.15", "title": "ИЗВЪНРЕДНО! Министър Нанков каза колко ще струва укрепването на свлачището между Смолян и Мадан, сумата е внушителна"}
{"url": "http://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%BC%D0%B0%D0%BB%D0%BA%D0%B0%D1%82%D0%B0-%D0%B2%D0%B0%D0%BD%D0%B5%D1%81%D0%B0-%D0%BF%D1%80%D0%BE%D0%B2%D0%B5%D1%81%D0%B5%D0%BD%D0%B0-%D0%BE%D1%82-8-%D0%B8%D1%8F-%D0%B5%D1%82%D0%B0%D0%B6-%D0%BD%D0%B0-%D0%B1%D0%BB%D0%BE%D0%BA-%D0%B2-%D1%81%D0%BE%D1%84%D0%B8%D1%8F-news735164.html", "text": "Бебето, което беше провесено от 8-мия етаж на блок в София, както и по-голямата му сестра са изведени от семейството, предава Нова телевизия. За случая стана ясно след сигнал, на който се вижда как момиче е провесило бебе от балкона на апартамент в блок в квартал „Разсадника”. Бебето е 1-годишната Ванеса, а каката, която го е провесила през прозореца е 12-годишната му братовчедка. По това време майката отишла до магазина. „Самосезирахме се. Със служителите на 3-то РУ посетихме незабавно адреса и се предприеха мерки по изваждане на децата”, заяви Елка Бонева, директор „Социално подпомагане” – район „Възраждане”. При посещението социалните заварили в апартамента бащата на бебето Петър и две лели. „На пръв поглед условията бяха добри – имаше креватче за детето, имаше условия за отглеждане на детето”, заяви Елка Бонева. Бащата Петър признава, че от телевизията е признал за случая. „Братовчедката си е играла с бебето. Бебето много я обича. По някой път се налага съпругата ми да ходи до магазина, но винаги има някой с бебето. Веднъж се е случило да го остави на братовчедката”, категоричен е Петър. „Ще направя всичко възможно поне 2 дни в седмицата да съм свободен, за да помагам за бебето. Благодаря на хората от „Закрила на детето”, на полицаите, инспекторите – те искаха да разберат истината. Благодарности на всички вас”, заяви Петър. „Предстоят разговори с родителите, утре ще излезем с оценка”, заявиха от Социално подпомагане. Сподели:", "date": "2018.03.15", "title": "ОТ ПЪРВО ЛИЦЕ! Проговори бащата на малката Ванеса, провесена от 8-ия етаж на блок в София"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%88%D0%BE%D0%BA-%D1%81%D0%BE%D1%84%D0%B8%D1%8F%D0%BD%D0%B5%D1%86-%D0%B1%D0%BB%D1%83%D0%B4%D1%81%D1%82%D0%B2%D0%B0-%D1%81-8-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B2-%D0%BA%D0%BE%D1%80%D0%B8%D0%B4%D0%BE%D1%80%D0%B0-%D0%BD%D0%B0-%D0%B1%D0%BB%D0%BE%D0%BA-news735169.html", "text": "Софийска районна прокуратура задържа 64-годишният Димитър Радославов, извършил блудствени действия спрямо 8-годишно дете. Това съобщиха от пресцентъра на прокуратурата. По случая е образувано и се води досъдебно производство за това. На 13.03.2018 г. около 19.00 часа в гр. София, ж.к. „Връбница-2“ на етажна площадка на кооперация мъжът извършил престъплението. Димитър живеел в същия блок. Предвид високата обществена опасност на деянието и извършителя, наблюдаващият прокурор е постановил задържането на Радославов за срок до 72 часа. Разпоредено е привеждането му в сградата на СРС на 16.03.2018 г. – за разглеждане на искане за вземане спрямо него на мярка за неотклонение „Задържане под стража“. Сподели:", "date": "2018.03.15", "title": "ТОТАЛЕН ШОК! Софиянец блудства с 8-годишно дете в коридора на блок"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B8%D1%8F-%D0%BD%D0%B0%D1%87%D0%B8%D0%BD-%D0%B7%D0%B0-%D0%B7%D0%B0%D0%B1%D0%B0%D0%B2%D1%8F%D0%BD%D0%B5-%D0%BD%D0%B0-%D1%81%D1%82%D0%B0%D1%80%D0%B5%D0%B5%D0%BD%D0%B5%D1%82%D0%BE-news735168.html", "text": "Канадски учени стигнаха до извода, че единственият ефективен начин за профилактика на стареенето е да се правят упражнения, повишаващи издръжливостта , съобщи сайтът Юрикалърт, цитиран от Лента. Физиологът Греъм Холоуей от университета в Гуелф , канадската провинция Онтарио , и колегите от екипа му определили механизма за стареене на мускулите. Те анализирали клетъчния метаболизъм при мъже на възраст от 20 до 70 години. В резултат, когато учените прибавят АДФ към клетъчни тъкани, взети с биопсия от възрастни хора, се наблюдава двукратно или трикратно увеличаване на концентрацията на активните форми на кислорода ( АФК ), включително на увреждащите клетките свободни радикали. По думите на Холоуей , резултатите от изследването не означават, че физическата активност като цяло е безсилна срещу саркопенията (естествената атрофия на мускулите). \"Смятам, че тренировките за издръжливост са полезни , защото знаем какви упражнения повишават митохондриалното съдържание\", каза ученият. Изследователите препоръчват хората да отделят време за аеробни тренировки , в това число каране на велосипед и плуване . Сподели:", "date": "2018.03.15", "title": "СЕНЗАЦИОННО! Разкриха единствения начин за забавяне на стареенето"}
{"url": "http://pik.bg/%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D1%81%D0%BE%D0%BD%D1%8F-%D0%BD%D0%B5%D0%BC%D1%81%D0%BA%D0%B0-%D1%81-%D0%BF%D1%8A%D1%80%D0%B2%D0%B0-%D1%84%D0%BE%D1%82%D0%BE-%D1%81%D0%B5%D1%81%D0%B8%D1%8F---%D1%81%D1%80%D0%B0%D0%B2%D0%BD%D0%B8%D1%85%D0%B0-%D1%8F-%D1%81-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D1%81%D0%B8%D0%BD%D0%B4%D0%B8-%D0%BA%D1%80%D0%B0%D1%83%D1%84%D0%BE%D1%80%D0%B4-%D1%81%D0%BD-news735160.html", "text": "Рая, порасналата дъщеря на Соня Немска, засне първата си професионална фотосесия, видя ПИК в социалните мрежи. Фолк певицата сбъдна мечтата на 16-годишната тийнейджърка да застане за пръв път пред обектива и то този на фотографа на звездите Костадин Кръстев-Коко. Оказа се, че подготовката - стил, грим, прическа и самото снимане и позиране, й носят голямо удоволствие. Поверих Рая във вълшебните ръце на стилистката Августина Маркова, на фризьора Милен Иванова и на гримьорката Джули Ангелова, които я преобразиха в няколко различни визии. Всички бяха много доволни от Рая, все едно се е родила научена да бъде модел\", сподели пред ПИК Соня Немска. Сподели:", "date": "2018.03.15", "title": "Щерката на Соня Немска с първа фото сесия - сравниха я с наследницата на Синди Крауфорд (СНИМКИ)"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%BE%D0%BC%D0%BE%D1%80%D1%81%D0%BA%D0%B8%D1%82%D0%B5-%D1%81%D0%B8%D0%BB%D0%B8-%D0%BD%D0%B0%D0%B1%D0%B8%D1%80%D0%B0%D1%82-%D0%BC%D0%B0%D1%82%D1%80%D0%BE%D1%81%D0%B8-news735128.html", "text": "Военноморските сили търсят матроси, вакантните длъжности са за поделения във Варна и Бургас. Кандидатите трябва да са със средно образование, да не са по-възрастни от 28 години, да не са осъждани, да имат добра физическа подготовка. Това каза в сутрешния блок на БНТ капитан I ранг Цветан Андреев. Интерес проявяват младежи от вътрешността на страната от малките населени места. До момента подадените документи са 108 за 75 места, отбеляза капитан Андреев. Половината от длъжностите са корабни. Това са главно от плавателните регистрирани съдове на НАТО и ЕС, които учaстват в международните мисии и операции, по които България е поела ангажименти. Месечното възнаграждение е 700 лева и има възможност за кариерно развитие. Изпитите ще се проведат във Висшето военноморско училище във Варна. Периодът ще е 23-25 април. Назначените ще са с най-ниското звание матрос първи клас, в зависимост от показаните качества ще могат да се обучават в старшински колеж, на изхода на който ще имат и възможност да растат до средно ниво на управление във военноморските сили, каза още капитан I ранг Цветан Андреев. Документи могат да се подават до 16 март. Сподели:", "date": "2018.03.15", "title": "Военноморските сили набират матроси"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2%D0%BE-%D0%BC%D0%B5%D0%BB%D0%B5-%D0%BE%D1%89%D0%B5-%D0%B7%D0%B0-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D1%88%D0%BE%D1%84%D1%8C%D0%BE%D1%80-%D0%BF%D1%80%D0%BE%D0%BF%D0%BB%D0%B0%D0%BA%D0%B0-%D1%83%D0%B1%D0%B8%D1%85-%D0%B5%D0%B4%D0%BD%D0%B0-%D0%BA%D1%83%D0%BF%D1%87%D0%B8%D0%BD%D0%B0-%D0%BC%D0%B5%D1%81-news735134.html", "text": "Диви прасета предизвикаха катастрофа на магистрала „Тракия”. Във вторник около 22 ч. животните пресичали пътното платно, когато върху тях връхлетели четири автомобила. Първата кола, която се ударила в стадото, била управлявана от музиканта Борислав Йоцов. По щастлива случайност той се отървава невредим. На автомобила му обаче са нанесени сериозни щети. „Убих една купчина месо. Но можеше да има и десетки човешки жертви”, коментира Йоцов. Две от общо 13-те животни са прегазени от независимия депутат Ангел Исаев, който се движел непосредствено след Йоцов. От Агенция „Пътна инфраструктура” съобщиха, че прасетата вероятно са дошли от отбивка, на която е невъзможно да се постави ограждение. Сподели:", "date": "2018.03.15", "title": "КЪРВАВО МЕЛЕ! Още за касапницата на магистрала \"Тракия\"! Шофьор проплака: Убих една купчина месо!"}
{"url": "http://pik.bg/%D1%82%D1%80%D0%B8%D0%BE-%D1%81%D0%B0%D1%88%D0%BE-%D1%80%D0%BE%D0%BC%D0%B0%D0%BD-%D0%B7%D0%B0%D0%BF%D0%B8%D1%81%D0%B2%D0%B0-%D0%B1%D0%B0%D0%BB%D0%B0%D0%B4%D0%B0-%D1%81%D1%8A%D1%81-%D1%81%D0%B8%D0%BD%D0%BE%D0%B2%D0%B5%D1%82%D0%B5-%D1%81%D0%B8-news735221.html", "text": "Незалязващият Сашо Роман разкри, че работи върху ново парче, в което участие ще вземат и синовете му Данчо и Генади. Изпълнението ще е балада и ветеранът обещава, че ще се превърне в хит. \"В скоро време зрителите да очакват песен с трима ни. Ще пеем една хубава балада и ако сме живи и здрави другия месец може би ще е готова\", заяви легендата в предаването \"Зад кулисите\" по ФЕН ТВ. Това няма да е първото съвместно парче на Сашо Роман с наследниците му. Преди седмици той и неговият син Данчо Роман направиха премиерата на песента \"Скитник без душа\". В нея обаче другият син участва само като инструменталист. Певецът издаде също, че подготвя нов аранжимент на две от старите си песни, но не сподели на кои точно. Данчо Роман, който е най-новото попълнение на \"Diapason Records\", не крие, че е горд с популярния си баща и че цял живот се е учил от него. \"Имам план да продължавам да се занимавам с музика и постепенно ще правим още песни. Взимам пример от баща ми. Той е мой учител в живота и следвам неговия пример. Хубаво е да имаш такъв известен баща. Любимата ми негова песен е \"Гълъбите бели\", откровен е Данчо. Сподели:", "date": "2018.03.15", "title": "ТРИО! Сашо Роман записва балада със синовете си"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D0%B0%D0%BD%D1%82%D0%BE%D0%BD%D0%B8%D0%B9-%D0%B3%D1%8A%D0%BB%D1%8A%D0%B1%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BA%D0%B0%D0%B2%D0%B3%D0%B0%D1%82%D0%B0-%D0%BF%D1%80%D0%B8-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%BD%D0%B5-%D0%B7%D0%B0%D1%81%D1%82%D1%80%D0%B0%D1%88%D0%B0%D0%B2-news735217.html", "text": "Съперничествата между партиите от „Обединени патриоти“ не застрашават стабилността на управляващото мнозинство. Тя е гарантирана от гъвкавия характер на коалиционното споразумение около програмата за управление на правителството. По отношение на приоритетите и мерките в програмата коалиционните партньори са поели категоричен ангажимент, но по отношение на всички други теми отделните партии имат възможността да отстояват самостоятелна позиция, без да очакват или изискват подкрепата на останалите. Изострянето на тона между НФСБ, „Атака“ и ВМРО отразява навлизането им в предизборна кампания. По всичко изглежда, че в зависимост от собствените си приоритети трите партии се подготвят за предстоящите европейски или местни, но не и за предсрочни парламентарни избори. Те са изправени пред общ проблем, свързан с участието им в това коалиционно управление. Рискът от загуба на различимост пред собствените им избиратели е реален. Ако през следващата една година не успеят да се позиционират правилно, някои от тях могат и да не успеят да излъчат свои представители в Европейския парламент и местната власт. Всеки конкретен повод ще бъде използван за увеличаване на собствената разпознаваемост. Размяната на реплики по повод на изказването на руския патриарх бе само една подходяща възможност. Критиката на Валери Симеонов бе по отношение на личността на патриарха и неговото поведение като предстоятел на Руската православна църква. Лидерът на НФСБ не коментира външната политика на Кремъл, но отговорът на Волен Сидеров, макар и формално насочен към вярата и Църквата, се вписа напълно в ненужно агресивната предизборна пропаганда на президента Путин. Телевизията на „Атака“ транслира най-разпознаваемите образци на тази пропаганда и в това отношение няма съмнение, че партията ще продължи да разчита на проруския си профил. Макар и в по-малка степен, ВМРО също търси място в това пространство, но предпочита да доказва позициите си на дело, а не само на думи. Съперничеството по отношение на избирателите, които са чувствителни по отношение на темата Русия, ще продължи и дори ще се задълбочава през следващите месеци, без това да води до политически трусове в управляващата коалиция. НФСБ се опитва да запази своя профил встрани от проруската пропаганда и това концентрира все повече директни атаки срещу партията и нейния лидер. И трите политически формации си дават сметка, че избирателите, които биха искали да представляват, разбират патриотизма, макар и парадоксално, като пряко свързан с руската тема. Всичко това нямаше да има толкова съществено значение, ако БСП не беше направила своя избор в същата посока. „Майската линия“ на Корнелия Нинова, за разлика от „априлската“ на предшествениците ѝ, форсира едновременно носталгията по тоталитарния режим, гръмогласно противопоставяне срещу ГЕРБ и плътно следване на съвременната кремълска, антиевропейска пропаганда. Първият резултат от това бе по-ниският електорален резултат, който получи предизборната коалиция „Обединени патриоти“ на парламентарните избори. Тяхната подкрепа за независимия кандидат Радев на президентските избори създаде впечатление за сътрудничество със социалистите сред избирателите им, които предпочетоха да се върнат към БСП, отколкото да подкрепят тях. Към съперничествата между Патриотите все по-често ще се добавя и конкуренцията на БСП. Разрушителният ефект на този резонанс се усети по отношение на противопоставянето срещу ратификацията на Конвенцията на Съвета на Европа. Въпреки че ВМРО първа се обяви против, социалистите успяха да изненадат дори и европейските си партньори, превръщайки се в по-гръмогласни и непримирими говорители на тази теза. Патриотите не успяха да си върнат нито авторството, нито лидерската роля по отношение на отхвърлянето на ратификацията, а това само задълбочи тревогата за загубата на собствения им образ. Партньорството с ГЕРБ изисква много активна и последователна политическа работа от всяка партия. „Обединени патриоти“ беше и остана само предизборна коалиционна формула. Преди парламентарните избори зад тази коалиция застанаха още поне петнадесетина политически партии и движения. Но след изборите не последва никакво усилие тази предизборна формула да бъде развита нито в организационен, нито в политически план. Натрапваното сравнение с Реформаторския блок от предишното коалиционно управление, доминирано от ГЕРБ, не е достоверно. Партиите в РБ направиха опит да изградят единен политически субект, но се провалиха, първо, в това, а след това и в управлението. Тук подобно усилие напълно липсва – ВМРО, „Атака“ и НФСБ остават самостоятелни политически субекти, които все по-трудно намират общи позиции помежду си. Скандализирането на темата за продажбата на акции от „ЧЕЗ – България“ откри нови пространства, в които предимно „Атака“, но и останалите Патриоти трябваше да се борят за собственото си политическо наследство. БСП все по-агресивно навлиза в полето на националистите и това задълбочава разногласията помежду им. Освен като електорална конкуренция БСП се опитва да дестабилизира управляващата коалиция, подчертавайки сходните си позиции с Патриотите. Очертаващото се съревнование между ОП и БСП по отношение на това кой в по-голяма степен настоява за национализация, патриотизъм и отпадането на санкциите срещу руската олигархия работи повече в полза на социалистите, отколкото на участниците в управляващата коалиция. ГЕРБ ще продължат да търсят всяка възможност за постигане на съгласие по собствените си приоритети и ако Патриотите не успеят да излязат навреме от безсмислената конкуренция с БСП и съревнованието помежду си, могат да се окажат в деликатна ситуация. Още повече че други политически субекти в това пространство отново се опитват да оспорят автентичното им представителство по отношение на съществени за тях групи от избиратели. Примерът с протестите в Пловдив бе само поредно доказателство, че конкуренцията в националистическото пространство не е останала в миналото. Сподели:", "date": "2018.03.15", "title": "САМО В ПИК! Проф. Антоний Гълъбов с ексклузивен коментар: Кавгата при Патриотите не застрашава властта"}
{"url": "http://pik.bg/%D0%BD%D0%B8%D1%89%D0%BE-%D0%BD%D0%BE%D0%B2%D0%BE-%D0%BD%D0%B0%D0%B4%D1%83%D0%B2%D0%B0%D1%82-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D0%B0%D0%B3%D0%BD%D0%B5%D1%88%D0%BA%D0%BE%D1%82%D0%BE-%D0%B8-%D1%8F%D0%B9%D1%86%D0%B0%D1%82%D0%B0-%D0%B7%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-news735109.html", "text": "Очаква се агнешкото месо да поскъпне за Великденските празници. Причината за това е липсата на агнета, защото тази година празникът е по-рано и не съвпада с размножителния период на животните, съобщава БНТ. За Великден се очаква да поскъпнат и яйцата. В момента в Бургас килограм агнешко се продава за 11 лева за килограм. Според търговците обаче, цената няма да се запази за празниците. Предполагам, че агнешкото месо ще поскъпне, каза пред камерата на националната телевизия продавачът Мариана Христова. Очакваното поскъпване е с 4-5 лева за килограм. Заради това повечето от хората ще се лишат от него на празничната трапеза. „Ако е по 16 лева, няма да купя“, каза един от анкетираните. Не вземаме по 1000 лева заплати, че да си позволим толкова скъпо месо, добавя бургазлийка. „Стига с тези поскъпвания! Умориха ни. Ако паднат цените, няма нужда да увеличават пенсиите“, коментира пенсионер. За да не нарушат традицията, някои бургазлии ще си купят само по килограм агнешко месо. Очаква се на празника цената на яйцата да достигне 30 стотинки за брой. Сподели:", "date": "2018.03.15", "title": "НИЩО НОВО! Надуват цените на агнешкото и яйцата за Великден"}
{"url": "http://pik.bg/%D0%BF%D1%80%D0%B8%D0%B3%D0%BE%D1%82%D0%B2%D0%B5%D1%82%D0%B5-%D1%81%D0%B5-%D0%BA%D0%B0%D0%B7%D0%B0%D1%85%D0%B0-%D0%BA%D0%BE%D0%B3%D0%B0-%D0%B2%D1%8A%D1%80%D1%82%D0%B8%D0%BC-%D1%87%D0%B0%D1%81%D0%BE%D0%B2%D0%BD%D0%B8%D1%86%D0%B8%D1%82%D0%B5-%D1%81-%D1%87%D0%B0%D1%81-%D0%BD%D0%B0%D0%BF%D1%80%D0%B5%D0%B4-news735204.html", "text": "На 25 март, в 3 часа през нощта се въвежда лятното часово време. Това информира днес Институтът по метрология. Часовниците ще бъдат преместени с един час напред. На 28 октомври пък ще стане връщането към астрономическото време в 4 часа през нощта. Тогава часовниците ще бъдат върнати час назад. Сподели:", "date": "2018.03.15", "title": "Пригответе се! Казаха кога въртим часовниците с час напред"}
{"url": "http://pik.bg/%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BD%D0%B0%D1%83%D1%87%D0%BD%D0%B0-%D0%BE%D0%B1%D1%89%D0%BD%D0%BE%D1%81%D1%82-%D0%B2-%D0%B5%D0%B2%D1%80%D0%BE%D0%BF%D0%B0-%D0%B8-%D0%B8%D0%BD%D0%BE%D0%B2%D0%B0%D1%82%D0%BE%D1%80%D0%B8-%D0%BE%D1%82-%D0%BA%D0%BE%D1%80%D0%B5%D1%8F-%D0%BF%D1%80%D0%B8%D1%81%D1%82%D0%B8%D0%B3%D0%B0%D1%82-%D0%B2%D1%8A%D0%B2-%D0%B2%D1%83%D0%B7%D1%84-%D0%BD%D0%B0-%D0%BD%D0%B0%D1%83%D1%87%D0%BD%D0%B0-%D0%BA%D0%BE%D0%BD-news735232.html", "text": "Конференцията е на тема „Корейският иновационен модел, моделът за технологична комерсиализация на Фраунхофер и уроци за България“ и ще се проведе на 20 март Висшето училище по застраховане и финанси (ВУЗФ) ще бъде домакин на международен научен форум, който ще събере на едно място преподаватели, учени от България и Корея и представители на най-голямата научна общност в Европа – германския институт „Фраунхофер“. Темата на форума е „Корейският иновационен модел, моделът за технологична комерсиализация на Фраунхофер и уроци за България ”. Той се организира от Министерството на образованието и науката и Посолството на Република Корея в България и ще се проведе на 20 март 2018 г. от 14 часа в 501 зала на ВУЗФ. Събитието има за цел да покаже добрите практики от ефективното партньорство между бизнес, наука и технологии, които изграждат една от най-иновативните икономики в световен мащаб. По време на форума ще бъдат засегнати теми, свързани с предизвикателствата пред българския иновационен модел и ролята на Корейския иновационен център-Берлин в корейския иновационен модел. Ще бъде разгледана иновационната програма Корея-Германия-Полша, както и моделът за технологична комерсиализация на германския институт „Фраунхофер“. Участници и гости в еднодневната научна конференция ще бъдат д-р Джи Сеок Ко - президент на Корейския иновационен център – Берлин , д-р Щефан Прайслер и проф. Базедов от германския институт „Фраунхофер“, и доц. д-р Евгени Евгениев - зам.ректор по европейски проекти и продължаващо обучение във ВУЗФ и делегат в Европейския стратегически форум за научна инфраструктура. Събитието ще бъде модерирано от проф. Иван Димов, зам.-министър на образованието и науката. Приветствено слово към участниците в конференцията ще отправят Н.пр. Красимир Вълчев - министър на образованието и науката на Република България, H.пр. Шин Буунам - посланик на Република Корея в България и доц. д-р Григорий Вазов-ректор на ВУЗФ. Сподели:", "date": "2018.03.15", "title": "Най-голямата научна общност в Европа и иноватори от Корея пристигат във ВУЗФ на научна конференция"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B5-%D1%81%D0%B0%D0%BC%D0%BE%D1%83%D0%B1%D0%B8%D0%BB%D0%B0%D1%82%D0%B0-%D1%81%D0%B5-%D1%81%D1%82%D1%8E%D0%B0%D1%80%D0%B4%D0%B5%D1%81%D0%B0-%D0%B2-%D1%83%D0%B3%D0%B0%D0%BD%D0%B4%D0%B0-%D0%B2%D1%8A%D0%BD%D1%88%D0%BD%D0%BE-%D0%BF%D1%80%D0%BE%D0%B2%D0%B5%D1%80%D1%8F-news735230.html", "text": "Eлена Йончева, на 46 г. от Русе е стюардесата, загинала в Уганда при падане от самолет на Емирейтс, научи ПИК. От Външно засега нямат информация за инцидента. \"В момента проверяваме информацията за починала българска стюардеса в Уганда. Свързали сме се с посолството на територията на страната, те сега установяват връзка с местните власти и съвсем скоро ще имаме информация\", заявиха от там пред ПИК. Припомняме, че по-рано днес излезе информация, че българска стюардеса е починала след падане от борда на самолет \"Боинг 777\" на авиокомпания \"Емирейтс\" на летището Ентебе в Уганда. От информации в световните медии става ясно, че стюардесата се е самоубила. Свидетели разказват, че преди да посегне на живота си, българката се скарала с екипажа на самолета. По информация на Кепитъл ФМ, една от най-големите радиостанции в Уганда, българката се казва Елена Йончева. Тя е починала около месец преди рождения си ден, който е на 10 април. Тогава тя е щяла да навърши 47 години. От авиокомпанията заявяват, че оказват цялата възможна подкрепа и грижи за засегнатия екипаж и ще сътрудничат с всичко възможно на властите по разследването, предаде alarabiya.net. Сподели:", "date": "2018.03.15", "title": "ЕКСКЛУЗИВНО И ПЪРВО В ПИК! Елена Йончева е самоубилата се стюардеса в Уганда! Външно проверява случая (СНИМКИ 18+)"}
{"url": "http://pik.bg/%D0%BD%D1%8F%D0%BA%D0%BE%D0%B9-%D0%B4%D0%B0-%D0%BE%D0%B7%D0%B0%D0%BF%D1%82%D0%B8-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-news735235.html", "text": "Много харесвам президента Румен Радев и гласувах с голяма надежда за него. До момента той не ме е разочаровал с нито едно свое изказване или действие. Държи се като истински ас и в политиката. Винаги заема мъдра позиция и застава на страната на народните интереси. Обаче жена му Десислава Радева според мен определено му петни реномето. И аз имам фейсбук, внуците ми направиха и следя какво се пише там. Включително чета и изявленията на президентшата, които често са доста свободни и предизвикателни. Не може съпругата на държавния глава да пише лекомислени текстчета в интернет. Тя трябва да се държи на висотата на положението си и да пази достойнството на президента. Ето например за Осми март крайно непремерено тя написала: „Защо мъжът не може едновременно да е красив и интелигентен? Защото тогава ще е жена“. Не се ли сеща тя, че думите ѝ имат голям отзвук и всеки ще се запита нейният собствен мъж красив ли е, или интелигентен, или пък обратното. Защото явно според нея не може да е и двете. Така първата дама принизява авторитета на мъжа си, а това е недопустимо. Време е някой да се намеси и да я спре. И тя да застане на крачка зад президента, където ѝ е мястото. Сподели:", "date": "2018.03.15", "title": "Някой да озапти жената на президента"}
{"url": "http://pik.bg/%D0%B4%D0%B0%D0%BD%D1%81-%D0%B0%D1%80%D0%B5%D1%81%D1%82%D1%83%D0%B2%D0%B0-%D1%82%D0%BE%D0%BF-%D1%87%D0%B8%D0%BD%D0%BE%D0%B2%D0%BD%D0%B8%D0%BA-%D0%BE%D1%82-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D0%BF%D1%80%D0%B8%D0%B1%D1%80%D0%B0%D1%85%D0%B0-%D0%BD%D0%B0-%D1%82%D0%BE%D0%BF%D0%BB%D0%BE-%D1%88%D0%B5%D1%84%D0%B0-%D0%BD%D0%B0-%D0%BA%D0%B0%D1%81%D0%B0%D1%82%D0%B0-%D0%B2-%D0%BB%D0%BE%D0%B2%D0%B5%D1%87-news735282.html", "text": "Директорът на Районната здравна каса в Ловеч Антонио Маринов е арестуван при акция на ДАНС и полицията. Името му е свързано с даването на разрешително за новата частна болница в града, за което свиделства и  стенограмата на заседанието на Надзорния съвет на касата на 4 октомври, пише ловешкият сайт lovechtoday.eu. В момента се извършват разпити на служители на РЗОК – Ловеч. Говорителят на Окръжна прокуратура в Ловеч Кирил Петров съобщи, че Маринов е задържан за срок от 24 часа за длъжностно престъпление по образувано досъдебно производство за злоупотреби със средства на Здравната каса. С разрешение на Окръжния съд в Ловеч е извършено претърсване в сградата на РЗОК в Ловеч, като са иззети документи. Разпитани са и служители. Утре ще стане ясно дали Антонио Маринов ще остане в ареста. Сподели:", "date": "2018.03.15", "title": "ДАНС арестува топ чиновник от здравеопазването! Прибраха на топло шефа на касата в Ловеч"}
{"url": "http://pik.bg/%D0%B4%D0%B5%D1%81%D0%B5%D1%82%D0%BA%D0%B8-%D1%85%D0%B8%D0%BB%D1%8F%D0%B4%D0%B8-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0%D1%82-%D0%B2-%D0%BC%D0%B0%D1%80%D1%88-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D0%BE%D1%80%D0%B1%D0%B0%D0%BD-news735292.html", "text": "Десетки хиляди хора участват в марш в центъра на Будапеща в подкрепа на третия мандат на премиера Виктор Орбан след изборите през април, съобщава \"Ройтерс\", цитирана от Нюз.бг. Мнозина от тях подкрепят твърдата му позиция по въпроса за имиграцията. Към демонстрантите се присъединиха хиляди поддръжници на управляващата полска партия \"Право и справедливост\". Участниците в марша не се уплашиха от дъжда и преминаха през мост над река Дунав в центъра на унгарската столица, носейки лозунги като \"Унгария защитава Европа\" и \"Ние сме с вас, Виктор\". \"Той (Виктор Орбан) не се страхува от големите сили в ЕС и се осмелява да плува срещу течението\", каза 51-годишен унгарец, облечен с традиционни унгарски дрехи от XVI век. \"Той защитава интересите на унгарците\", добави унгарецът. Организаторите на мероприятието докараха хора от провинцията за марша, който съвпада с национален празник, свързан с революцията в Унгария през 1848 г. Очаква се Орбан да говори пред събралото се множество пред парламента. В същото време опозицията и студентски организации са запланували контрапротести. Партия Фидес - Унгарски граждански съюз на Орбан е на власт от 2010 г. Сподели:", "date": "2018.03.15", "title": "Десетки хиляди ще участват в марш в подкрепа на Орбан"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%88%D0%B5%D1%84%D0%BE%D0%B2%D0%B5-%D0%BD%D0%B0-%D0%B8%D0%BD%D0%B5%D1%80%D0%BA%D0%BE%D0%BC-%D0%BD%D0%B0-%D1%84%D0%BE%D1%80%D1%83%D0%BC-%D0%B2-%D1%81%D0%BE%D1%84%D0%B8%D1%8F-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D1%87%D0%B5%D0%B7-%D1%81%D0%B5-%D0%BF%D0%B5%D1%87%D0%B5-news735175.html", "text": "„Инерком” все още не работи по възможните сценарии за участие на българската държава в сделката за ЧЕЗ. Това стана ясно от обясненията на председателя на борда на директорите на „Инерком” Милена Стоева пред журналисти преди форум с участието на еврокомисаря по енергетиката Марош Шефчович. От думите на Стоева стана ясно, че топката е в полето на ЧЕЗ и евентуалното участие на българската държава зависи основно от чешката компания. Финансовият консултант по сделката Веселин Захариев обясни, че в момента се водят преговори по структурирането на финансирането на покупката. Не коментираха детайли, но работят по сроковете, фиксирани по вече подписания договор за продажба. Все още се уточнява в какво съотношение ще е финансирането от собствен капитал и заеми на сделката. От думите им стана ясно, че дружеството им не може да участва в арбитража срещу държавата ни, но не коментираха има ли клауза да съдействат с документи за ЧЕЗ в хода на делото. От „Инерком” обясниха, че процедурата пред КЗК стандартно е 25 работни дни, но може да бъде удължена до 3 месеца. Сподели:", "date": "2018.03.15", "title": "ПЪРВО В ПИК! Шефове на \"Инерком\" на форум в София! Сделката за ЧЕЗ се пече"}
{"url": "http://pik.bg/%D0%B3%D1%8A%D0%BB%D1%8A%D0%B1%D1%87%D0%B5%D1%82%D0%B0-%D0%B2-%D0%BD%D1%8E-%D0%B9%D0%BE%D1%80%D0%BA-%D0%B5%D0%BC%D0%B8%D0%BB%D0%B8%D1%8F-%D1%81%D0%B8%D1%8F%D0%B5-%D0%B2-%D0%BE%D0%B1%D1%8F%D1%82%D0%B8%D1%8F%D1%82%D0%B0-%D0%BD%D0%B0-%D0%B6%D0%BE%D1%80%D0%B6-%D1%81%D0%BD%D0%B8%D0%BC%D0%BA%D0%B8-news735295.html", "text": "Фолк певицата Емилия и новия ѝ мъж Жорж Башур си пуснаха снимки от Америка, където отлетяха преди дни. Заради пътуването звездата отмени няколко свои участия и повери децата си Иван и Мира на майка си. В момента влюбените гълъбчета са в Ню Йорк, но според запознати ще посетят и други дестинации до края на престоя си в страната на неограничените възможности. Припомняме, че Емилия и Жорж се сгодиха преди няколко седмици. Певицата получи пръстен с десет диаманта. Очаква се в най-скоро време двойката да обяви дата за сватба. Сподели:", "date": "2018.03.15", "title": "ГЪЛЪБЧЕТА В НЮ ЙОРК! Емилия сияе в обятията на Жорж (СНИМКИ)"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D1%81-%D1%82%D0%B0%D0%B9%D0%BD%D0%B0-%D1%81%D0%B2%D0%B0%D1%82%D0%B1%D0%B0---%D0%B5%D1%82%D0%BE-%D0%BA%D0%BE%D0%B9-%D0%B5-%D0%BF%D1%8A%D1%80%D0%B2%D0%B8%D1%8F%D1%82-%D0%B9-%D1%81%D1%8A%D0%BF%D1%80%D1%83%D0%B3-%D0%B4%D0%BE%D1%87%D0%BE-news735213.html", "text": "Елена Йончева неведнъж се е обявявала против сватбите и винаги е предпочитала да съжителства с мъжете до себе си без подпис. Депутатката от БСП развила страх да се види като булка след провала на първия си брак, който за нея бил грешка на младостта. Единственият мъж, успял да опитоми и отведе своенравната Елена до олтара, е социологът Дочо Михайлов. Двамата били състуденти в Московския университет през 90-те години, когато Елена следвала журналистика, а той – социална психология. Интересното е, че любовта им пламнала пред очите на следващия важен мъж в живота ѝ – Сергей Станишев. Всички те се сдушили по българска линия и започнали да дружат заедно в извънкласно време, като към тяхната компания се присъединил и Ники Кънчев, с когото Йончева продължава да поддържа топло приятелство повече от 25 години. Мистър „Стани богат“ също присъствал на сватбата на Йончева, която се случила само три години след началото на романа ѝ с Дочо. За да угоди на семейството и роднините си, журналистката облякла бяла рокля и се врекла във вечна вярност на силистренеца, който е потомък на един от най-известните ни революционери и носи негово име, в софийски храм. Тържеството било съвсем скромно и макар първоначално всичко да тръгнало по мед и масло, само 2 години след встъпването в брак Елена пожелала да напусне съпруга си, привлечена от идеята да прави голяма кариера. Разводът бил по взаимно съгласие и преминал изключително цивилизовано, като нито един от двамата съпрузи нямал претенции към другия. Разочаровани от развоя на събитията останали само роднините им, които вече се готвели да гледат бебе. Тези на Дочо скоро увеличили числеността си, защото малко след раздялата с Йончева той срещнал настоящата си съпруга, оженил се повторно и станал баща. С Елена обаче отдавна прекъснали контакт и се срещали само случайно или на другарски срещи на випуска, с който се дипломирали. Единственият коментар, който журналистката някога е правила по темата, е лаконичното: „Опарих се!“, което явно показва отношението ѝ към брака днес. Първият ѝ мъж не ѝ се разсърдил, че малко след това тя започнала връзка с бившия премиер Сергей Станишев, с когото изкараха половин брак. От всички половинки на депутатката обаче семейството ѝ харесвало най-много настоящия ѝ любим и баща на сина ѝ – Пламен Тодоров. „Сестра ми е изключително щастлива с Пламен. От много време не съм я виждал така сияеща. Пламен е човек, който не ежеминутно, а ежесекундно ѝ обръща внимание. Дарява я с много нежност и грижи. Има невероятно чувство за хумор“, коментира братът на Йончева – Иван. По негови думи Станишев също бил веселяк, но когато бил с Елена, на нея ѝ било много тежко. „Много пъти Сергей не е имал възможност да ѝ отдели достатъчно внимание. Връщаше се късно и работеше по цели нощи“, споделя още Иван. Сподели:", "date": "2018.03.15", "title": "СЕНЗАЦИЯ В ПИК И \"РЕТРО\"! Елена Йончева с тайна сватба - ето кой е първият й съпруг Дочо"}
{"url": "http://pik.bg/%D0%BD%D1%8F%D0%BC%D0%B0-%D0%BF%D1%80%D0%BE%D1%88%D0%BA%D0%B0-%D0%B3%D0%BB%D0%BE%D0%B1%D0%B8%D1%85%D0%B0-%D0%BD%D0%B8%D1%8F%D1%82-%D0%BA%D0%BE%D0%B9%D1%82%D0%BE-%D0%B8%D0%B7%D1%81%D0%B8%D0%BF%D0%B0-%D0%B1%D0%BE%D0%BA%D0%BB%D1%83%D0%BA-%D0%B2-%D0%BA%D1%80%D0%B0%D0%BA%D0%B0%D1%82%D0%B0-%D0%BD%D0%B0-%D0%BF%D0%BE%D1%81%D0%BB%D0%B0%D0%BD%D0%B8%D1%86%D0%B8%D1%82%D0%B5-%D0%B2%D1%87%D0%B5%D1%80%D0%B0-%D1%80%D0%BE%D0%BC%D1%8A%D1%82-%D0%BE%D1%82-%D1%81%D1%82%D0%BE%D0%BB%D0%B8-news735212.html", "text": "Опитът за \"боклуджийски бунт” на Ният Мурат от \"Столипиново” завърши с глоба от 50 лева. Вчера той изсипа демонстративно кофа със смет до портала на детска градина \"Лилия” пред очите на вечно усмихнатите швейцарски посланици. \"Чиновник от \"Чистота” ме извика е ми написа глобата! Защо?”, попита Ният, който обясни действията си вчера като спонтанен протест против това, че кварталът му е мръсен. Той дори показа на \"Марица.бг\" отводнителна шахта, покрита с мукава, която той и другите от махалата направили. \"Иначе ще потънеш до кръста”, обясни тогава той. \"Фишът е съставен и връчен фиш по член 23, алинея 1, точка 4 от Наредбата за управление на отпадъците на територията на Община Пловдив”, обясниха от ОП „Чистота”. \"Нарушителят Ният Мурад призна, че живее в незаконна къща и никога не е плащал данъци и такса-смет. В пространството на незаконни обекти няма инфраструктура, подходяща за обслужването на контейнерите за битови отпадъци“, коментира директорът на ОП „Чистота“ Иван Стоянов. Той подчерта, че \"Столипиново“ е единственият пловдивски квартал, в който едрогабаритна почистваща техника работи дори в събота и неделя и се извършва всекидневна дезинфекция на съдовете за смет. Сподели:", "date": "2018.03.15", "title": "НЯМА ПРОШКА! Глобиха Ният, който изсипа боклук в краката на посланиците вчера. Ромът от Столипиново живеел в незаконна къща и не плащал данъци"}
{"url": "http://pik.bg/%D1%81%D0%B0%D0%BC%D0%BE%D0%BB%D0%B5%D1%82-%D0%B8%D0%B7%D1%81%D0%B8%D0%BF%D0%B0-%D0%B7%D0%BB%D0%B0%D1%82%D0%BD%D0%B8-%D0%BA%D1%8E%D0%BB%D1%87%D0%B5%D1%82%D0%B0-%D0%B2-%D1%8F%D0%BA%D1%83%D1%82%D1%81%D0%BA-news735214.html", "text": "Товарен самолет АН-12, превозващ 9 тона злато, изсипа част от товара си на летището в Якутск, съобщават руски медии. Люкът на самолета се отворил неочаквано и на пистата изпаднали стотици златни кюлчета, по 20 кг всяко. Съобщава се, че са събрани 172 кюлчета, но не е ясно дали всички изпаднали златни късове са прибрани. Самолетът е летял от мина „Купол“ в Якутия за Красноярск с междинно кацане за зареждане в Якутск. Сподели:", "date": "2018.03.15", "title": "Самолет изсипа златни кюлчета в Якутск "}
