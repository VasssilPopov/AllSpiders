{"url": "http://pik.bg/%D0%B3%D0%B0%D0%B1%D0%B8-%D0%BF%D0%B5%D1%82%D1%80%D0%BE%D0%B2%D0%B0-%D0%BE%D1%82%D0%BF%D0%B0%D0%B4%D0%BD%D0%B0-%D0%B2-%D0%BA%D0%B2%D0%B0%D0%BB%D0%B8%D1%84%D0%B8%D0%BA%D0%B0%D1%86%D0%B8%D0%B8%D1%82%D0%B5-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-news732144.html", "text": "Българката Габриела Петрова не успя да преодолее квалификациите в тройния скок на световното първенство по лека атлетика в зала в английския град Бирмингам. Тя се класира на 11-о място в коронната си дисциплина. Европейската вицешампионка на закрито от Прага 2015 Петрова завърши участието си в надпреварата с лично постижение за сезона от 13.91 метра. Тя направи фаулове в първите си два опита, но все пак успя да се събере и да запише резултат в третия. Той обаче не й позволи да влезе сред първите осем и да продължи надпреварата. На българката не достигнаха 13 сантиметра, за да стигне до битката за медалите, акцентира \"Новспорт\". Сподели:", "date": "2018.03.03", "title": "Габи Петрова отпадна в квалификациите на Световното"}
{"url": "http://pik.bg/%D0%BF%D0%B0%D0%B4%D0%B0%D1%82-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D0%BD%D0%BE%D1%89%D1%83%D0%B2%D0%BA%D0%B8%D1%82%D0%B5-%D0%B2-%D0%BF%D0%B0%D0%BC%D0%BF%D0%BE%D1%80%D0%BE%D0%B2%D0%BE-news732029.html", "text": "В първите дни на месец март снежната покривка на Пампорово е над метър, температурите са малко под нулата, а времето обещава слънце и разкъсана облачност - отлични условия за ски. Луксозни 5-звездни хотели в комплекса пък пускат специални оферти за месец март, съобщава Трафикнюз. В периода 4 март – 10 април нощувка, закуска и лифт карта в хотел „Орловец“ излиза едва 97 лв на човек в двойна стая, като при резервация за 5 и 7 нощувки има допълнителни намаления. Същата оферта в хотел „Перелик“ за периода 05.03.-31.03. е на цена от 109 лв. Имайте предвид, че промоциите са валидни при плащане минимум пет дни преди датата на резервацията, така че трябва да действате бързо. Любителите на планината, които не карат ски могат да се възползват и от офертите за нощувки. Така нощувка със закуска в „Орловец“ излиза 55 лв, а в „Перелик“ - 65 лв. Разнообразни пакети предлагат също вечеря и пълен пансион, в зависимост от предпочитанията ви. Петзвездната бутикова вила „Арфа“ също предлага промоционални цени за периода 03.03.-31.03. Двойната стая е между 350 и 430 лв, в зависимост от броя на нощувките. В цената е включено ползване на вътрешен басейн с топла вода до 30С с джакузи секция, както и на СПА център - сауна, парна баня и фитнес. Сайтовете за групово пазаруване също предлагат примамливи оферти. Нощувка със закуска и вечеря, ползване на отопляем басейн и СПА, дори трансфер до началната станция на лифта в хотел „Белвю Ски и СПА“ 4* и Хотел „Пампорово“ 5* излизат между 50 и 60 лв на човек до края на март. Десетки са и по-евтините нощувки в среден клас хотели, които излизат между 30 и 40 лв на човек. В апартхотелите цените също падат. В комплекс „Замъка“ можете да спите за 40 до 45 лв на човек в студио, със закуска ако резервирате онлайн. Стандартният минимален пакет за март е за двойна стая за три нощувки на стойност 291 лв. Комплексът предлага и специални промоции по случай 8 март - настаняване за двама за две нощувки със закуски, бутилка вино, запалена камина в апартамента, една празнична вечеря на 8-ми март, ползване на паркинг, фитнес уреди, съхранение на собствена ски екипировка в гардероба на Комплекса, туристическа такса и застраховка - всичко това за 230 лв. Десетки чужденци работят като... Снежната покривка в Пампорово достигна 150 см в района на... Сподели:", "date": "2018.03.03", "title": "Падат цените на нощувките в Пампорово"}
{"url": "http://pik.bg/%D0%B3%D0%BE%D0%BB%D1%8F%D0%BC-%D1%83%D0%B4%D0%B0%D1%80-%D0%B7%D0%B0%D0%BB%D0%BE%D0%B2%D0%B8%D1%85%D0%B0-13-%D1%82%D0%BE%D0%BD%D0%B0-%D0%BA%D0%BE%D0%BA%D0%B0%D0%B8%D0%BD-%D0%B2-%D1%80%D0%B8%D0%BE-%D0%B4%D0%B5-%D0%B6%D0%B0%D0%BD%D0%B5%D0%B9%D1%80%D0%BE-news732102.html", "text": "Полицията в Рио де Жанейро откри 1,3 тона кокаин в контейнери на пристанището, съобщи телевизионният канал \"Глобу\", цитиран от ТАСС. \"Смятаме, че това е най-голямата в историята пратка кокаин, конфискувана в Рио де Жанейро, и една от най-големите в историята на Бразилия\", заяви в телевизионен ефир следователят Фабрисиу Оливейра. Наркотикът бил разпределен в 48 пакета в два контейнера. Полицейски кучета открили кокаина, въпреки че контрабандистите били сложили в контейнерите подправки, за да прикрият характерната миризма на наркотика. Собствениците на контейнерите още не са установени. По случая се води разследване. Сподели:", "date": "2018.03.03", "title": "ГОЛЯМ УДАР! Заловиха 1,3 тона кокаин в Рио де Жанейро"}
{"url": "http://pik.bg/%D1%80%D1%83%D0%BC%D1%8A%D0%BD%D1%81%D0%BA%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D0%BD%D0%B8%D0%B5-%D1%81%D0%BC%D0%B5-%D0%B3%D0%B0%D1%80%D0%B0%D0%BD%D1%82-%D0%BD%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%B2-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-news732096.html", "text": "ТАСС Румъния укрепва своите отбранителни способности, защото е „най-важната опора и гарант на сигурността в Черно море“. Това, съгласно Radio Romania International, е заявил в петък министърът на отбраната на Румъния Михай Фифор, по време на посещението на 81-а механизирана бригада „Генерал Григоре Белан“ в град Бистрица, предава , цитирани от \"Фокус\". „Като страна-членка на НАТО и предвид стратегическото ни партньорство със САЩ, ние сме много внимателни и загрижени за това, което се случва в Черно море“, заяви Фифор, в отговор на въпрос за новото руско въоръжение и конкретно за междуконтиненталната ракета „Сармат“. „Смятаме, че Румъния в момента е най-важната опора и гарант на сигурността в Черно море и затова укрепваме нашите отбранителни способности“. „Знаем, че имаме много добре обмислена програма, според която, във всеки един момент можем да покажем, че ние, като военен съюз, сме добре подготвени тук, в Черно море“, заяви румънският министър. „В момента всички наши сили са операционни и в съответствие с важните програми за снабдяване, ние продължаваме да разширяваме възможностите на румънската армия в областта на отбраната и сдържането в Черно море“. „Практически, Русия е съсед на Румъния в Черно море и искам да кажа, че се води доста интензивна хибридна война, която се усеща и в Румъния“, подчерта Фифор. „Не говоря за кибер-войната, която също е налице. Румънската армия е готова да посрещне тези предизвикателства и смятаме, че в момента ние се справяме блестящо с това“. Пореден жесток скандал се разгаря с нискотарифната... Сподели:", "date": "2018.03.03", "title": "Румънският министър на отбраната се похвали: Ние сме гарант на сигурността в Черно море"}
{"url": "http://pik.bg/%D0%BA%D1%83%D0%B1%D1%80%D0%B0%D1%82-%D0%BF%D1%83%D0%BB%D0%B5%D0%B2-%D0%B7%D0%B0-%D0%B8%D1%81%D1%82%D0%B8%D0%BD%D1%81%D0%BA%D0%B8%D1%8F-%D0%BF%D0%B0%D1%82%D1%80%D0%B8%D0%BE%D1%82%D0%B8%D0%B7%D1%8A%D0%BC-%D0%B8-%D0%B3%D0%BE%D1%80%D0%B4%D0%BE%D1%81%D1%82%D1%82%D0%B0-%D0%BA%D0%BE%D0%B3%D0%B0%D1%82%D0%BE-%D1%81%D0%BB%D1%83%D1%88%D0%B0-%D1%85%D0%B8%D0%BC%D0%BD%D0%B0-news732053.html", "text": "Кубрат и Тервел Пулеви са символ за патриотизъм. Навръх 3 март Кубрат говори пред сутрешния блок на БТВ по случай 140 години от Освобождението на България. \"Патриотичният дух не е просто един урок, а едно цялостно възпитание, цялостна линия. Той се пренася, той се предава - каза Кубрат Пулев.- В известна степен името определя живота на човека. Така го чувствам със сърцето и душата си, това не е просто като политика-патриот. Това ми е любовта към България, към българският народ. Може би е от името , може би е не само от това, което са ме учили... може би е в поколенията. Баща ми е от с. Баня, Пловдивско и моите прадеди са едни от най-големите революционери. Когато бяхме малки се срамувахме от имената ни, никой не се казваше така и всички деца ни се подиграваха и ни се смееха. На по-късен етап, вече чак на 17 - 18 години, започнах да оценявам като някой каже човек Кубрат. До такава степен не вярваме в себе си и не ценим историята си. В България ще бъде все по-хубаво и по-хубаво. В момента все още е трудно, но България много ще разцъфне в следващите 10, 15, 20 години.\". По-големият от братята Пулеви коментира и развитието в профисионалния бокс на своя брат - Тервел. \"Добре се развива и всичко му върми по план - каза Кубрат Пулев. - Терлев е завършен боксьор и опасен боец. Има огромни перспективи за развитие\". Кубрат Пулев говори и за усещанията си, когато слуша националния химн. \"Националният химн е най-великото нещо, моята награда – заяви Кубрат Пулев. - Когато след победа ми вдигнат ръката, когато излизам на ринга, и преди това, и слушам химна, това е моята мотивация, това е моята сила. Маслото за моето сърце“. По повод 3 март и 140 години от Освобождението, по-големият от братя Пулеви отправи следното послание: \"Пожелавам на всички българи да бъдат патриоти не само на 3 март. Да водят децата си дали на Шипка, дали някъде другаде по този повод. Да им обръщат повече внимание. Да сте живи и здрави!\". Кубрат Пулев почти сигурно ще трябва да се оперира, след... Най-добрият български боксьор Кубрат Пулев използва... Сподели:", "date": "2018.03.03", "title": "Кубрат Пулев за истинския патриотизъм и гордостта, когато слуша химна"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%BC%D1%8A%D0%B6%D0%B5-%D0%B6%D0%B5%D0%BD%D1%88%D0%B5%D0%BD%D1%8A%D1%82-%D0%B2%D0%B4%D0%B8%D0%B3%D0%B0-%D0%BB%D0%B8%D0%B1%D0%B8%D0%B4%D0%BE%D1%82%D0%BE-news732125.html", "text": "С неотменния ход на възрастта при мъжете зачестяват проявите на редица здравословни проблеми, за облекчаването на които може да се разчита на лечебната сила на природата. Много данни в тази насока съществуват за позитивния ефект на женшена. Всички сме запознати с важността на физическата активност, съня и правилното хранене за мъжкото здраве във всяка възраст. Но прибавянето на продукти, съдържащи женшен, към ежедневният режим е допълнителна стъпка, с която всеки мъж може спокойно да заяви, че полага всички грижи за доброто си здраве. Установени са няколко позитивни ефекта на женшена върху здравословното състояние на мъжете. Подпомага справянето с еректилната дисфункция Между 5% и 10% от мъжете до 40-годишна възраст имат еректилна дисфункция, а с напредване на възрастта честотата на разпространение на сексуалните нарушения нараства. Това че те се разглеждат като естествено последствие от възрастта, не означава, че не може да се профилактират. Приемът на женшен е сред най-ефективните нехормонални средства за подобряване на мъжкото сексуално здраве. Регулира кръвната захар Независимо от възрастта си, мъжете е по-вероятно да развият диабет тип 2, в сравнение с жените. Освен това при мъжкия пол заболяването често се диагностицира и при по-нисък индекс на телесна маса. Сподели:", "date": "2018.03.03", "title": "САМО ЗА МЪЖЕ! Женшенът вдига либидото "}
{"url": "http://pik.bg/%D1%8E%D0%BD%D0%BA%D0%B5%D1%80-%D0%BD%D0%B5-%D0%B2%D0%B7%D0%B8%D0%BC%D0%B0%D0%BC%D0%B5-%D1%81%D1%82%D1%80%D0%B0%D0%BD%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news732159.html", "text": "Македонската информационна агенция. Председателят на Европейската комисия Жан-Клод Юнкер заяви след края на своята балканска обиколка, че няма натиск от страна на ЕС за решаване на спора за името между Македония и Гърция, предава „Натискът не е инструмент, който трябва да използваме. Ние насърчаваме Гърция и Бившата Югославска Република Македония да намерят решение за проблема за името, те са ангажирани в преговори, ние не трябва да се мешаме“, отбеляза Юнкер в свое интервю. Люксембургският политик обаче избегна да отговори на въпроса дали е оправдано искането от страна на Атина за промяна на македонската Конституция. Сподели:", "date": "2018.03.03", "title": "Юнкер: Не взимаме страна за името на Македония "}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D1%80%D0%B8%D0%B5%D0%BC%D0%B0-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BA%D0%B8%D1%80%D0%B8%D0%BB-news732161.html", "text": "прессекретариата на държавния глава. Президентът Румен Радев ще се срещне с Негово Светейшество Московския и на цяла Русия патриарх Кирил на 4 март 2018 г. от 15.00 часа на „Дондуков“ 2. Това съобщиха от Сподели:", "date": "2018.03.03", "title": "Румен Радев приема патриарх Кирил "}
{"url": "http://pik.bg/%D0%BA%D0%BE%D0%BC%D0%B0%D0%BD%D0%B4%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%BE%D0%B5%D0%BD%D0%BD%D0%BE%D0%B2%D1%8A%D0%B7%D0%B4%D1%83%D1%88%D0%BD%D0%B8%D1%82%D0%B5-%D1%81%D0%B8%D0%BB%D0%B8-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%B8%D0%B7%D0%B4%D0%B8%D1%80%D0%B2%D0%B0-%D1%81%D1%82%D1%80%D0%BE%D0%B3%D0%BE-%D1%81%D0%B5%D0%BA%D1%80%D0%B5%D1%82%D0%BD%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-news732121.html", "text": "Командването на Военновъздушните сили на Украйна е открило служебно разследване във връзка с изчезването на строго секретни документи в една военните части в страната, съобщава електронното издание RT, като се позовата на съобщение на пресцентъра на Военновъздушните сили в профила им във „Фейсбук“. „Информацията, която се появи в някои медии, за изчезнали документи с гриф „строго секретно“ се потвърждава. От командването на Военновъздушните сили веднага са започнали разследване във връзка с инцидента“, се казва в съобщението. Според информация на медиите, загубените документи са съвместни заповеди на Министерството на отбраната на Украйна и на Генералния щаб на Военновъздушните сили на Украйна за утвърждаване на инструкции за провеждане на мобилизация. Уточнява се, че изчезването на документите е било разкрито при проверка на 7 февруари. Украйна, както се оказа, е готова да прибере корабите си,... Сподели:", "date": "2018.03.03", "title": "Командването на Военновъздушните сили на Украйна издирва строго секретни документи"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BC%D1%8A%D0%B6-%D1%81%D0%B5-%D0%B7%D0%B0%D1%81%D1%82%D1%80%D0%B5%D0%BB%D1%8F-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%82-%D0%B2%D1%81%D0%B8%D1%87%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news732189.html", "text": "Истински ужас се случва в момента в Белия дом, след като мъж се е застрелял на в серевната част на парка. Всичко се разиграва около обед, като предизвиква истинкка паника. В момента състоянието на мъжа не е ясно, но според информация на \"Дейли мейл\" той е в безсъзнание когато полицията пристига на мястото. Не се знае е дали е откаран в болница! В момента президентът Доналд Тръмп, съпругата му Мелания и синът им Барън са на почивка в Мар-а-Лаго. Полицията във Вашингтон заяви, че мъжът сам се е застрелял, като не смятат, че има някаква изключителна заплаха. Сподели:", "date": "2018.03.03", "title": "ИЗВЪНРЕДНО В ПИК! Мъж се застреля в Белия дом, евакуират всички (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8-%D0%BA%D1%80%D0%B0%D0%B4%D0%B5%D0%BB%D0%B8-%D1%82%D0%BE%D0%BA%D0%B0-%D0%BD%D0%B0-%D0%B1%D0%B0%D0%B1%D0%B0-%D0%B8-%D0%B4%D1%8F%D0%B4%D0%BE-news732122.html", "text": "Фрапираща история с мистичен извънземен привкус разказа кметът на Ново село Тодор Атанасов, спомняйки си жалба на възрастна двойка. Двамата пристигнали при него в кметството и се оплакали, че сметката им за ток е много голяма. Като виновници за това посочили извънземните. Разказали на Атанасов, че всяка нощ съществата от чужда галактика кацали в двора, влизали в къщата им и  с приспособления като шишове се включвали към електромера, за да се зареждат, съобщава \"Марица\". След това изчезвали с извънземния си кораб с ослепителна светлина. Бабата и дядото не смеели да се намесят. Наблюдавали тайно пришълците, ала щом пристигнала високата сметка за ток, чашата на търпението им преляла и те потърсили Атанасов за помощ. Чудели се как да ги хванат да платят. Сподели:", "date": "2018.03.03", "title": "Извънземни крадели тока на баба и дядо"}
{"url": "http://pik.bg/%D0%B8%D0%BC%D0%B0%D1%82%D0%B5-%D0%BB%D0%B8-%D1%82%D0%B0%D0%B7%D0%B8-%D0%BB%D0%B8%D0%BD%D0%B8%D1%8F-%D0%BD%D0%B0-%D1%80%D1%8A%D0%BA%D0%B0%D1%82%D0%B0-%D0%BD%D0%B0%D1%80%D0%B8%D1%87%D0%B0%D1%82-%D1%8F-%D0%B0%D0%BD%D0%B3%D0%B5%D0%BB%D1%81%D0%BA%D0%B0-%D0%B8-%D0%BD%D0%BE%D1%81%D0%B8-%D0%BD%D0%B5%D1%89%D0%BE-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%BE-news732085.html", "text": "Наричат ​​я ангелска линия и рядко има някой, който я има на ръката си, а за тези с нея се казва, че са истински щастливци. Смята се, че хората, които имат тази линия на ръката имат ангел хранител, който пази в трудни ситуации. Линията е успоредна на линията на живота. Според някои специалисти, хората с ангелска линия лесно преминават препятствията и имат много късмет в любовта. От древни времена хората гадаят за живота си само с... Сподели:", "date": "2018.03.03", "title": "Имате ли тази линия на ръката? Наричат я ангелска и носи нещо специално!"}
{"url": "http://pik.bg/%D0%BA%D0%B0%D1%82%D0%BE-%D0%BA%D0%BC%D0%B5%D1%82-%D1%81%D0%BF%D0%B0%D1%81-%D0%B3%D1%8A%D1%80%D0%BD%D0%B5%D0%B2%D1%81%D0%BA%D0%B8-%D0%B4%D0%B0%D0%BB-%D0%B6%D0%B8%D0%BB%D0%B8%D1%89%D0%B5-%D0%BD%D0%B0-%D0%BF%D0%B0%D1%80%D1%82%D0%B8%D0%B7%D0%B0%D0%BD%D0%BA%D0%B0-news732132.html", "text": "В  най-трудните за страната години (1995-1999), когато кмет на Пловдив беше сегашният депутат от ГЕРБ Спас Гърневски,  хората  се обръщали към властта предимно с драматични проблеми. За един такъв случай ни разказа самият Гърневски, който и по онова време беше върл антикомунист. „Имах приемен ден всеки вторник. Веднъж  служители  ми докладват,  че една жена настоява да я приема по-рано, защото щяло да бъде късно да чака до вторник. Казах: „Добре, но да дойде  в 6,30 часа сутринта, преди да тръгна за София. Влизам в общината и виждам една възрастна, слабичка, нисичка и скромна женица. Представя ми се: „Аз съм най-младата партизанка от отряд „Антон Иванов”. И започва да ми разказва живота си как с нейния другар са били партизани, яли  бой преди Девети септември, после се  оженили и  осиновили момиченце”, спомня си Гърневски, цитиран от \"Марица\". По времето на соца  семейството живеело добре.  Имали голямо жилище. Дъщеря им се оженила в София, станала директор, съпругът бил дипломат. Повикали при тях и майката - партизанка, чийто съпруг вече бил покойник.  Жената  си е продала апартамента и отишла да живее в столицата. Не щеш ли, дошла лошата демокрация и останали без нищо. Майката се оказала излишна и се  принудила да се върне  в Пловдив. Нямало  обаче къде да живее, за да не спи на улицата, от Общината дали малко жилище  35 кв. метра, но само временно.  „След три дни  срокът изтича, трябва да  напусна гарсониерата, вика ми жената. Имам един път - да тръгна за София, но не с влака, а под влака, рече. Брей, казах си, лоша работа.  Викнах юристката и наредих да търсят начин да устроят жената. Съвестта не ми даде да  откажа на тази скромна и бедна жена и след три дни да разбера, че се е хвърлила под влака”, върна лентата назад Спас Гърневски.  На сбогуване жената му благодарила, бръкнала си в джоба и извадила четири лукчета. Едното подала на кмета. Времената бяха тогава силно политизирани. „Ако  бяха разбрали за този случай,  щяха да ме съсипят. Но трябва да има човещина”, заключи Спас Гърневски. Пазел лукчето в чекмеджето до последния ден на кметуването  си. Тази история заедно с много други бившият кмет се готви да разкаже в новата си книга, която започва да пише. Сподели:", "date": "2018.03.03", "title": "КАТО КМЕТ: Спас Гърневски дал жилище на партизанка"}
{"url": "http://pik.bg/%D1%82%D0%BE%D0%BF%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%B8%D1%81%D1%82-%D0%BE%D1%82-%D1%80%D0%B0%D0%B7%D0%BB%D0%BE%D0%B3-%D0%B1%D0%B5-%D1%83%D0%B2%D0%BE%D0%BB%D0%BD%D0%B5%D0%BD-%D0%B4%D0%B8%D1%81%D1%86%D0%B8%D0%BF%D0%BB%D0%B8%D0%BD%D0%B0%D1%80%D0%BD%D0%BE-%D1%81%D0%BB%D0%B5%D0%B4-%D0%BD%D0%B0%D0%B4-10-%D0%B3%D0%BE%D0%B4%D0%B8%D0%BD%D0%B8-%D1%80%D0%B0%D0%B1%D0%BE%D1%82%D0%B0-%D0%B2-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D0%BD%D0%B0-news732129.html", "text": "След повече от 10 години работа в системата на МВР вчера бе уволнен дисциплинарно криминалистът от РУ на МВР – Разлог Васил Желязков, съобщава Струма.бг. Заповедта за уволнението му е връчена вчера. Тя е резултат от приключилата дисциплинарна проверка, стартирала още в края на миналата година, след като през октомври Желязков бе заловен в Банско да шофира личния си автомобил в нетрезво състояние. Той е спрян извън работно време от свои колеги от вътрешна сигурност. По време на проверката криминалистът отказал да бъде тестван за алкохол и не се явил да даде кръвна проба. По данни на проверяващите той е бил във видимо нетрезво състояние. В. Желязков оглавяваше Охранителна полиция към РУ в Банско, но преди около две години бе преместен в криминален отдел в РУ- Разлог. Сподели:", "date": "2018.03.03", "title": "Топкриминалист от Разлог бе уволнен дисциплинарно след над 10 години работа в системата на МВР"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%BD%D0%B0%D0%B4-200-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82%D0%B8-%D0%BE%D1%82-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D1%81%D0%B0-%D1%81%D0%B5-%D0%B2%D1%8A%D1%80%D0%BD%D0%B0%D0%BB%D0%B8-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news732197.html", "text": "Около 970 германски граждани са заминали да воюват в Сирия и Ирак , от тях 160 са загинали. Около 240 са се завърнали във Федералната република, но малцина от тях се наблюдават от властите. От завърналите се 240 в Северен Рейн-Вестфалия са се установили 74 души. На 14 е наложена мярка „задържане под стража“, съобщава вестник „Кьолнер Щаданцайгер“. Германските правоохранителни органи не разполагат с необходимите ресурси, за да следят всички, въпреки че броят на служителите е увеличен. Имайки предвид гигантските загуби, които понасят джихадистите от „Ислямска държава“ , много скоро броят на завръщащите се екстремисти може да нарасне значително, отбелязва изданието. По-рано бе съобщено, че на контролираните от ИД територии в Сирия и Ирак се намират около 290 деца и младежи от Германия. След тяхното завръщане те могат да представляват заплаха за обществената сигурност, смятат от германските служби за сигурност. „Опасността се състои в това, че децата се завръщат с промити мозъци, пред тях е поставена задачата да извършват нападения“, заяви директорът на Федералното ведомство за охрана на Конституцията Ханс-Георг Масен. Сподели:", "date": "2018.03.03", "title": "УЖАСЯВАЩА СТАТИСТИКА! Над 200 джихадисти от \"Ислямска държава\" са се върнали в Германия"}
{"url": "http://pik.bg/%D0%BA%D0%BB%D0%B0%D1%81%D0%B0-%D1%81%D0%B0%D0%BD%D0%B8-%D0%B6%D0%B5%D0%BA%D0%BE%D0%B2%D0%B0-%D1%81%D0%BF%D0%B5%D1%87%D0%B5%D0%BB%D0%B8-%D0%BC%D0%B0%D0%BB%D0%BA%D0%B8%D1%8F-%D1%84%D0%B8%D0%BD%D0%B0%D0%BB-%D0%B2-%D0%BB%D0%B0-%D0%BC%D0%BE%D0%BB%D0%B8%D0%BD%D0%B0-news732140.html", "text": "Шестата от олимпиадата в Пьонгчанг Александра Жекова записа едно от най-добрите си класирания през този сезон, след като завърши 5-а в състезанието от Световната купа в испанския курорт Ла Молина. Българката спечели малкия финал в надпреварата, като за малко отпадна от битката за медалите, финиширайки 3-а в своята полуфинална серия. Там Жекова започна чудесно и след старта зае второ място зад Нели Моен Локо. За съжаление обаче едно грешно решение на българката ѝ коства изоставане, от което се възползва легендата Ева Самкова и в крайна сметка чехкинята завърши пред нея. Преди това Сани победи в ¼-финалната си серия, въпреки критичната ситуация, с която трябваше да се справя. Фаворитката в тази серия Клои Треспио се заби в нея и за малко не я събори, пише \"Новспорт\". За щастие българката остана на крака и успя да завърши първа. Треспио и Карли Бренеман пък отпаднаха, а напред с нашето момиче продължи Мюриел Йост. Шампионка днес стана Самкова, която остави след себе си Нели Моен Локо и Шарлот Бенкс. Четвърта пък остана Рафаела Бруто. С днешното си 5-о място Жекова си осигури 450 т. за световната ранглиста. Така българката е 7-ма в класацията с общо 3120 т. Лидерка е олимпийската шампионка Микаела Мойоли от Италия с 6810 т. Сподели:", "date": "2018.03.03", "title": "Класа! Сани Жекова спечели малкия финал в Ла Молина"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D0%B0%D0%B4%D0%B5%D0%B2-%D0%BF%D0%BE%D1%81%D1%80%D0%B5%D1%89%D0%B0-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%B3%D0%BE%D1%81%D1%82%D0%B8-%D0%BD%D0%B0-%D1%82%D1%8A%D1%80%D0%B6%D0%B5%D1%81%D1%82%D0%B2%D0%B5%D0%BD%D0%B8%D1%8F-%D0%BF%D1%80%D0%B8%D0%B5%D0%BC-%D0%BF%D0%BE-%D1%81%D0%BB%D1%83%D1%87%D0%B0%D0%B9-news732116.html", "text": "Президентът Румен Радев и вицепрезидентът Илияна Йотова посрещат специалните гости на тържествения прием по случай националния празник на България - 3 март, и 140-та годишнина от Освобождението във Военния клуб в София. \"Всеки народ има своя исторически връх, нашият е 3-ти март. Той ни дава самочувствие за още нещо. Ние не бяхме сами, с нас бяха много народ. Ние българите винаги ще останем признателни за всяка капка пролята кръв за всички които се сражаваха за свободата на майка България\", каза Радев.. Гледайте на живо по ПИК TV! Президентът се обърна специално към представители на дипломатическите мисии, за да може добросъседството и приятелството да са факт и им благодари за добрата съвместна работа с президентството. В продължение на една година живеем в постоянен скандал.... Президентът Румен Радев бодро закрачи по фаталните стъпки... Сподели:", "date": "2018.03.03", "title": "ПЪРВО В ПИК TV! Президентът Радев посреща специалните гости на тържествения прием по случай национални празник на България (СНИМКИ/ОБНОВЕНА)"}
{"url": "http://pik.bg/%D0%B4%D0%BE%D0%B1%D1%8A%D1%80-%D0%BF%D1%80%D0%B8%D1%8F%D1%82%D0%B5%D0%BB-%D0%BD%D0%B0-%D0%B3%D1%80%D0%B8%D1%88%D0%BE-%D0%B0%D1%83%D1%82-%D0%B7%D0%B0-%D0%B8%D0%BD%D0%B4%D0%B8%D1%8A%D0%BD-%D1%83%D0%B5%D0%BB%D1%81-news732098.html", "text": "Най-добрият белгийски тенисист Давид Гофен отказа участие на турнира от сериите \"Мастърс\" в Индиън Уелс с награден фонд 7,97 милиона долара, който започва на 8 март. Седмият в световната ранглиста Гофен получи нараняване в областта на окото на 17 февруари на полуфиналите на надпреварата в Ротердам и оттогава не е играл, като пропусна принудително и турнира в Марсилия през миналата седмица. Белгиецът се самоконтузи в началото на втория сет на мача срещу Григор Димитров, след като при опит да отиграе на мрежата минаващ удар на Димитров закачи топката с рамката на ракетата и тя отскочи и го удари тежко в лицето. Гофен се надява да може да се завърна на корта за турнира от сериите \"Мастърс\" в Маями, който стартира на 21 март, акцентира \"Спортал\". Давид е сред добрите приятели на Гришо като двамата също така се очертават сред сериозните асове в Тура. Сподели:", "date": "2018.03.03", "title": "Добър приятел на Гришо аут за Индиън Уелс"}
{"url": "http://pik.bg/%D0%BF%D0%B8%D1%81%D0%B0%D1%82%D0%B5%D0%BB%D1%8F%D1%82-%D0%B7%D0%B0%D1%85%D0%B0%D1%80%D0%B8-%D0%BA%D0%B0%D1%80%D0%B0%D0%B1%D0%B0%D1%88%D0%BB%D0%B8%D0%B5%D0%B2-%D0%B7%D0%B0-%D0%BF%D0%B0%D1%82%D1%80%D0%B8%D0%BE%D1%82%D0%B8%D0%B7%D0%BC%D0%B0-%D0%B8-%D1%83%D1%81%D0%B5%D1%89%D0%B0%D0%BD%D0%B5%D1%82%D0%BE-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BF%D1%80%D0%B0%D0%B7%D0%BD%D0%B8%D1%86%D0%B8-%D0%B2-%D1%87%D1%83%D0%B6%D0%B1%D0%B8%D0%BD%D0%B0-news732109.html", "text": "Патриотизмът е символ на родолюбие, а не омразничество към някой друг. Това заяви пред празничното издание на сутрешния блок на БТВ писателят Захари Карабашлиев. Авторът на „18% сиво” и „Хавра” разкри, че всяка година по това време се чувства вътрешно приповдигнат. „Усещането за изключителност на този ден винаги е било част от мен – заяви той - Това, което прави 3 март, и въобще българските празници, по-български в някакъв смисъл в чужбина, е това, че те са лишени от злободневието. Там празнуваш нещо, свързано с конкретната дата по най-чистия възможен начин. Не е свързано с това кой какво е казал днес, кой от коя партия е, кой се е присъединил към някаква декларация”. Бронзовият медалист от олимпийските игри в Лондон 2012... Сподели:", "date": "2018.03.03", "title": "Писателят Захари Карабашлиев за патриотизма и усещането за българските празници в чужбина"}
{"url": "http://pik.bg/%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%86%D0%B0-%D0%BD%D0%B0-%D0%B3%D1%80%D0%B0%D1%84-%D0%B8%D0%B3%D0%BD%D0%B0%D1%82%D0%B8%D0%B5%D0%B2-%D0%B7%D0%B0-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%B9-news732082.html", "text": "България е много важна държава за нашето семейство. Това заяви пред сутрешнеия блок на БТВ Олга Николаевна Чевская, наследница на граф Николай Игнатиев. „Още от детството си знаех, че сме роднини, но тогава беше съветско време, не се разказваше много – припомни си Олга Николаевна. - Винаги, когато имаше някаква информация за България, дали по радиото, дали по телевизията, моята баба и нейната сестра казваха „Чу ли какво става в България” и така знаех, че страната е много важна за нас”. По думите ѝ граф Игнатиев бил много остроумен, решителен, но и гъвкав. „Беше изключително вярващ, цялото ни семейство бяха православни християни, вярващи хора и вероятно за това той беше проникнал така в съдбата на българския народ”, каза още наследницата на граф Игнатиев. Олга Чевская разказа, че в имението на граф Игнатиев имало специална стая, посветена на България. Тя била обзаведена като български дом, а в бюфет се съхранявал съд с българско розово масло. Снимка: БТВ По случай руския професионален празник \"Ден на дипломата\"... Сподели:", "date": "2018.03.03", "title": "Наследница на граф Игнатиев за мястото на България в семейството й"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B2%D1%80-%D1%81-%D0%B2%D0%B0%D0%B6%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%B7%D0%B0%D0%BF%D0%BB%D0%B0%D1%85%D0%B8%D1%82%D0%B5-%D1%81%D1%80%D0%B5%D1%89%D1%83-%D1%80%D1%83%D1%81%D0%BA%D0%B8%D1%8F-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BA%D0%B8%D1%80%D0%B8%D0%BB-news732160.html", "text": "МВР В МВР е получен сигнал, съдържащ конкретни данни за публикувани в социалните мрежи заплашителни коментари по адрес на руския патриарх Кирил. На основание на това, МВР е предприело съответните действия по процедура, съгласно компетенциите си. Установени са авторите на коментарите. На основание чл. 65 от ЗМВР са издадени 4 протокола за писмено предупреждение. Това съобщиха от пресцентъра на . Премиерът Бойко Борисов ще се срещне с Московския и на... Сподели:", "date": "2018.03.03", "title": "ИЗВЪНРЕДНО! МВР с важна информация за заплахите срещу руския патриарх Кирил"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%BF%D0%B5%D1%82%D0%B0-%D0%B2-%D1%81%D0%B2%D0%B5%D1%82%D0%B0-%D0%BF%D0%BE-%D0%B4%D1%8F%D0%BB-%D0%BD%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8%D1%82%D0%B5-%D1%85%D0%BE%D1%80%D0%B0-news731968.html", "text": "България е на пето място в света по дял на възрастните хора от населението - над 25% от българите са на възраст над 60 години, сочи статистика на ООН. Тя бе представена от Иван Нейков от Балканския институт за социална политика по време на дискусия за активния живот на възрастните хора у нас, организирана от социалното министерство. \"С по-голям процент на възрастните хора са само Швеция, Италия, Германия и Япония. Те обаче са и сред сред двайсетте най-развити и се дават като пример за начин на живот\", коментира Нейков, цитиран от \"Дарик радио\". \"В Европа се наблюдава бързо увеличаване на средната продължителност на живота - от началото на 20-и век до началото на 21 век тя се е вдигнала 2,5 пъти\", каза преподавателят в Софийския университет доц. Георги Бърдаров. По думите му в държави като Италия, Малта и Гърция обществото вече приема за млади хората до 50-годишна възраст. Въпреки че сме на едно от челните места по дял на възрастните хора в света и Европа, България е сред страните с най-ниска средна продължителност на живота, коментира още доц. Георги Бърдаров. Според данните, представени от него, само за 15 години средната възраст на населението у нас е нараснала с 3 години. С началото на отоплителния сезон зачестяват случаите на... Сподели:", "date": "2018.03.03", "title": "България е пета в света по дял на възрастните хора"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BD%D1%8F%D0%BC%D0%B0-%D0%B2%D0%B0%D1%80%D0%B8%D0%B0%D0%BD%D1%82-%D0%B7%D0%B0-%D0%B2%D1%82%D0%BE%D1%80%D0%B8-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news732076.html", "text": "Британският премиер Тереза Мей категорично отхвърли възможността за втори референдум за Брекзит и каза, че неуспех при прилагането на решението от последния ще навреди на доверието на обществото в политиците, съобщава ДПА, цитирани от БТВ. Великобритания ще напусне ЕС както е планирано на 19 март 2019 г., каза Мей в интервю, публикувано в германския вестник „Велт”, както и в други европейски издания. Тереза Мей каза, че огромно мнозинство от британските депутати са съгласни с нея. Въпреки това проучванията на общественото мнение показват, че обществената подкрепа за Брекзит намалява, а председателят на Европейския съвет Доналд Туск и председателят на Европейската комисия Жан-Клод Юнкер дадоха да се разбере, че Великобритания е добре дошла, ако пожелае да остане в ЕС. Британците гласуваха за излизане от съюза с 52 срещу 48% на референдум през юни 2016 г. Министър-председателят на Великобритания Тереза Мей... Сподели:", "date": "2018.03.03", "title": "Премиерът на Великобритания: Няма вариант за втори референдум за Брекзит"}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D1%80%D0%B0%D0%B7%D0%BA%D0%B0%D0%B7%D0%B2%D0%B0-%D0%B4%D0%BD%D0%B8-%D0%BF%D1%80%D0%B5%D0%B4%D0%B8-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B5%D0%BD%D0%B8%D0%B5%D1%82%D0%BE-%D0%B4%D0%BE-%D0%B1%D1%83%D1%80%D0%B3%D0%B0%D1%81-%D1%81%D0%B5-%D1%80%D0%B0%D0%B7%D0%B8%D0%B3%D1%80%D0%B0%D0%B2%D0%B0-%E2%80%9E%D0%B2%D1%82%D0%BE%D1%80%D0%BE%D1%82%D0%BE-%D0%B1%D0%B0%D1%82%D0%B0%D1%88%D0%BA%D0%BE-%D0%BA%D0%BB%D0%B0%D0%BD%D0%B5%E2%80%9D-news732046.html", "text": "Малко известен факт е, че няколко дни преди края на Руско-турската война близо до Бургас се разиграва една от най-големите трагедии, известна като „второ Баташко клане”, разказва сутрешният блок на БТВ. Преди 20 години, когато започва възстановяването на храма в Българово, строителите попадат на ужасяваща гледка – целият двор от всички страни на храма е покрит с кости. Пред очите на местните хора оживява предание, разказвано то дядовци на внуци – в края на Руско-турската война селото е нападнато от турски башибозук. „Населението, когато разбира, че те идват, се скрива в храм „Св. Атанасий”. Преданието разказва, че са седели две денонощия скрити - казва отец Захарий Делчев, свещеник в храма. - След две денонощия башибозуците успяват да нахлуят в църквата и избиват всички. Никой не е оцелял. Преданието разказва, че имало едно момченце, което е затрупано под тялото на майка си, което оцелява и разказва историята”. Дни по-късно летящият отряд на полковник Лермонтов стига до селото. Когато стигат до църквата, виждат, че всички жители на селото са убити и непогребани. „Доколкото могат да съберат всички тела, събират ги в един общ гроб и ги погребват според тогавашните военни правила”, разказва отец Делчев. Убити са около 400 души, заради това се сравнява с Баташкото клане. В селото е изградена костница, която пази част от историята. На това място отец Захарий предава уроци на децата от неделното училище. „Най-важното е да обичат своя роден край, а заедно с обичта към родния край, в тях непременно гори и любовта към отечеството”, казва той. Сподели:", "date": "2018.03.03", "title": "Историята разказва: Дни преди Освобождението, до Бургас се разиграва „второто Баташко клане”"}
{"url": "http://pik.bg/%D0%B3%D0%B0%D0%B7%D0%BF%D1%80%D0%BE%D0%BC-%D1%81%D0%BB%D0%B0%D0%B3%D0%B0-%D0%BA%D1%80%D0%B0%D0%B9-%D0%BD%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81%D0%B8-%D1%81-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B0%D1%82%D0%B0-%E2%80%9E%D0%BD%D0%B0%D1%84%D1%82%D0%BE%D0%B3%D0%B0%D0%B7%E2%80%9C-news732134.html", "text": "РИА Новости. „Газпром“ започна процедура за разтрогване на договорите си за доставка и транзит на газ с украинската „Нафтогаз“, съобщи пред журналистите заместник-председателят на борда на директорите на руския холдинг Александър Медведев, цитиран от „И новото дело в Стокхолмския арбитраж по този иск на „Газпром“ със сигурност ще се разглежда от друг съдийски състав“, добави Медведев. Малко по-рано ръководителят на „Газпром“ Алексей Милер обясни, че компанията е била принудена да разтрогне контрактите след решението на Арбитражния съд в Стокхолм по спора за доставките и транзита на газ с „Нафтогаз“, което е нарушило баланса на интересите между страните. Според думите му, съдът е аргументирал решението си в полза на украинската страна с рязкото влошаване на състоянието на украинската икономика. „Ние сме категорично против това, проблемите на Украйна да се решават за наша сметка“, заяви Милер. Според неговото мнение, продължаване на действието на договорите ще бъде нецелесъобразно и неизгодно. „Газпром“ и „Нафтогаз“ се съдиха по контракта за доставка и транзит на газ от 2014 година. На 28 февруари Стокхолмският арбитраж изиска от руската компания да изплати 4,637 млрд. долара като компенсация на „Нафтогаз“ за по-малкото количество доставен и транзитиран газ през Украйна. С приспадането на присъдената по-рано в полза на „Газпром“ сума се получи така, че руската страна трябва да изплати на украинската 2,56 млрд. долара. Доставчикът не се съгласи с това решение. В последствие, в четвъртък компанията се отказа да доставя газ на Украйна и заяви, че вече е върнала на „Нафтогаз“ предплатата за месец март. От „Газпром“ обосноваха решението си с отсъствието на допълнително споразумение към контракта, необходимо за започване на доставките. В отговор на това, Киев обвини „Газпром“, че не изпълнява решението на Арбитражния съд в Стокхолм и анонсира, че има намерение да поиска компенсация за загубите си. Освен това, Украйна обяви, че в страната има дефицит на газ и ограничи неговото потребление. От компанията „Газпром“ потвърдиха... \"Газпром\" отказа да доставя газ на Украйна от днес. В... Сподели:", "date": "2018.03.03", "title": "\"Газпром\" слага край на отношенията си с украинската „Нафтогаз“"}
{"url": "http://pik.bg/%D1%8A%D0%BD%D0%B4%D1%8A%D1%80%D0%B3%D1%80%D0%B0%D1%83%D0%BD%D0%B4-%D0%B2%D0%BE%D0%B9%D0%BD%D0%B0-%D0%BE%D1%87%D0%B8%D1%82%D0%B5-vs-%D0%BA%D1%80%D0%B0%D0%B2%D0%B0%D1%82%D0%B0---120-%D1%81%D0%B2%D0%B8%D0%B4%D0%B5%D1%82%D0%B5%D0%BB%D0%B8-%D0%B8-10-%D0%BF%D0%BE%D0%B4%D1%81%D1%8A%D0%B4%D0%B8%D0%BC%D0%B8-%D0%B2-%D1%81%D0%BB%D0%BE%D0%B6%D0%BD%D0%BE-%D0%B4%D0%B5%D0%BB%D0%BE-%D1%81%D1%8A%D1%81-%D1%81%D1%82%D1%80%D0%B5%D0%BB%D0%B1-news731958.html", "text": "Делото срещу групата на Божидар Кузманов-Божо Кравата най-сетне тръгна. При третия опит за последните няколко месеца разпоредителното заседание този път се състоя. Справка показа, че съдия Стоян Тонев в четвъртък е дал ход на делото, макар че отново не се е явил един от основните свидетели и потърпевши - Себастиан Новени. Шведът стана причина предишното разпоредително заседание да се провали, пише флагман.бг. Ищец е и Димитър Желязков-Митьо Очите, който претендира за огромно парично обезщетение, след като при стрелбата в ресторанта “4 You” на 8 юни 2016 г. в Слънчев бряг той бе тежко ранен. Очите бе на ръба между живота и смъртта, но след няколко месеца лечение успя да прескочи трапа. Убит бе обаче неговият гард Александър Алексиев. Божидар Кузманов и хората му обаче настояват, че при екшъна във „4 You” те са били жертва на нападение и са се отбранявали. Припомняме, че подсъдими са Кузманов като лидер на организирана престъпна група и Иван Терзийски, Димитър Николов, Данаил Петков, Николай Иванов, Силви Николаев, Радослав Димитров, Георги Иванчев, Тодор Славов и Марчо Марков. Държавното обвинение претендира, че те са се занимавали и с рекет и наркотици. Ако всичко е по план, следващото заседание в спецсъда, вече по същество, трябва да е на 16 април – Празник на юриста. На един от предните опити за даване на ход на делото стана ясно, че то е от изключителна сложност – с огромен обем и 120 свидетели за разпит. В ареста все още са Георги Иванчев и Тодор Славов. Първият се смята, че е човекът, ранил Митьо Очите. Славов пък е сочен за стрелец срещу Александър Алексиев. Под домашен арест е „сървайвърът” Марчо Марков. Сподели:", "date": "2018.03.03", "title": "ЪНДЪРГРАУНД ВОЙНА! Очите vs. Кравата - 120 свидетели и 10 подсъдими в сложно дело със стрелба, дрога, рекет и убийство"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D1%82%D1%80%D1%8A%D0%BC%D0%BF-%D0%B2%D0%B8%D0%B4%D0%B5%D0%BE-news732190.html", "text": "Стрелбата в Белия дом е предизвикала истинска паника сред туристите. Свидетели разказват, че в първия момент не осъзнали какво се случва, а след това започнали да бягат. Бързата реакция на тайните служби предотвратила да се стигне до по-голям инцидент. \"Тайните служби съобщават за лице, което е претъпряло самонараняване до северната ограда на Белия дом\", пишат в официалното съобщение, цитирани от \"Дейли мейл\". От Белия дом заявиха, че няма други пострадали при инцидента. Според представители на Белия дом президентът Доланд Тръмп е бил уведомен. По-рано той е бил на голф в Мар-а-Лаго и е решил да не се връща в резиденцията си, когато са се появили новини за стрелбата. По-рано в страницата си в Туитър Тръмп е коментирал медиите, търговския дефицит на САЩ, но не и стрелбата . Ето и какво написа американския президент: Истински ужас се случва в момента в Белия дом, след като... Сподели:", "date": "2018.03.03", "title": "ИЗВЪНРЕДНО! Последни подробности за стрелбата в Белия Дом! Ето какво коментира Тръмп (ВИДЕО)"}
{"url": "http://pik.bg/%D1%88%D0%B5%D1%84%D1%8A%D1%82-%D0%BA%D0%BE%D0%B9%D1%82%D0%BE-%D0%BD%D0%B0%D0%B7%D0%BD%D0%B0%D1%87%D0%B8-%D0%B2%D0%B5%D0%BD%D0%B3%D0%B5%D1%80-%D0%BE%D1%82%D1%81%D0%B5%D1%87%D0%B5-%D1%82%D0%BE%D0%B9-%D0%B7%D0%B0%D0%B1%D1%80%D0%B0%D0%B2%D0%B8-%D0%B4%D0%B0-%D0%BD%D0%B0%D0%BF%D1%83%D1%81%D0%BD%D0%B5-news732104.html", "text": "Вълната от недоволство към мениджъра на Арсенал Арсен Венгер придобива съвсем нови размери през последните дни, след като \"артилеристите\" допуснаха три поредни загуби, една от които бе на финала за Карабао къп, където Манчестър Сити разгроми тима от северен Лондон. Французинът ще бъде принуден да поеме нов сериозен удар, след като човекът, който го назначи през 1996-а също се обяви за незабавното му отстраняване от кормилото на тима. Питър Хил-Ууд, който дълги години взимаше решенията в Арсенал, заяви, че в исторически план представянето на отбора под ръководство на Венгер е страхотно, но той е прекалил с \"гостоприемството\", което му е оказано, акцентира \"Спортал\". \"Определено не съм доволен от случващото се. Той се справяше изключително добре, но прекали с оставането си и това го направи нежелан. Намирам много тъжно това, което се случва. Венгер бе голямата любов на много, но след това се увлече в гостоприемството, което му бе отдадено, което разруши всичко\", заяви бившият шеф на клуба. Сподели:", "date": "2018.03.03", "title": "Шефът, който назначи Венгер, отсече: Той \"забрави\" да напусне!"}
{"url": "http://pik.bg/%D1%8F%D0%B3%D0%BE%D0%B4%D0%B8%D1%82%D0%B5-%D0%BF%D0%BE%D0%BC%D0%B0%D0%B3%D0%B0%D1%82-%D0%B7%D0%B0-%D0%B2%D0%B4%D0%B8%D0%B3%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B0-news732113.html", "text": "Ягодите могат да се окажат алтернативно разрешение на проблема с импотентността при мъжете, пише в. \"Дейли експрес\", позовавайки се на британска диетоложка. Импотентността, известна също като еректилна дисфункция, се характеризира с неспособност да се получава и задържа ерекция. Състоянието е често срещано, като обикновено засяга по-възрастните мъже. Съществуват редица причини за еректилна дисфункция. Сред тях е стесняването на кръвоносните съдове - проблем, който обикновено се свързва с диабет, висок холестерол и високо кръвно налягане. И макар да има начини за справяне с проблема - например отслабване или предписване на статини, на мъжете често се препоръчва използването на виагра. Диетоложката Касандра Барнс обаче твърди, че с подобен успех, без съпътстващите виаграта странични ефекти, могат да се използват ягоди. Специалистката обяснява, че плодът е богат на флавоноиди, които стимулират притока на кръв към органа. Скорошно проучване също установи, че редовната консумация на съдържащи флавоноиди продукти като плодове, зеленчуци, чай и вино, в комбинация с упражнения, намалява риска от еректилна дисфункция с 10 процента. Сподели:", "date": "2018.03.03", "title": "Ягодите помагат за \"вдигането на самолета\" "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D1%81%D0%BE%D1%84%D0%BA%D0%B0-%D0%BB%D0%B0%D0%BF%D0%BD%D0%B0-200-%D0%B1%D0%BE%D0%BD%D0%B0-%D0%BE%D1%82-%D0%BA%D0%B0%D0%BF%D0%BA%D0%B8%D1%82%D0%B5-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B7%D0%B0-%D0%B1%D0%BE%D1%8F-%D0%BD%D0%B0%D0%B4-%D0%BF%D1%80%D0%B5%D1%81%D0%BB%D0%B0%D0%B2%D0%B0---%D1%81%D0%B0%D0%BC%D0%BE-%D0%B2-%D0%B6%D1%8A%D0%BB%D1%82%D0%B8%D1%82-news731930.html", "text": "Рекорден хонорар е договорила Софи Маринова за участието си в новия сезон на \"Като две капки вода\", става ясно в днешното коментарно студио в \"Жълтите новини\". По традиция гост-коментатор в него е колоритната Елза Парини. Имитаторското шоу на Магърдич Халваджиян едва започна, но родата на Софка от Етрополе вече профука аванса от хонорара по стриптийз барове. В социалната мрежа \"Фейсбук\" се завъртя култово видео с участието на братовчеда на Софка - Пацо и брат й Кики. Роднините на Маринова се фукат с пачки от по 100 лева, като споменават и точната сума - 70 бона. Според запознати това е именно капарато, което Магърдич е изплатил на Софка при подписването на договора й. Изпъстрено със звездни клюки е днешното коментарно студио в \"Жълтите новини\". Главната редакторка на светския сайт \"Lifeonline.bg\" Елза Парини прави топразкритие пред Елиана Василева за Анита Мейзер, която в момента бере душа в болницата към Софийски затвор. Елза също загатва, че в най-скоро време Емануела ще извърви пътя до олтара. Ще видите също култов клип от участието на Кали в пловдивка дискотека, а на финал ще узнаете каква точно е причината Преслава да отмени няколко участия в края на февруари. За срамен факт, компрометиращ холивудската звезда Стивън... Сподели:", "date": "2018.03.03", "title": "САМО В ПИК TV! Софка лапна 200 бона от \"Капките\", истината за боя над Преслава - само в \"Жълтите новини\""}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B3%D0%BE%D0%BB%D1%8F%D0%BC-%D0%BB%D0%B8%D1%82%D0%BE%D0%B2%D1%81%D0%BA%D0%B8-%D0%BE%D0%BF%D0%B5%D1%80%D0%B5%D0%BD-%D0%BF%D0%B5%D0%B2%D0%B5%D1%86-news732118.html", "text": "На 83-годишна възраст в Литва почина големият литовски тенор и преподавател, народният артист на СССР Виргилиюс Норейка, съобщава РИА Новости, каото се позовава на информация на Националната телевизия на Литва LRT. Съюзът на музикантите на Литва публикува на страницата си във „Фейсбук“ съболезнователен адрес. „Голяма и тежка загуба: днес сутринта почина Виргилиюс Норейка. Искрени съболезнования към неговата съпруга Лорета, семейството му, близките и към всички нас – един след друг си отиват корифеите на века. Нека останат колкото се може по-дълго в паметта ни, за да може тяхното изкуство да се разпространява и да имаме с какво да сравняваме...“, се посочва в адреса. Виргилиюс Норейка е роден на 22 септеври 1935 година в град Шяуляй. През 1958 година завършва образованието си в Консерваторията със специалност оперно пеене. Между 1957 и 1975 година е солист на театъра за опера и балет на Литовската ССР. Народен артист на СССР от 1970 година, лауреат на държавната награда на Литовската ССР, на награди за изкуство на правителството на Литва и на националната награда на Литва за култура и изкуство Норейка има участия на оперните сцени в Москва, Берлин, Буенос Айрес, Стокхолм, Белград, Будапеща, Букурещ, Варшава, Прага, Братислава, Киев, Минск, Талин, Рига и Чикаго. Сподели:", "date": "2018.03.03", "title": "Почина голям литовски оперен певец"}
{"url": "http://pik.bg/%D0%B2%D1%8A%D0%B2-%D1%84%D0%BE%D1%80%D0%BC%D1%83%D0%BB%D0%B0-1-%D1%85%D0%B0%D0%BC%D0%B8%D0%BB%D1%82%D1%8A%D0%BD-%D1%81-%D0%B2%D0%B0%D0%B6%D0%BD%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-news732137.html", "text": "Люис Хамилтън изобщо не е притеснен от съотборника си в Мерцедес Валтери Ботас, който има амбиция да се намеси сериозно в борбата за титлата във втория си сезон в отбора. През миналата година финландецът спечели 3 състезания, но му липсваше постоянство. Сега обаче той се надява, че ще бъде сериозно предизвикателство за Хамилтън и Фетел. Люис обаче го предупреди, акцентира \"Гол\". \"Не, не се притеснявам от подобрение при него. Бих казал обаче, следното нещо на всеки, което няма нищо общо с Валтери. Наистина е трудно, когато дойдеш в нов отбор и трябва да преминеш през целия процес, за да свикнеш с тима. Сега обаче вече е различно, така че времето за извинения приключи\", заяви Хамилтън. Сподели:", "date": "2018.03.03", "title": "Във Формула 1! Хамилтън с важно изказване"}
{"url": "http://pik.bg/%D0%B8%D0%B7%D0%B4%D0%B8%D0%B3%D0%B0%D1%82-%D0%BC%D0%BE%D0%BD%D1%83%D0%BC%D0%B5%D0%BD%D1%82-%D0%B2-%D0%BF%D0%B0%D0%BC%D0%B5%D1%82-%D0%BD%D0%B0-%D0%BF%D0%BE%D1%81%D0%B5%D1%87%D0%B5%D0%BD%D0%B8%D1%82%D0%B5-400-%D1%85%D1%80%D0%B8%D1%81%D1%82%D0%B8%D1%8F%D0%BD%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%BE%D0%B2%D0%BE-%D1%81%D0%BD%D0%B8%D0%BC%D0%BA%D0%B8-news732091.html", "text": ". Новината съобщи Пламен Карашев, инициатор на Българовското шествие, което тази сутрин стартира от Бургас, съобщава \"Флагман\". Пламен Карашев, заедно с друг лауреат на класацията на Флагман.бг \"Личност на годината\" - художникът-меценат Иван Бахчеванов показаха амбициозния проект пред пълния площад в Българово. Двамата дадоха старт на благотворителната кампания за събиране на средства, а амбициите им за за следващия 3-ти март паметникът да е готов. В момента на мястото са над 200 души с български знамена, а фолклорен ансамбъл посрещна автошествието от Бургас. \"Вижте всички хора тук. Те се гордеят, че са българи. Вярвам, че след няколко години ще дойдат двойно или тройно повече патриоти, за да почетем подобаващо националния ни празник\", обяви Пламен Карашев. В бургаския град Българово ще се издигне 5-метров монумент в памет на посечените над 400 християни в църквата Свети Атанасий Трети март е датата, на която честваме Освобождението и... Сподели:", "date": "2018.03.03", "title": "Издигат монумент в памет на посечените 400 християни в Българово (СНИМКИ)"}
{"url": "http://pik.bg/%D0%BE%D1%82%D0%BC%D0%B5%D0%BD%D0%B5%D0%BD-%D0%B5-%D0%B6%D1%8A%D0%BB%D1%82%D0%B8%D1%8F%D1%82-%D0%BA%D0%BE%D0%B4-%D0%B7%D0%B0-%D1%81%D0%BD%D1%8F%D0%B3-%D0%B8-%D0%BF%D0%BE%D0%BB%D0%B5%D0%B4%D0%B8%D1%86%D0%B8-%D0%B2-%D0%BE%D0%B1%D0%BB%D0%B0%D1%81%D1%82%D0%B8%D1%82%D0%B5-%D0%BF%D0%B5%D1%80%D0%BD%D0%B8%D0%BA-%D1%81%D0%BE%D1%84%D0%B8%D1%8F-%D0%B3%D1%80%D0%B0%D0%B4-%D1%81%D0%BE%D1%84%D0%B8%D1%8F-%D0%BE%D0%B1%D0%BB%D0%B0%D1%81%D1%82-%D0%BF%D0%B0%D0%B7%D0%B0%D1%80%D0%B4-news732133.html", "text": "Отменен е жълтият код за сняг и поледици в областите Перник, София-град, София-област, Пазарджик и Пловдив, сочи справка на сайта на Националния институт по метеорология и хидрология (НИМХ), цитиран от Фокус. Предупреждението е в сила за областите Видин, Монтана, Враца, Плевен, Ловеч, Габрово, Велико Търново, Търговище, Русе, Разград, Шумен, Силистра, Варна и Добрич. В тези райони се очакват валежи от сняг, които през деня, с повишението на температурите, на места ще преминават в дъжд и ще има условия за образуване на поледици. От НИМХ призовават за повишено внимание при дейности на открито и шофиране на заледени повърхности, както и да се следят актуалните прогнози за времето. Жълт код за сняг и поледици е в сила за 23 области на... Сподели:", "date": "2018.03.03", "title": "Отменен е жълтият код за сняг и поледици в областите Перник, София-град, София-област, Пазарджик и Пловдив"}
{"url": "http://pik.bg/%D0%BF%D0%B0%D0%BC%D0%B5%D1%82-%D0%B7%D0%B0-%D0%B3%D0%B5%D1%80%D0%BE%D0%B8%D1%82%D0%B5-%D1%81%D0%B0%D0%BC%D1%83%D1%80%D0%B0%D0%B9-%D1%81%D0%B5-%D0%B1%D0%B8%D0%B5-%D1%81-%D0%BC%D0%B5%D1%87-%D0%B7%D0%B0-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D0%BD%D0%B8-news732045.html", "text": "Войната от 1877-1878 г., последната от поредица войни на Русия с Османската империя, целяща осигуряване на достъп до Босфора и Проливите,  е по-различна. Предшествана е от Цариградската конференция през 1876 г., където Великите сили вземат решение за възстановяване на българската държава. Тоест целта на българските революционери с удавеното в кръв Априлско въстание е реализирана. Няма обаче кой да накара Османската империя да изпълни волята на Великите сили. Англия, Франция, Германия, Австро-Унгария декларират загриженост за българите, но не искат да воюват с  разпадащата се Османска империя. Русия рискува, въпреки че  при провал може да загуби своя, граден с векове, авторитет пред славянските балкански народи, включително българите, обяснява историкът Стефан Шивачев, директор на РИМ-Пловдив, цитиран от \"Марица\". В манифеста от 12/24 април 1877 г. на император Александър II, с който се обявява войната на Османската империя, се казва, че Русия прави това за защита на \"поробените славяни\". Самата война е свързана с поредица напълно нелогични действия - и на руската, и на турската армия. Неслучайно историци казват, че тя трябва да се изучава във военни  академии като пример как не трябва да се воюва. Примерите са много -  защо една срещу друга в Североизточна България стоят руска и турска армия, без да воюват, защо руснаците атакуват Плевен абсолютно неподготвени и дават десетки хиляди жертви, защо руската армия не настъпва към Цариград. И още много въпроси, чиито отговори са в скритите руски архиви. Войната е свързана с международни договорености между Русия и Великите сили. Съгласно тайно споразумение от 26.06/8.07.1876 година, подписано в малкото австроунгарско градче Райхщад между Русия и Австро-Унгария, се изключва образуването на компактна славянска държава при евентуална руска победа над Турция. Във войната редом с българи и руснаци се сражават румънци, поляци, финландци. Най-атрактивната фигура безспорно е японският барон Сейго Ямадзава,  който показва чудеса от храброст край Плевен. За българите войната е изключително важна, тъй като впоследствие от нея се възстановява след 5 века чуждо владичество българската държава. Крайно време е обаче да бъде дадена подобаваща оценка на приноса на българите в тази война, останала в историческата ни памет като освободителна. Съществуват достатъчно факти и доказателства, че българският принос за войната е равностоен на този на руската армия, обяснява историкът Стефан Шивачев.  12 000 опълченци участват като доброволци, близо 2000 загиват. В лютата зима на 1877-1878 г. българите буквално спасяват руската армия като разузнавачи, водачи, снабдители с  продоволствие. Българите се покриват със слава, след като по необясними причини именно опълченците, а не отрядът на генерал Гурко, се озовават в епицентъра на най-ожесточените битки срещу силите на Сюлейман паша -  и за Стара Загора,  и на Шипка. През август 1877 г. българите имат основен принос с отбраната на върха, особено в първите два дни на битките, когато всичко е на кантар, а армиите на Гурко и Радецки са далече. Шипченската епопея, обявена за военно чудо, е описана неповторимо в одата на Иван Вазов. Сериозни са спекулациите около жертвите във войната. По времето на социализма пишман историци твърдяха, че руските жертви са 200 000, при положение че руската армия на Балканите по време на войната брои 180 000. По-реалистична е цифрата 30 000 руски жертви, приблизително толкова са и турските. Българските жертви във войната в Стара Загора, Сопот, Карлово, разсипаните села в Тракия, Средна гора, Подбалкана, са между 30 000 и 40 000. След освобождението опълченците поставят началото на българската земска войска и на българската армия.  Най-изявеният пловдивчанин в опълчението е генерал Константин  Кесяков, командир на дружина по време на войната. Всички големи български генерали, прославили се в битките за национално обединение, са минали през опълчението. Сред тях е Данаил Николаев, първият генерал в българската армия, който обявява Съединението в Пловдив през 1885 г. За хората в Тракия особено ярък е споменът за битката при Пловдив през януари 1878 г. Това е  последната голяма битка във войната. Освен спомена за капитан Александър Бураго, освободителя на Пловдив,  не са забравени и страшните дни в началото на 1878 г., когато градът е спасен с общите усилия на руските сили, консулите, колонията европейци в Пловдив. За разлика от спасения Пловдив, много селища са напълно разрушени - Стара Загора, Сопот.  Да не говорим за Страшното в Карлово през лятото на 1877 г. Месеци наред турците избиват стотици хора. Бесилки се издигат и в  Пловдив,  по протежение на търговската улица. 123 поборници са убити зверски буквално дни преди Освобождението. Краят на войната слага край на агонията - турските части се изтеглят към Одрин. На 3 март е подписан изготвеният на френски Санстефански договор, в който впрочем не се споменава името България, а \"Балканската област\". Договорът е  временен и подлежи на неизбежна ревизия. Защо русите подхвърлят на българите идеала за Санстефанска България, след като предварително са подписали споразумение с Великите сили, че България ще бъде разделена?  Този ход укрива руското съучастие в разпокъсването на България и прехвърля  недоволството към Англия и Австро-Унгария. А влиянието на Русия сред българите укрепва допълнително за десетилетия напред. Въпреки сериозния ни принос за освобождението, поколения българи живеят с мита, че го дължим единствено на руските щикове. Забравяйки мъдрата максима, че в политиката все пак интересите са над всичко. Сподели:", "date": "2018.03.03", "title": "ПАМЕТ ЗА ГЕРОИТЕ! Самурай се бие с меч за свободата ни "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D0%B7%D0%B0%D0%BF%D0%BB%D0%B5%D1%82%D0%B5-%D0%BF%D0%B8%D0%B6%D0%BE-%D0%B8-%D0%BF%D0%B5%D0%BD%D0%B4%D0%B0-%D1%81-%D0%B6%D0%B5%D0%BD%D0%B8%D1%82%D0%B5-%D0%BD%D0%B0-%D0%BF%D0%BE%D1%81%D0%BB%D0%B0%D0%BD%D0%B8%D1%86%D0%B8%D1%82%D0%B5---%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%88%D0%B0%D1%82%D0%B0-news731857.html", "text": "Жената на президента Деси Радева вече знае как да изплете мартеници Пижо и Пендо, след като изкара кратък курс при Баба Марта. Първата дама предвождаше матине със съпругите на посланиците, посвенето на един от най-тачените български обичаи с хилядолетна традиция и организирано от регистрираното от нея сдружение \"Живата вода на България\", което цели да опази традициите, фолклора, занаятите и обичаите ни. На сбирката вчера половинките на дипломатите бяха изненадани от истинска Баба Марта, която обаче незнайно защо се появи пред тях не с червена, а със синя забрадка. Чужденките изслушаха лекция как се правят мартенички, каква е символиката, която се крие зад белите и червените конци, както и откъде тръгват корените на този обичай. В своеобразната работилница, подготвена от Радева, Баба Марта показва как се правят традиционните Пижо и Пенда, с които повечето се справиха от раз. Но за някои от гостенките на президентската съпруга сериозно предизвикателство се оказа преденето на нишка. Гостите имаха възможност собственоръчно да изпредат червени и бели нишки, с които да си направят миниатюрни Баби Марти, да направят калоферска дантела в цветовете на празника. За всичко това бяха напътствани от майстори от Калофер и Шипка, както и от майсторката на кукли Мария от Горна Оряховица. На мартенската работилница за пред дипломатшите домакинята се барна в прилепнала рокля в черно с любимата й дължина - над коленета. Заради високия си ръкт, Радева бе избрала ниски обувки, тип пантофки. Направи впечатлени, че е изсветлина косата си с още един тон и от брюнетка съвсем скоро ще влезе официално в отбора на блондинките. Естествено, първата дама се наснима обилно покрай жените на дипломатите. На една от снимките, които сподели в социалната мрежа, видимо се забавлява с една от гостенките си, която се опитва да преде вълна на хурка. Не е имало стоп палки и гонка в случая с президентшата... Съпругата на президента Румен Радев има още да учи,... Сподели:", "date": "2018.03.03", "title": "ЕКСКЛУЗИВНО В ПИК! Деси Радева заплете Пижо и Пенда с жените на посланиците - президентшата пак подкъси роклята (СНИМКИ)"}
{"url": "http://pik.bg/%D1%82%D0%B0%D0%BA%D1%81%D0%B8-%D0%BE%D1%82%D0%BD%D0%B5%D1%81%D0%B5-%D0%BF%D0%B5%D1%88%D0%B5%D1%85%D0%BE%D0%B4%D0%BA%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%BD%D0%B5-%D0%B2%D0%B8%D0%B4%D1%8F%D0%BB-%D1%87%D0%B5-%D0%BF%D1%80%D0%B5%D1%81%D0%B8%D1%87%D0%B0-%D0%B7%D0%B5%D0%B1%D1%80%D0%B0%D1%82%D0%B0-news732042.html", "text": "Таксиметров шофьор блъсна снощи 49-годишна жена на кръстовището на бургаските улици „Константин Фотинов“ и „Царица Йоана“ с Шевролет Калоса. 68-годишният Иван Тенев отнел предимството на пешеходката, която пресичала на зебра и я ударил с автомобила си, поваляйки я на земята, съобщава \"Флагман\". Тя е откарана в УМБАЛ-Бургас, прегледана е и е освободена за домашно лечение с контузия на левия лакет и дясното коляно – травми, които сочат, че тя е била ударена от дясно и е паднала на пътя. Сподели:", "date": "2018.03.03", "title": "Такси отнесе пешеходка в Бургас, шофьорът не видял, че пресича зебрата"}
{"url": "http://pik.bg/%D1%84%D0%B8%D1%80%D0%BC%D0%B5%D0%BD-%D0%B1%D1%83%D1%81-%D0%B3%D0%BE%D1%80%D1%8F-%D0%BA%D1%80%D0%B0%D0%B9-%D0%B2%D0%B5%D0%BB%D0%B8%D0%BA%D0%BE%D1%82%D1%8A%D1%80%D0%BD%D0%BE%D0%B2%D1%81%D0%BA%D0%BE-%D1%81%D0%B5%D0%BB%D0%BE-news732070.html", "text": "Фирмен автомобил се запали на пътя за село Мусина след катастрофа тази сутрин, съобщава радио Фокус-Велико Търново, позовавайки се на информация на Регионална дирекция „Пожарна безопасност и защита на населението“. Според данните, сигнал за инцидента е подаден в 04.42 часа на тел. 112. Данни за пострадали граждани няма, но част от буса е унищожен. Все още се изясняват причините за инцидента. Съдействие на място е оказал екип от пожарникари от Районната служба в Павликени. Те са обезопасили мястото на катастрофата и са помогнали на водача. Вчера сутринта пожар е унищожил и част от стопанска постройка, намираща се в свищовското село Овча Могила и половин тон фураж. Жилищната постройка в същия двор е спасена. Огънят е предизвикан от изхвърлена незагаснала пепел в близост до стая с фураж. В гасенето, освен пожарникари, са се включили и служители на Кризисния център в село Овча могила. Сподели:", "date": "2018.03.03", "title": "Фирмен бус горя край великотърновско село"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%BA%D1%83%D0%B7%D0%BC%D0%B0%D0%BD%D0%BE%D0%B2-%D1%89%D0%B5-%D0%B8%D0%B3%D1%80%D0%B0%D0%B5-%D0%BD%D0%B0-%D1%87%D0%B5%D1%82%D0%B2%D1%8A%D1%80%D1%82%D0%B8-%D1%84%D0%B8%D0%BD%D0%B0%D0%BB-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news732095.html", "text": "Димитър Кузманов се класира за финалната среща на тенис турнира в Анталия (Турция) с награден фонд от 15 хиляди долара. На полуфиналите Кузманов разгроми с 6-1 6-2 Петер Торебко от Германия само за 58 минути. Така българинът се класира за финал без да загуби нито един сет, акцентира \"Тенис кафе\". В спор за титлата Кузманов ще играе срещу Флавио Чипола от Италия или Ориол Рока Батала от Испания. За класирането си до тази фаза на турнира той заработи 10 точки за световната ранглиста. Това ще бъде четвърти финал за Кузманов от началото на годината. До момента националът на България спечели една титла и две втори места. Мико Кузманов има впечатляващ баланс от 17 победи и 3 загуби през 2018 година. Сподели:", "date": "2018.03.03", "title": "Браво! Кузманов ще играе на четвърти финал за годината"}
{"url": "http://pik.bg/%D0%B8%D0%B7%D0%B2%D0%B5%D1%81%D1%82%D0%B5%D0%BD-%D1%83%D1%84%D0%BE%D0%BB%D0%BE%D0%B3-%D0%BE%D1%82%D0%BA%D1%80%D0%B8-%D0%BD%D0%B0-%D0%BC%D0%B0%D1%80%D1%81-%E2%80%9E%D1%87%D0%B5%D1%80%D0%B5%D0%BF-%D0%BD%D0%B0-%D1%85%D1%83%D0%BC%D0%B0%D0%BD%D0%BE%D0%B8%D0%B4%E2%80%9C-news732107.html", "text": "Известният уфолог и любител на конспиративни теории, виртуалният археолог Скот Уоринг зарадва своите почитатели с нова любопитна находка. Тайванският изследовател съобщава, че е открил на снимки, направени от марсохода „Кюриозити“, бял череп на хуманоид. По мнението на специалиста, това би могло да бъде както истински фрагмент от останки, така и остатък от някаква скулптура. „Забелязва се груба форма на лице. Дали това е деформиран череп на инопланетянин, марсианец, или отломка от статуя, създадена някога от древна цивилизация, съществувала някога на повърхността на тази планета?. Категорично обаче не приемам, че става дума за най-обикновен камък. Тази глава не прилича много на човешка, тъй като е по-ъгловата, но не знаем какви са били марсианците. Дали от НАСА ще приемат да огласят моята находка? Разбира се, че не!“, написа Уоринг на личния си сайт. Уфолог намери статуетка на Исус Христос на Марс, съобщава... Сподели:", "date": "2018.03.03", "title": "Известен уфолог откри на Марс „череп на хуманоид“"}
{"url": "http://pik.bg/%D1%82%D1%80%D0%B8-%D1%81%D0%BF%D0%B5%D1%86%D0%BE%D0%BF%D0%B5%D1%80%D0%B0%D1%86%D0%B8%D0%B8-%D0%B7%D0%B0-%D0%B4%D0%B5%D0%BD-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news732112.html", "text": "На територията на Област Враца на 2 март (петък) са проведени три специализирани полицейски операции за установяване на малолетни и непълнолетни в и около нощните питейни заведения, съобщава Конкурент. Проверка за наличие на стоки без акцизен бандерол и повишаване чувството за сигурност на гражданите, противодействие на битовата престъпност, кражби на животни , от частни домове и превантивни мерки срещу престъпления от всякакъв вид. По време на операцията униформените са проверили 57 лица и 17 МПС-та. Съставени са 9 Акта и 2 фиша. Проверени са 4 питейни заведения. На територията на областта и в Пловдив през последната... Сподели:", "date": "2018.03.03", "title": "Три спецоперации за ден във Врачанско"}
{"url": "http://pik.bg/%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BB%D0%B5%D0%BA%D0%B0%D1%80-%D0%B7%D0%B0%D1%81%D1%82%D1%80%D0%B5%D0%BB%D1%8F%D0%BB-%D0%BF%D0%BB%D1%8A%D1%85%D0%B0-%D0%BE%D1%82%D0%B1%D1%80%D0%B0%D0%BD%D1%8F%D0%B2%D0%B0%D0%BB-%D1%81%D0%B5-%D0%B7%D0%B0%D1%89%D0%BE%D1%82%D0%BE-%D1%86%D0%B8%D0%B3%D0%B0%D0%BD%D0%B8%D0%BD%D1%8A%D1%82-%D0%B3%D0%BE-%D0%BD%D0%B0%D1%80%D1%8A%D0%B3%D0%B0%D0%BB-%D1%81-%D0%BD%D0%BE%D0%B6-news732139.html", "text": "Пловдивски лекар е задържан за  убийството на Жоро Джевизов - Плъха. Докторът е шефът на рентгеновото отделение в УМБАЛ \"Пловдив\" Иван Димитров. Вчера крадецът  бе открит застрелян върху кола зад сградата на Областната управа. След разпити на няколко лица от района криминалистите са стигнали до евентуалния извършител. Според източници на сайта \"Трафик Нюз\" докторът си е признал и е заявил, че е станало при опит да защити собствеността си. Джевизов е влязъл в къщата на лекаря заедно със свой съучастник. Собственикът ги е чул и излязъл да види какво става, тъй като в съседните стаи спели съпругата и децата му. Тогава Плъха го нападнал с нож и го е ранил в крака. Другият крадец побягнал, а лекарят стрелял няколко пъти. Бандитът издъхнал навън от рана в гърдите. Лекарят твърди, че оръжието не е било негово, а е изхвърлено от другия съучастник. Пистолетът е самоделка. Приятелите му описват д-р Димитров като емоционален, но много възпитан мъж. Тренирал редовно и бил в много добра физическа форма. Крадецът, известен с прозвището Плъха, е стар познайник на полицията. Основната версия на полицията, че някой е засякъл крадеца на местопрестъплението и го е застрелял, най-вероятно ще се  окаже резонна. До трупа на Джевизов е открит нож, който е негов, а по острието е намерена кръв, която съвпада с тази на лекаря. Срещу Димитров е образувано досъдебно производство, все още не я ясна квалификацията на обвинението, което ще повдигне Окръжна прокуратура. Жестокото убийство, потресло Пловдив тази сутрин, е... Сподели:", "date": "2018.03.03", "title": "УБИЙСТВОТО В ПЛОВДИВ! Лекар застрелял Плъха, отбранявал се, защото циганинът го наръгал с нож"}
{"url": "http://pik.bg/%D1%80%D0%B0%D0%B7%D0%BD%D0%BE%D0%B1%D0%BE%D0%B9-%D0%BD%D0%B0-%D1%81%D1%82%D0%B0%D0%BC%D1%84%D0%BE%D1%80%D0%B4-%D0%B1%D1%80%D0%B8%D0%B4%D0%B6---%D0%BA%D0%BE%D0%BD%D1%82%D0%B5-%D0%B1%D0%B5%D1%81%D0%B5%D0%BD-news732081.html", "text": "Мениджърът на Челси - Антонио Конте, изрази гръмко мнение относно ситуацията при \"сините от Лондон\". Наставникът говори преди мача от първенството с Ман Сити и направи съпоставка между двата гранда, пише \"Топспорт\". \"С Манчестър Сити ни дели едно нещо - мениджър и ръководство да мислят еднакво. Там нещата се получават, докато при нас не. Аз имам нужната амбиция да успея в Челси, но нямам ресурс за това. Когато пристигнах тук, ясно казах, че имам големи планове. Аз съм победител, а не губещ. В клуба знаят какви са идеите ми, но не ми дават пари, за да ги осъществя\", заяви Конте. Сподели:", "date": "2018.03.03", "title": "Разнобой на \"Стамфорд Бридж\" - Конте бесен?"}
{"url": "http://pik.bg/%D1%81%D0%BB%D0%B5%D0%B4-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%BC%D0%B8%D1%87%D0%B8%D0%B3%D0%B0%D0%BD-%D0%B4%D0%B2%D0%B0%D0%BC%D0%B0%D1%82%D0%B0-%D1%83%D0%B1%D0%B8%D1%82%D0%B8-%D1%81%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8%D1%8F-news732061.html", "text": "Над 100 полицаи претърсват кварталите около Централния Мичигански университет, за да открият 19-годишен студент, който е заподозрян, че е убил родителите си в пансиона на кампуса, предаде Асошиейтед прес. Стрелбата стана в деня, в който родители пристигаха в университета, за да вземат децата си за едноседмична пролетна ваканция, съобщава БТА. Полицията разпространи снимка на Джеймс Ерик Дейвис младши и предупреди, че той е въоръжен и опасен. Университетът идентифицира двамата загинали като неговата майка Дайва Дейвис и бащата Джеймс Дейвис старши, полицай на нещатна служба в чикагското предградие Белууд. От полицията съобщиха, че в четвъртък вечерта заподозреният е бил отведен от полицията на кампуса в болница, заради здравословен проблем, вероятно свръхдоза. Масовите стрелби са често явление в САЩ, където хората масово имат огнестрелни оръжия, отбелязва Франс прес. Съвсем наскоро, на 14 февруари, 19-годишен младеж застреля 17 човека в гимназия в южния щат Флорида, преди да бъде задържан. Сподели:", "date": "2018.03.03", "title": "СЛЕД СТРЕЛБАТА В МИЧИГАН: Двамата убити са родителите на заподозрения"}
{"url": "http://pik.bg/%D0%BF%D0%B8%D1%80%D0%B8%D0%BD---%D0%BB%D0%B5%D0%B2%D1%81%D0%BA%D0%B8-%D0%B5-%D0%B4%D0%B5%D1%80%D0%B1%D0%B8%D1%82%D0%BE-%D0%BD%D0%B0-14-%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%B2%D1%8A%D0%B2-%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%BD%D0%B0%D1%82%D0%B0-%D1%81%D1%83%D0%BF%D0%B5%D1%80%D0%BB%D0%B8%D0%B3%D0%B0-news732138.html", "text": "Пирин - Левски се очертава да бъде най-интересният сблъсък от 1/4-финалните плейофи във волейболната Суперлига. Това стана ясно след изиграването на всички мачове от последния 22-и кръг на редовния сезон. Регламентът предвижда на 1/4-финалите да се играе до 2 победи от 3 мача. Срещите ще се проведат на 9-и, 12-и и евентуално 16-и март.  Домакини в първите мачове са отборите с по-предно място в крайното класиране на редовния сезон. Другият много интересен двубой, който се получи е между 3-ия ЦСКА и 6-ия Хебър (Пазарджик), акцентира \"Новспорт\". Всички двойки: (1-8) Нефтохимик 2010 (Бургас) - Марек Юнион Ивкони (Дупница) (4-5) Пирин (Разлог) - Левски (2-7) Монтана - Добруджа 07 (Добрич) (3-6) ЦСКА - Хебър (Пазарджик) Сподели:", "date": "2018.03.03", "title": "Пирин - Левски е дербито на 1/4-финалите във волейболната Суперлига"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B5-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F%D0%BB-%D1%81-%D0%BA%D0%BE%D0%BB%D0%B5%D0%B3%D0%B8%D1%82%D0%B5-%D1%81%D0%B8-%D0%BE%D1%82-%D0%BF%D0%BE%D0%BB%D1%88%D0%B0-%D0%B8-%D1%83%D0%BA%D1%80%D0%B0%D0%B9%D0%BD%D0%B0-news732150.html", "text": "Министър-председателят Бойко Борисов проведе телефонни разговори с премиерите на Украйна и на Полша Володимир Гройсман и Матеуш Моравецки. В тях Борисов изказа признателност за участието на украинци и поляци във войната за българското освобождение през 1877-1878 г. Гройсман и Моравецки поздравиха българския си колега по случай националния празник на страната ни и пожелаха успех и благоденствие на българите. Полският премиер отбеляза, че и неговият народ отбелязва днес празника във Варшава. „За нас българското освобождение и битките, в които са участвали нашите войници, са изключително важни. Нашите народи винаги са си помагали и подкрепяли в трудни времена“, каза Моравецки. Той благодари на българския премиер за активната работа на България по време на председателството на Съвета на ЕС и каза, че разчита на него за поддържането на конструктивния диалог по темите от европейския дневен ред, особено за взимане под внимание на позицията на държавите от Централна и Източна Европа при предстоящите преговори за европейския бюджет. Украинският премиер увери Бойко Борисов, че доставките на транзитен газ, които минават през Украйна, не са застрашени и потокът продължава да бъде стабилен. Министър-председателят Бойко Борисов изпрати писма до... Сподели:", "date": "2018.03.03", "title": "ОТ ПОСЛЕДНИТЕ МИНУТИ! Премиерът Борисов е разговарял с колегите си от Полша и Украйна"}
{"url": "http://pik.bg/%D1%80%D0%B5%D0%BB%D0%B8%D0%BA%D0%B2%D0%B0-%D0%BE%D1%80%D0%B8%D0%B3%D0%B8%D0%BD%D0%B0%D0%BB%D1%8A%D1%82-%D0%BD%D0%B0-%D1%81%D0%B0%D0%BD%D1%81%D1%82%D0%B5%D1%84%D0%B0%D0%BD%D1%81%D0%BA%D0%B8%D1%8F-%D0%BC%D0%B8%D1%80%D0%B5%D0%BD-%D0%B4%D0%BE%D0%B3%D0%BE%D0%B2%D0%BE%D1%80-%D0%B1%D0%B5-%D0%BF%D0%BE%D0%BA%D0%B0%D0%B7%D0%B0%D0%BD-%D0%BE%D1%82-%D1%82%D1%83%D1%80%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-news732067.html", "text": "По случай националния празник на България турското правителство допусна екип на БТВ в държавния архив и показа оригинала на Санстефанския мирен договор, както и държавния печат на императора Александър II. В шеста седма и осма глава на договора се споменава на френски език, че България ще се конституира като автономно трибутарно княжество, а българският княз ще се одобрява от високата порта. Договорът се съхранява в специална кутия, докосва се само с ръкавици и е обшит с кадифе. Учените, които искат да го изучават могат да го видят, но ще работят с фотокопия. Копие на договора може да се види в София в националния исторически музей в Бояна. Достъпни са и всички международни договори на Турция. От мястото където е подписан договора в момента няма нищо. Запазена е само къщата, където са били разположени руските части през март 1878 година. Сега тя е частен имот. В консулството на България в Истанбул беше организиран прием по случай националния ни празник. Събраха се дипломати, цариградски българи, представители на изселническите организации. 20 машини и 100 души изпрати община Казанлък, за да... 84-години след официалното му освещаване на 26 август... Сподели:", "date": "2018.03.03", "title": "Реликва! Оригиналът на  Санстефанския мирен договор бе показан от турското правителство"}
{"url": "http://pik.bg/%D1%81%D0%BD%D0%B5%D0%B6%D0%B5%D0%BD-%D0%B0%D0%B4-%D0%B2-%D0%BF%D0%BE%D0%BB%D1%88%D0%B0-60-%D0%B4%D1%83%D1%88%D0%B8-%D1%81%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B8-news732084.html", "text": "РИА Новости, цитирани от \"Фокус\". От началото на зимата, в Полша са загинали повече от 60 души, съобщават от полския правителствен център за сигурност, предава „През изминалите няколко дни, от премръзване са загинали още двама души“, се казва в съобщението. Общо, от ноември насам, от студ са загинали 63 души. При това, само през седмицата, започнала на 23 февруари, техният брой е 25 човека. Последните няколко дни са най-студеният период от зимата в Полша. В повечето региони дневната температура не преминава над минус 10 градуса по скалата на Целзий. Полша не е изпълнила изискванията на европейските правни... Сподели:", "date": "2018.03.03", "title": "Снежен ад в Полша, 60 души са починали "}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-%D0%B7%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%81%D0%BE%D1%84%D0%B8%D1%8F-%E2%80%93-%D0%B2%D0%B8%D0%B4%D0%B8%D0%BD-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%B5-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B8%D1%8F%D1%82-%D0%BF%D0%BE%D0%BB%D0%B8%D1%82%D0%B8%D0%BA-%D0%BA%D0%BE%D0%B9%D1%82%D0%BE-%D0%BB%D0%B8%D1%87%D0%BD%D0%BE-%D1%81-news732087.html", "text": "Премиерът Бойко Борисов бе единственият политик, който лично се зае с проблема. Така протестиращите за изграждането на магистрала между София и Видин и за тунел под Петрохан коментираха пред БТВ отлагането на поредния си, шести протест. До отлагането се стигна, след като група протестиращи се срещнаха в Министерския съвет и разговаряха с премиера Бойко Борисов вчера. „Не правим крачка назад – коментира една от протестиращите от Видин. – Очакваме решение на Министерския съвет както за магистралата София – Видин, така и за тунел под Петрохан с конкретни срокове и точни перимерти. Десетина протестиращи се срещнахме с премиера. Имаше и спорове, но позицията ни бе чута. В интерес на истината, премиерът Борисов бе единственият роден политик, който лично се зае с този проблем“. Жителите на Видин и района излизат на пореден протест... Сподели:", "date": "2018.03.03", "title": "Протестиращите за магистрала София – Видин: Премиерът бе единственият политик, който лично се зае с проблема"}
{"url": "http://pik.bg/17-%D0%B1%D0%BE%D0%BD%D0%B0-%D1%81%D0%B0-%D0%B7%D0%B0%D0%B4%D0%B8%D0%B3%D0%BD%D0%B0%D1%82%D0%B8-%D0%BE%D1%82-%D0%B2%D0%B7%D1%80%D0%B8%D0%B2%D0%B5%D0%BD%D0%B8%D1%8F-%D0%B1%D0%B0%D0%BD%D0%BA%D0%BE%D0%BC%D0%B0%D1%82-%D0%B2-%D1%81%D0%BE%D1%84%D0%B8%D1%8F-news732100.html", "text": "Над 17 хиляди лева е сумата от взривения банкомат в София, заради който бяха задържани петима автокрадци, научи NOVA. Те бяха задържани след зрелищна гонка. Открити са малки суми пари във всеки един от мъжете. Иван Янински-Шумахера, Юлиян Ценев–Байката, Николай Анев–Лъвчето, Росен Цветков–Ръкспина и Пламен Попов остават в ареста за 72 часа, съобщиха от прокуратурата. Всички са с богато криминално минало. Банкоматът е взривен около 5 часа сутринта в петък. Собственикът на магазина, в който е било поставено устройството, разбира за случилото се от охранителна фирма. Взривиха отново банкомат в София. Устройството се е... Сподели:", "date": "2018.03.03", "title": "17 бона са задигнати от взривения банкомат в София"}
{"url": "http://pik.bg/%D0%B3%D1%80%D0%B8%D1%88%D0%BE-%D0%BE%D1%81%D1%82%D0%B0%D0%B2%D0%B0-%E2%84%964-%D0%B2-%D1%81%D0%B2%D0%B5%D1%82%D0%B0-news732079.html", "text": "Григор Димитров остава под №4 в световната тенис-ранглиста при мъжете за поне още една седмица. Това стана възможно, след като основният му конкурент за мястото - Александър Зверев не стигна финала на надпреварата в Акапулко. Състезаващият се за Германия Зверев загуби от аржентинеца Хуан Мартин дел Потро с 4:6, 2:6, като към края на мача се движеше все по-трудно по корта. Успех за Зверев щеше да го изстреля на четвърта позиция, независимо от това дали ще победи или ще загуби финала, акцентира \"Новспорт\". Гришо продължава да води с 95 точки пред германеца, а следващото предизвикателство пред първата ни ракета е турнирът в Индиън Уелс, където ще стартира от втория кръг. Сподели:", "date": "2018.03.03", "title": "Гришо остава №4 в света!"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BA%D1%8A%D0%BC-%D0%B1%D1%80%D0%B0%D1%82%D1%81%D0%BA%D0%B8%D1%82%D0%B5-%D0%BD%D0%B0%D1%80%D0%BE%D0%B4%D0%B8-%D1%81-%D0%B4%D1%8A%D0%BB%D0%B1%D0%BE%D0%BA%D0%B0-%D0%BF%D1%80%D0%B8%D0%B7%D0%BD%D0%B0%D1%82%D0%B5%D0%BB%D0%BD%D0%BE%D1%81%D1%82-%D0%BE%D1%82%D0%B4%D0%B0%D0%B2%D0%B0%D0%BC%D0%B5-%D0%BF%D0%BE%D1%87%D0%B8%D1%82--news732101.html", "text": "Министър-председателят Бойко Борисов изпрати писма до премиерите на Полша, Румъния, Черна Гора, Молдова и Украйна, в които отбелязва благодарността на българската държава и българския народ за участието на техни сънародници в Руско-турската освободителна война 1877-1878 г. “По случай честването на 140 години от Освобождението и Националния празник на Република България 3 март си спомняме с дълбока признателност и отдаваме почит към паметта на всички воини, загинали за свободата на България”, посочва българският министър-председател. Той подчертава, че страната ни високо цени историческите връзки и традиционното сътрудничество през годините с държавите, чиито представители са участвали в нейното освобождение. Борисов изразява увереността си, че сътрудничеството и ползотворните контакти с тях ще продължат да се развиват в дух на приятелство, в името на добруването на хората. Сподели:", "date": "2018.03.03", "title": "ПЪРВО В ПИК! Премиерът Борисов към братските народи: С дълбока признателност отдаваме почит към паметта на всички воини, загинали за свободата на България"}
{"url": "http://pik.bg/%D0%B8-%D1%82%D0%B5-%D0%B1%D1%8F%D1%85%D0%B0-%D1%82%D0%B0%D0%BC-%D0%B8-%D1%82%D0%B5-%D0%B2%D0%BE%D1%8E%D0%B2%D0%B0%D1%85%D0%B0-%D0%B7%D0%B0-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D0%BD%D0%B8---35-%D1%85%D0%B8%D0%BB%D1%8F%D0%B4%D0%B8-%D1%80%D1%83%D0%BC%D1%8A%D0%BD%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D1%86%D0%B8-%D0%B8-%D0%B4%D0%BE%D0%B1%D1%80%D0%BE%D0%B2%D0%BE%D0%BB%D1%86%D0%B8-news731906.html", "text": "\"Който се бори храбро, името му остава безсмъртно!\" Днес е 3 март. Денят. На нашето Освобождение. Освобождение, за което дадоха живота си безброй храбри, смели и достойни люде. Смели люде - руси, украинци, българи, финландци, румънци. Именно за героичното, но малко познато участие на последните в Руско-турската освободителна война 1877-1878 година, ще стане дума в следващите редове. Реших да пиша на тая свята дата за нас, за тях - за 35 000 румънски войници и доброволци, тръгнали на бой с турския поробител за нашата свобода. Изчетох много страници, за да успея да предам и разкажа в последващите редове за техния безпримерен героизъм... Прехвърлянето на румънските войски през Дунав започва на 12 август 1877 година. Последният войник минава реката на 20 същия месец. Съставът на румънската войска е 35 000 души - войници и малко доброволци. Мястото на преминаването бил при Корабия - село Гиген. Пръв преминал 8 линеен батальон, командван от капитан Валтер Мъръчиняну. Пръв той стъпил на нашия бряг... и останал завинаги тук. Храбрият румънски капитан загива в епичните боеве при село Гривица през септември (август по стар стил) 1877 година. Първото освободено от румънските войски село било Бешлии (днес Байкал). Само за ден - на 15 август - последователно те освободили и селата Вадим, Крушовене и Брегаре. Към края на месеца стигнали до плевенското село Гривица, където написали една от най-славните и героични страници във войната за нашето Освобождение... Над Гривица се намирали два турски редута - Абдул-Керимова табия и Баш табия. Те били едни от най-страховитите табии в отбраната на Плевен. На 11 септември (30 август по стар стил) започнала атаката им. Артилерийският огън разтърсвал цялата околност. Смелите румънски войни се понесли като вихър към табиите. Командвани били от генерал Чернат. Редникът Григоре Йон пленил едно турско знаме. Сега това знаме се намира в Централния военен музей в Букурещ. А боевете били жестоки, кръвопролитни! Само тоя ден на бранното поле паднали убити и ранени 2500 румънци! Редутите обаче били превзети! , пише след тоя ден румънският писател Михаил Садовяну. Местността там, гдето се водили тия кръвопролитни сражения, от тоя ден насетне носи името Долината на сълзите (Vale lacrimi на румънски)... Румънските войски взели участие в блокадата на Плевен. Били включени в руския отряд, воден от генерал Александър Арнолди. Между 19 и 21 ноември 1877 година те превзели Оряхово, като по тоя начин обсаденият в Плевен Осман паша бил лишен от възможността да получи свежи подкрепления от Видин и предопределил съдбата на обсадения град. Румънците се отличили с чудеса от храброст и саможертва при заемането на моста на река Скът при село Хърлец, който бил ключовата позиция към Оряхово. Тук паднали геройски поручик Николае Радович и майор Ене Константин. На 28 ноември румънските войни освобождават Лом (тогава Лом паланка). След падането на Плевен румънската войска била прегрупирана. Една част съпровождала пленените войски на Осман паша към Румъния, а останалата част била разположена срещу Русе и Силистра, Никопол, Оряхово и Плевен. Западният корпус, под командването на генерал Хараламб получил задача да освободи Белоградчик и Видин. При настъплението си те освободили село Акчар (днес Арчар), където имало силна турска табия. При Видинската крепост, румънските войни пишат нови славни страници в святата Освободителна война. Само в боя при село Смърдан (не съществува вече) на 6 януари 1878 година, те дават 119 убити и 316 ранени войни. Обсадата на Видин продължава чак до 23 февруари 1878 година, а обръчът около крепостта е командван от смелия генерал Георге Ману. Насреща му бил Иззет паша. На 24 февруари Видин капитулира... И те бяха там. И те воюваха. За нашата Свобода. За да ни има нас. Сега. Па и за века. На заглавната снимка са румънски ветерани от боевете при Гривица-Плевен. Вижте ги добре - те оставиха всичко. И тръгнаха на бой за свободата на един друг народ. Някои принесоха живота си в дар пред олтара на нашето Отечество. Други живяха до края на дните си като инвалиди от получените рани по бранните поля. Но се сражаваха, биха, умряха и живяха с чест! Записаха имената си с кървави букви в нашата история. В своята също. пише на една от паметните плочи в пантеона край село Гривица. И да - те останаха безсмъртни! Навеки!... Спете спокойно, герои! Сподели:", "date": "2018.03.03", "title": "И ТЕ БЯХА ТАМ! И те воюваха за свободата ни - 35 хиляди румънски войници и доброволци"}
{"url": "http://pik.bg/%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%BA%D0%B0%D0%BA%D0%B2%D0%BE-%D0%B2%D0%B5%D1%89%D0%B0%D1%8F%D1%82-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B7%D0%B0-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F-%D0%BD%D0%B0-%D0%BF%D1%80%D0%B0%D0%B7%D0%BD%D0%B8%D1%87%D0%BD%D0%B8%D1%8F-%D0%B4%D0%B5%D0%BD-news732027.html", "text": "Днес финансовото ви положение ще се подобри и ще ви възвърне самочувствието, въпреки празничния ден. Бизнесмените, развиващи търговска дейност могат да уговорят сключването на финансови сделки.  Задоволството ви е огромно. Ако околните не са сговорчиви и не се съобразяват с вас, причината може да е в прекалената ви критичност. Не се колебайте да приемете и допълнителни задачи, които в празничния ден изобщо няма да ви натоварят. Гарантирате си отлични приходи. Деловите разговори са успешни. Планирането на работата ви за деня е във ваша полза. Очаквайте финансови постъпления, които идват навреме, за да инвестирате успешно. Изцяло сте във властта на емоцията и ви е трудно да се концентрирате в работата си.  Не обтягайте отношенията с колегите и се опитайте да не влизате в спор с никого, ако сте на работното си място и в празничния ден. Не се захващайте с нови задачи. Стабилизирайте постигнатото до момента. Проявявате наивността си от сутринта. Финансовото ви състояние може да се влоши, ако позволите да ви измамят и решите да вложите парите си в губеща дейност, само защото сте седнали на чашка в празничния ден и се задълбочавате в предложенията, които ви отправят. Бързо ще осъзнаете грешката си. Следобед сте в отлично настроение и ще се справите със служебните си задължения. Не пренасяйте на работното място проблемите, породени в семейството ви. Бъдете старателни и отхвърлете най-напред рутинните си служебни задължения. Ако ви предложат допълнителни задачи, не ги отказвайте, защото ви носят добра възможност за материална стабилизация. Денят ви е емоционален. Обмислете идеите си и преценете дали не противоречат на вижданията на колегите ви.  Задължени да завършите служебните си задачи и да отчетете резултатите до края на празничния деня. Не спорете, че ви натоварват ненужно и проявете отговорност. Начинанията са успешни. Колкото по-малко величаете егото си, толкова по-малко грешки ще допускате в празничния ден. Насочете всичките си сили в приключването на служебните си задачите си, за да не си създадете проблеми с вашите колеги. Не позволявайте заблудата във вашите истински възможности да се превърне в началото на сериозен провал. Запазете добрия тон и добрите колегиални отношения, дори и ако се чувствате наранени и пренебрегнати в празничния ден. Ще ви зарадват материални успехи. Проведете отложените разговори и съвещания на работното място. Организаторските ви възможности ще бъдат оценени. Вашето умение да мислите аналитично и задълбочено ви помага да разкриете нови възможности за изява дори и в празничния ден. Отнасяйте се предпазливо към поднесените ви идеи и предложения. Дълбоко в себе си сте неуверени и колебливи, но имате сили за активна работа и успешно ще приключите текущи задачи. Проявете решителност, за да осъществите идеите си. Изпълнението на служебните ви задачи точно в този празничен ден е свързано с прилагане на нови методи, основани на знанията, които сте придобили, но не сте изявили до момента. В общуването с колегите си бъдете компромисни. Подкрепа, която получавате е причината за успех и в най-смелите ви начинания. Очаквайте среща в празничния ден, която може да стане повод за промени в професионалния ви живот. Не се доверявайте на непознати, случайно попаднали на работното ви място хора, за да си спестите удари от конкуренти, последвани от финансови загуби. Преди да пристъпите към начинания в празничния ден стабилизирайте постигнатите резултати от завършените рутинни задачи.  Внимавайте при общуване с непознати. Не прекалявайте със своята самоувереност, за да подобрите финансовото си положение. Ще ви върнат заем, който ще ви помогне да осъществите идеите си. Какво ще се случи през март, докога можем да подписваме... Сподели:", "date": "2018.03.03", "title": "ХОРОСКОПЪТ НА АЛЕНА! Какво вещаят звездите за всяка зодия на празничния ден "}
{"url": "http://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BD%D0%B0%D1%80%D0%B5%D0%B4%D0%B8-%D0%B4%D0%B0-%D1%81%D0%B5-%D1%81%D0%BB%D0%B5%D0%B4%D1%8F%D1%82-%D0%BD%D0%B8%D0%B2%D0%B0%D1%82%D0%B0-%D0%BD%D0%B0-%D1%80%D0%B5%D0%BA%D0%B8%D1%82%D0%B5-%D0%B8-%D1%8F%D0%B7%D0%BE%D0%B2%D0%B8%D1%80%D0%B8%D1%82%D0%B5-news732058.html", "text": "Заради повишението на температурите и снеготопенето кметът на София Йорданка Фандъкова разпореди да се наблюдава състоянието на реките и нивата на общинските язовири, съобщиха от Столичната община. Районните кметове трябва да осигурят наблюдение на критични места, дерета и речни корита в съответните райони, допълват от общината. Столичният инспекторат контролира дали уличните шахти са почистени. Четири екипа на Дирекция „Аварийна помощ и превенция” извършиха наблюдение на място на общинските язовири и реагират на сигнали. Към момента речните корита са с нормална проводимост, добавят от СО. Извършва се и контролирано изпускане на водни количества през основните изпускатели на язовирите „Иваняне”, \"Мърчаево\", \"Суходол\" и „Мрамор”. Наблюдават се водните нива в язовирите и се осигуряват необходимите свободни обеми. Проверяват се и водостоците на Южната дъга на Околовръстен път. Пътят за Витоша е затворен, а в планината има опасност от... Сподели:", "date": "2018.03.03", "title": "Фандъкова нареди да се следят нивата на реките и язовирите"}
{"url": "http://pik.bg/%D0%B1%D0%BE%D1%81-%D0%BD%D0%B0-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B0%D1%82%D0%B0-%D0%BC%D0%B0%D1%84%D0%B8%D1%8F-%D0%B1%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news732016.html", "text": "Полицията на Германия съобщи за ареста на бос на италианската мафия, предава Regnum, цитирани от Фокус. Агенцията се позовава на местни медии. Помощник глава на калабрийската мафия „Ндрангета“, който е издирван в Италия от 2013 г. насам, е арестуван в западния германски град Саарбрюкен. Според информацията на официалните източници, през януари по време на съвместна полицейска операция против „Ндрангета“ на територията на Италия и на Германия са арестувани повече от 170 души и са иззети активи на групировката в размер на около 50 млн. евро. Калабрийската мафия „Ндрангета“ е една от най-влиятелните престъпни структури в Италия и в света. Според някои оценки ежегодният доход на международната криминална групировка през средата на миналото десетилетия надвишава 40 млрд. евро. Известната калабрийска мафиотска фамилия Сарконе, която е... Сподели:", "date": "2018.03.03", "title": "Бос на италианската мафия бе задържан в Германия"}
{"url": "http://pik.bg/%D0%BD%D0%B0-%D1%88%D0%B8%D0%BF%D0%BA%D0%B0-%D0%BF%D0%B8%D0%BB%D0%B5-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%BF%D1%80%D0%B5%D1%85%D0%B2%D1%80%D1%8A%D0%BA%D0%BD%D0%B5-%D0%B4%D0%BE-%D1%80%D1%83%D1%81%D0%BA%D0%B8%D1%8F-%D0%BF%D0%B0%D1%82%D1%80%D0%B8%D0%B0%D1%80%D1%85-news732069.html", "text": "БНР. С молебени за страдащия български народ Руската църква е формирала обществено мнение, повлияло за започването на Руско-турската война. Това каза руският патриарх Кирил за предаването „Събота 150“ по „Руската и българската православна църква имат много дълга история на братски отношения. Именно поради факта, че нашите народи в по-голямата си част са православни и имат много общо в културата и езика си, България винаги е била възприемана в Русия като братска страна и историята потвърждава тази теза“, посочи патриарх Кирил и изтъкна ролята на Руската православна църква при вземането на решението за освободителната за България Руско-турска война. „Бих искал да кажа, че руската църква, извършвайки молебени в почти всички църкви за страдащия български народ, е формирала такова обществено мнение, което е повлияло за вземането на политическото решение за започване на военни действия на Балканите. Ако я нямаше тази всенародна подкрепа, трудно е да се каже дали тогавашното руско правителство би направило тази жертва – десетки хиляди са загиналите, десетки хиляди са и инвалидизираните. Тази жертва е била обяснена с най-важния и силен аргумент – отдаваме живота си за нашите братя единоверци. Достатъчно е да кажем, че при възникването на българо-гръцката схизма, когато българската църква не е била признавана в семейството на поместните православни църкви, решаващият глас за признаването ѝ е именно на Руската църква. Мисля, че братските отношения между нашите две църкви са издържали проверката на времето“, каза още той и изрази надеждата си, че това влияе добре и на отношенията между българския и руския народ. Главата на руската православна църква е охраняван зорко от снажни представители на руските спецслужби. Напразни останаха опитите на репортера на Би Ти Ви да се добере до негово светейшество. И трите опита на Деси Ризова ва зададе въпрос на патриарх Кирил бяха отклонени от яките гардове. \"В Русия винаги са възприемали България като братска... Сподели:", "date": "2018.03.03", "title": "НА ШИПКА: Пиле не може да прехвръкне до руския патриарх! "}
{"url": "http://pik.bg/%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BD%D0%B5%D0%BE%D1%84%D0%B8%D1%82-%D1%81-%D0%BF%D0%BE%D1%81%D0%BB%D0%B0%D0%BD%D0%B8%D0%B5-%D0%B7%D0%B0-3-%D0%BC%D0%B0%D1%80%D1%82-%D0%B7%D0%B0-%D1%80%D0%B0%D0%B4%D0%BE%D1%81%D1%82%D1%82%D0%B0-%D0%BE%D1%82-%D0%B8%D0%B7%D0%B2%D0%BE%D1%8E%D0%B2%D0%B0%D0%BD%D0%B0%D1%82%D0%B0-%D1%81%D0%B2%D0%BE%D0%B1%D0%BE%D0%B4%D0%B0-news732062.html", "text": "На 3 март българският патриарх Неофит пожела на българите пред сутрешния блок на БТВ да празнуват с радост, слънце в душата и в живота си и да се радват на извоюваната свобода. Той и руският патриарх Кирил, който заедно с църковна делегация е на тридневно посещение у нас, пристигнаха в храм-паметника „Рождество Христово” в град Шипка. Там ще бъде отслужен и благодарствен молебен от Старозагорския митрополит Киприан. На него ще присъстват президентът Румен Радев и председателят на Народното събрание Цвета Караянчева. Мерките за сигурност са изключително сериозни, няколко пъти екипи на ДОТИ провериха храма. По програма се предвижда след това всички заедно да се отправят към паметника на върха, където да бъде отслужена и заупокойна молитва в памет на загиналите воини от всички националности за Освобождението на България. Да изживеем времето на Великия пост като достойни... На днешния ден, когато Православната църква чества... Сподели:", "date": "2018.03.03", "title": "Патриарх Неофит с послание за 3 март за радостта от извоюваната свобода"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news732152.html", "text": "Четирима души са пострадали при катастрофа между три автомобила в района на км 141 на автомагистрала „Тракия“. Това съобщи пред радио „Фокус“  дежурният в Областно пътно управление. Произшествието е станало в посока Бургас. Затворена за движение към момента е лявата активна лента в посока към Бургас, трафикът преминава само през активната лента. Според подадената информация четирима от участниците в пътнотранспортното произшествие са леко пострадали. Шофьорите да се движат с повишено внимание и съобразена скорост. Възстановено е движението на всички МПС по АМ \"Тракия\" в... Сподели:", "date": "2018.03.03", "title": "ИЗВЪНРЕДНО! Жестока катастрофа на \"Тракия\", има ранени"}
{"url": "http://pik.bg/%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D1%8A%D1%82-%D1%82%D0%BE%D0%B4%D0%BE%D1%80-%D1%82%D0%BE%D0%BA%D0%B8%D0%BD-%D1%81%D1%80%D0%B0%D0%BC%D0%BE%D1%82%D0%B0-%D1%80%D0%B0%D0%B4%D0%B5%D0%B2-%D0%B7%D0%B0%D1%89%D0%BE-%D1%82%D0%B5-%D0%BD%D1%8F%D0%BC%D0%B0-%D0%B4%D0%BE%D0%BA%D0%B0%D1%82%D0%BE-%D0%B8%D0%B7%D0%B4%D0%B8%D0%B3%D0%B0%D1%82-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%84%D0%BB%D0%B0%D0%B3-%D0%BD%D0%B0-%D0%B1%D1%8A%D0%BB%D0%B3-news732071.html", "text": "Аз нямам спомен президент и върховен главнокомандващ да не е бил на 3 март при издигане националното знаме на България. Днес Радев предпочете да отиде да се кланя на патриарх Кирил в Шипка. Браво на Горан Благоев, който повдигна въпроса по държавната БНТ! Срамота, Радев! Сподели:", "date": "2018.03.03", "title": "Журналистът Тодор Токин: Срамота, Радев, защо те няма, докато издигат националния флаг на България? За да се кланяш на руския патриарх ли?"}
{"url": "http://pik.bg/%D1%81%D1%80%D0%B0%D0%BC-%D0%B8%D0%B2%D0%B5%D1%82-%D0%B4%D0%BE%D0%B1%D1%80%D0%BE%D0%BC%D0%B8%D1%80%D0%BE%D0%B2%D0%B0-%D0%BF%D0%BB%D1%8E%D0%B5-%D0%BF%D0%BE-%D1%80%D1%83%D1%81%D0%BA%D0%B8%D1%8F-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BD%D0%B0%D0%B2%D1%80%D1%8A%D1%85-3-%D0%BC%D0%B0%D1%80%D1%82-news732075.html", "text": "Станалата нарицателна за \"умна и красива протестърка\" - Ивет Добромирова, днес е постнала нещо доста скандално и тъпо срещу руския Патриарх Кирил. В текста си е написала, че той е \"попа полковник от държавна сигурност на СССР.\" Иветката, ако си беше направила труда да прочете биографията на Негово светейшество Московски и на цяла Русия патриарх Кирил, дори и тя щеше да разбере какъв човек е той и каква семейна история има. Дядо му и баща му са свещеници. И двамата са гонени от сталинския и тоталитарен режим. Дядото е бил в съветския ГУЛАГ, Колима. Десетки пъти е изселван със семейството си и преследван заради вярата си. Целият му живот е минал в борба срещу разрушаване от комунистите на православните храмове. Баща му също е интерниран много пъти заради свещеническата си дейност и вяра. И брат му и сестра му са семинаристи. Има един много интересен и показателен факт, доказващ от какво семейство произхожда патриарх Кирил. Той не е бил ПИОНЕРЧЕ. Заради потеклото си той не е приет в пионерската организация. Нещо почти немислимо при тогавашния войнстващ комунизъм. За другите достойнства на Негово светейшество, Иветката да вземе да прочете преди да пише тъпи и неграмотни постове във фейсбук. Сподели:", "date": "2018.03.03", "title": "СРАМ! Ивет Добромирова плюе по руския патриарх навръх 3 март"}
{"url": "http://pik.bg/%D0%BB%D1%83%D0%BC%D0%BF%D0%B5%D0%BD-%D0%BE%D1%82-%D0%BF%D1%80%D0%BE%D1%82%D0%B5%D1%81%D1%82%D0%BD%D0%B0-%D0%BC%D1%80%D0%B5%D0%B6%D0%B0-%D1%89%D0%B5-%D1%81%D0%B5-%D0%B8%D0%B7%D0%B5%D1%80%D0%B0-%D0%B2-%D0%BC%D0%B8%D1%82%D1%80%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%BA%D0%B8%D1%8F-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BA%D0%B8%D1%80%D0%B8%D0%BB-%D0%B8-%D0%BF%D0%BE%D1%81%D0%BB%D0%B5-%D1%89%D0%B5-%D0%BC%D1%83-%D1%8F-%D0%BD-news732151.html", "text": "Полицията е профилактирала неколцина хейтъри от фейсбук, които сипели закани към руския патриарх Кирил. И правилно. Само че е пропуснала някого. Публикуваме с отвращение статус на тъй наречения \"поет\" Манол Глишев, активист от \"Протестна мрежа\" и водач на протестиращите зелени лумпени, които задръстват Орлов мост: Сподели:", "date": "2018.03.03", "title": "Лумпен от \"Протестна мрежа: Ще се из.ера в митрата на руския патриарх Кирил и после ще му я нахлупя обратно!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BE%D1%82-%D1%81%D0%B0%D0%BC%D0%BE%D1%82%D0%BE-%D0%BD%D0%B0%D1%87%D0%B0%D0%BB%D0%BE-%D1%82%D0%B2%D1%8A%D1%80%D0%B4%D1%8F-%D1%87%D0%B5-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D1%81-%D1%87%D0%B5%D0%B7-%D0%B5--news732059.html", "text": "3 март е най-хубавият български празник. Всеки е свободен доколкото му позволяват съвестта и сърцето. Това коментира пред сутрешния блок на БТВ вицепремиерът и военен министър Красимир Каракачанов навръх тържествата за 140 години от Освобождението на България. „Свободата се изразява в това да имаш кауза, за която да се бориш и да защитаваш – заяви Красимир Каракачанов. – Да имаш куража да защитаваш тази кауза. Когато видя българско знаме настръхвам, защото си спомням за всички, дали живота си за свободата ни. На 3 март не трябва да се делим на русофили и русофоби. България отдава почит и уважение на загиналите за свободата. В този ден наистина трябва да си спомним какво всъщност е 3 март“. Красимир Каракачанов коментира и последните изказвания на Владимир Путин и засилването на надпреварата във въоръжаването. „Надпреварата във въоръжаването е важен процес и няма как да не е притеснително, когато някъде се дрънкат оръжия, но докато има българи, които са готови да се бият за страната си, да се борят за свободата си, аз съм спокоен – коментира Красимир Каракачанов. – По-притеснително е разбиването на националния дух в последните години. Заради това е важно българският политик да защитава интересите на страната“. По повод ситуацията около сделката с ЧЕЗ вицепремиерът заяви лаконично, че държавата е длъжна да защити интересите си. Той допълни, че още преди продажбата на енергийната компания на чешкото дружество той е твърдял, че това е вредна сделка. Военният министър получи като подарък от водещата Жени Марчева мартиничка. В тази връзка той се пошегува, че „на мартеницата има две лица – Пижо и Пенда и няма трети пол“. Коалицията ГЕРБ -Обединени патриоти отново се разтресе... Вицепремиерът и министър на отбраната Красимир... Сподели:", "date": "2018.03.03", "title": "ИЗВЪНРЕДНО! Вицепремиерът Красимир Каракачанов: От самото начало твърдя, че сделката с ЧЕЗ е вредна"}
{"url": "http://pik.bg/%D0%BB%D0%BE%D1%88%D0%BE-%D0%BF%D1%80%D0%B8%D0%B7%D0%B5%D0%BC%D1%8F%D0%B2%D0%B0%D0%BD%D0%B5-%D1%80%D0%B0%D0%B4%D0%B5%D0%B2-%D0%B1%D1%80%D1%8A%D0%BA%D0%BD%D0%B0-%D0%B2-%D0%BA%D0%BE%D0%BD%D1%82%D0%B0%D0%BA%D1%82%D0%B0-%D0%BA%D0%B0%D1%82%D0%BE-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2---%D0%B1%D1%80%D0%B0%D0%BD%D0%B8-%D0%BB%D0%B8-%D0%BA%D0%BE%D1%80%D0%BF%D0%BE%D1%80%D0%B0%D1%82%D0%B8%D0%B2%D0%BD%D0%B8-%D0%B8%D0%BD%D1%82%D0%B5%D1%80%D0%B5%D1%81%D0%B8--news732011.html", "text": "Президентът Румен Радев бодро закрачи по фаталните стъпки на предшественика си Росен Плевнелиев покрай скандала с ЧЕЗ и Гинка и бръкна опасно в контакта. Очевидно непоучен от катастрофалните последици, застигнали държавния глава, който напусна президентството с най-нисък рейтинг, Радев се хвърли в опозиционната словесна вакханалия за продажбата на енергодружеството, без да се замисли какво може да му коства неподготвеното намесване в сложната тема. И без да изчака мъглата покрай нея да се разсее, за да се прояви едва тогава като мъдър обединител на нацията, който не прави констатации по посока на луната, а предлага решения. Не, че вече не сме се убедили, че конституционното задължение на президента да бъде обединител на нацията изобщо не е неговата сила. Чул, недоразбрал и непроучил обстоятелствата около сделката, които между другото се променят с всяка изминала минута и с всяко следващо изявление на отговорни фактори, , за който скандалът е прекрасен повод да се доказва на политическата сцена поради липса на други съществени дейности и инициативи, с които да ангажира общественото внимание. Първо обяви действията на правителството като хаотични, а сетне първосигнално зададе въпроса: \"За мен е тревожно, че службите не сработиха по този казус. И вече витае съвсем нормално въпросът дали те обслужват държавата или комфорта на управляващите?\". След което съвсем нормално взеха да витаят въпросите ако изобщо нещо разбира от тази материя, тъй като след закритото заседание на двете парламентарни комисии, изслушали Генка, стана ясно, че службите са работили по случая? Радев обаче влезе в собствения си капан покрай последните съмнения, подкрепени от доста обстоятелства, че ЧЕЗ продава ЧЕЗ на самата себе си и то зад гърба на чешкото правителство, подвеждайки и чешкия премиер Бабиш, както проличава от изявленията му. И започна толкова откровено да повтаря тезите на БСП, че дори политолозите възкликнаха: По всичко друго двамата започват страшно да си приличат - държат се не като държавни глави, а като опозиционни лидери, с позициите си обслужват частни корпоративни интереси и пипат тока на хората. А който пипне тока на хората, го хваща кенгуруто, както казват зевзеците, и колкото и да си мисли, че подскача нагоре, толкова повече губи доверие, а рейтингът му пада все по-надолу. \"Румен Радев започва да говори все повече като Корнелия Нинова и това е рискът за него. Той заема страна от няколко месеца насам. Радев попада под определено политическо крило и изглежда все повече към отбора на Нинова\". Както ПИК вече съобщи, съпругът на Корнелия Нинова работи на висока позиция в управляваната от Златев фирма \"Лукойл\", а отлично информирани източници съобщиха, че решението Нинова да оглави БСП първо е взето в кабинета на Златев. Политическата некомпетентност на Радев не е само конституционна, а и събитийна, затова се налага да му припомним докъде водят президентските намеси в енергетиката. През март 2104 г. тогавашният президент Росен Плевнелиев беше изловен от журналисти на тайна среща в хотел във Виена с шефа EVN Щефан Шишковиц, продължила един час, която нито беше официално обявена в програмата на посещението му, нито бе последвана от официални изявления. Хората трябва да бъдат спокойни за сделката с ЧЕЗ. Сменят... „Не виждам защо Теменужка да бъде жертвана, в името... Не се очакват предсрочни избори заради скандала около... Сподели:", "date": "2018.03.03", "title": "ЛОШО ПРИЗЕМЯВАНЕ! Радев бръкна в контакта като Плевнелиев - брани ли корпоративни интереси за ЧЕЗ, щом пее в един хор с Нинова"}
{"url": "http://pik.bg/%D0%B1%D0%BB%D0%B0%D0%B3%D0%BE%D1%80%D0%BE%D0%B4%D0%BD%D0%BE-%D0%B7%D1%83%D0%BC%D0%B0-%D1%81-%D0%BF%D1%80%D0%B5%D0%BA%D1%80%D0%B0%D1%81%D0%B5%D0%BD-%D0%B6%D0%B5%D1%81%D1%82-%D0%BD%D0%B0-%D1%82%D1%80%D0%B5%D1%82%D0%B8-%D0%BC%D0%B0%D1%80%D1%82-news732065.html", "text": "По случай националния празник 3 март пловдивската футболна легенда Христо Бонев дари 77 кашона със сладки и солени пакетирани лакомства в 5 клиники на УМБАЛ \"Свети Георги\". Дарението е предназначено за пациентите в Клиника по педиатрия и генетични заболявания, Клиника по детска хирургия, Втора клиника по хирургия, Клиника по инфекциозни болести и Клиника по кардиохирургия. Известният спортен деятел и общественик многократно през годината изненадва пациентите на УМБАЛ \"Свети Георги\" - както по време на празници, така и в обикновени делнични дни. Работещите в болницата и пациентите изказват благодарността си към Христо Бонев за неговото последователно и безкористно дарителство в моментите, когато хората посрещнат важни дати на болничното легло, вместо да бъдат с близки и приятели, пише \"Новспорт\". Сподели:", "date": "2018.03.03", "title": "Благородно! Зума с прекрасен жест на трети март"}
{"url": "http://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%88%D0%B8%D0%BF%D0%BA%D0%B0-%D0%BD%D0%B8-%D0%B4%D0%B0%D0%B2%D0%B0-%D0%BF%D1%8A%D1%82%D1%8F-%D0%B8-%D0%BD%D0%B0%D1%81%D0%BE%D0%BA%D0%B8%D1%82%D0%B5-news732074.html", "text": "Председателят на Народното събрание Цвета Караянчева е сред гостите на тържествата за 140-ата годишнина от Освобождението на България на връх Шипка. Тя посрещна патриарсите на България и Русия Неофит и Кирил в храма в село Шипка, след което се качи и на върха за тържествата. „Много пъти съм се качвала на върха, но сега за първи път в качеството си на председател на Народното събрание – заяви Цвета Караянчева пред сутрешния блок на БТВ. – Шипка ни дава насоките и пътя. Това е много специално място за българския дух и силата му. Дали сме много на света. Храбър народ сме. Посрещнах двамата патрарси в храма в Шипка, а сега ги очакваме да дадат своята благословия за българския народ и от върха“. Караянчева коментира и разединението между политиците. „Когато има такива събития, политиците трябва да са заедно – заяви Караянчева. – Трябва да намират общи допирни точки и да изпълняват това, което пише на сградата на Народното събрание. Тук живота си за българската свобода заедно са дали български, руски, румънски и финландски войници. В политиката по-често трябва да се търсят допирни точки“. Цвета Караянчева призова всички да помнят, да се гордеят и да знаят това, което трябва и което се е случило, и то да им бъде за пример. Видях изложбата „Епопея на незабравимите български... За пръв път в историята двама патриарси, българският... Сподели:", "date": "2018.03.03", "title": "Цвета Караянчева: Шипка ни дава пътя и насоките"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%BE%D0%BB%D0%BA%D0%BE-%D1%82%D0%B8%D1%82%D0%BB%D0%B8-%D0%B8%D0%BC%D0%B0%D1%82-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B8-%D0%BA%D0%B0%D0%BA%D0%B2%D0%BE-%D0%BF%D1%80%D0%B0%D0%B2%D0%B8-%D0%B3%D1%80%D0%B8%D1%88%D0%B0-%D0%B3%D0%B0%D0%BD%D1%87%D0%B5%D0%B2-%D0%B7%D0%B0-%D1%86%D1%81%D0%BA%D0%B0---%D1%81%D0%BF%D0%BE%D1%80%D1%82%D0%BD%D0%B8%D1%8F%D1%82-%D0%B3%D1%83%D1%80%D1%83--news732051.html", "text": "- Да, разбира се. Това е най-важната победа за ЦСКА, откогато започна възраждането на клуба от лятото на 2015 година, след фалита на предишното АД и откакто Гриша Ганчев се зае с 31-кратните шампиони във \"В\" група през лятото на 2015-а. Неусетно изминаха близо три години, в които \"армейците\" спечелиха Купата на страната от третото ниво на родния футбол, завърнаха се в елита и сега на прага на 70-годишния си юбилей - водят битка за титлата и купата. В този контекст най-ключовото наистина е завръщането в Европа, тъй като то окончателно легитимира възстановяването на ЦСКА като професионална структура и отваря съвсем различни възможности за функциониране и финансиране на клуба. Не случайно враговете на \"червените\" хвърлиха толкова усилия миналото лято, за да попречат на завръщането в европейските клубни турнири, което беше извоювано на терена. Защото е ясно, че за българските отбори участието в състезанията на УЕФА представлява гаранция за приток на свежи пари, даже при отпадане на най-ранен етап както многократно се случва с нашите тимове, уви. И тази европейска, международна промоция, естествено води и до сериозно повишаване на трансферния рейтинг на играчите. Може много добре да си представим какво би струвал един Каранга - при положително участие на \"армейците\" това лято и тази есен в турнирите. Така, че за мен възстановяването на европейските права на ЦСКА е най-важната - стратегическа победа, по пътя на възраждане на великия български клуб, която дава съвсем различна перспектива и визия оттук нататък. - Моят коментар е много ясен. Всичките тези полемики са отчаяно, бих казал истерично и параноично продължение на тази нечистоплътна кампания, която се води вече близо 3 години, откакто Гриша Ганчев се зае с ЦСКА през лятото на 2015 година във \"В\" група. То не бяха емблеми, то не бяха търгове, то не бяха \"идентичности\", \"автентичности\", \"припознавания\" - всичките тези средства, инструменти и похвати от така модерната напоследък - хибридна война, бяха пуснати в действие само и само да се провокира и разединява ако е възможно \"армейската\" общност. Да се пречи на отбора и на Гриша Ганчев в неговата кауза. В крайна сметка целият този мръсен саботаж се провали с гръм и трясък. Най-вече защото 99.99%, а бих казал 100 процента, минус някаква виртуална статистическа грешка, от милионната \"червена\" общност застана зад своя единствен и неделим клуб от \"Армията\" и това си личи на всички стадиони в страната. ЦСКА навсякъде играе на собствен терен. Тимът е следван от хиляди привърженици, повтарям от цялата страна. Има най-висока средна посещаемост, най-висока телевизионна гледаемост, всички социално-медийни и маркетингови показатели сочат, че ЦСКА се ползва с огромна подкрепа, както винаги е било. Всякакви опити за Втори синоди, вкарване на еничари на чужда ясла - се провалиха. Така, че сега - това са вече агонизиращите, последни издихания на тази мръсна кампания. Подчертавам отново - с тази плитка, бих казал читалищна постановка с броя на титлите. За всеки нормален човек е ясно, че на терена играят не АД-та, фирми и всевъзможни търговски организации, а се подвизават отбори. Идентичността, автентичността, историята, традициите се носят от тима и най-вече от неговата публика, която е гарант за поддържането и възпроизвеждането на историческите ценности на съответния клуб. Всички показатели - като се почне от екипите, емблемата, стадиона и музея с десетките титли и купи, и най-вече \"червената\" общност, която легитимира сега и завинаги своя единствен и неделим отбор от \"Армията\" - всички тези показатели сочат, че търговските регистрации са само формалната рамка за осъществяване на спортната дейност. А самата спортна идентичност, автентичност, традиция и история, ценностна система, морал и приемственост се дават само и единствено от отбора и неговата общност. Титлите на ЦСКА към този момент са 31 - нито една повече, нито една по-малко. Четирите са в актива на Литекс, който си играе спокойно във втора дивизия. И ЦСКА няма нужда нито неща да се прибавя, нито нещо да се изважда от историческия актив. А той е с 31 титли от шампионата, общо 50-60 трофея (с отличията за Купата и Суперкупата) статистиците да го кажат, с трите европейски полуфинала, с десетината четвъртфинала, които навремето даже не ги брояхме, със скалповете на действащите европейски първенци - Аякс, Нотингам и Ливърпул и с прозвището, което казва всичко - Палач на еврошампиони от стадион \"Народна армия\". Повече от това като легитимност, история, приемственост - здраве им кажи. А тези, които много се интересуват от счетоводството на титлите им препоръчвам да се обърнат към специалиста по всичко - Константин Папазов-Тити, който с няколко регистрации, вече не знам колко са, продължава да представлява баскетболния \"син\" тим и аз не смятам да влизам в полемика с него, защото там - където е съответната публика, там е съответно баскетболният Левски. независимо каква регистрация има. Правя един паралел с футбола, за да покажа все пак какво е нормалното мислене, спрямо долнопробните провокации с ровене в счетоводства и търговски регистрации. - Разбира се. Отново казвам -  за мен тази полемика е напълно измислена, изкуствена и непродуктивна, защото ми напомня на приказката за кокошката и яйцето. Хубаво е, че във визирания сайт е написано така, сигурен съм, че и в официалните документи на ФИФА и УЕФА много скоро, ако още не е направено, ще се яви визитката на ЦСКА с 31 шампионски титли, защото няма друг отбор - еничарите на Агата от Делиормана в аматьорската група не ги броим, те ритат за здраве и вероятно още малко ще го правят, защото няма кой сериозно да се занимава с тях. Колкото и да е гадна провокацията чрез тях. Така, че тези авторитетни международни източници потвърждават истината за единствения и неделим отбор от стадион \"Българска армия\", както няколко пъти казах. Вижте как се затваря кръга - всичко, което г-н Гриша Ганчев заяви, когато пое ЦСКА през лятото на 2015 година във \"В\" група - беше постигнато. Отборът се завърна в елита, спечелен беше търга за историческите бази на \"червените\", друг е въпросът, че ЦСКА 20 и повече години плаща за своя исторически дом и ще продължава да плаща, докато на други бяха подарени безсрочно и безвъзмездно по политическа директива. Но да не се отклонявам сега - ЦСКА се върна в елита, получи дългосрочна концесия за своите исторически бази, спечели наддаването за активите, включително и емблемата, и сега се завръща в Европа. Междувременно се бори на два фронта - за купата и титлата, в юбилейния сезон, какво повече. За по-малко от три години Гриша Ганчев направи не чудеса, а свръхчудеса с помощта на \"червената\" публика. Отново казвам, тези спекулации със статистиките много бързо ще отминат, тъй като УЕФА и ФИФА знаят кой - кой е. И ще си отбележат всичко в техните бумаги, които подчертавам - за мен не са най-важните. Защото не могат да ни кажат колко титли има ЦСКА, те да броят титлите на \"армейската\" общност. Шампионските трофеи фигурират освен в музея, освен в статистиките, вписани са - в родовата памет на \"червената\" публика от поколения наред. Но щом толкова искат формалности, след като се официализира откупуването на активите с емблемата и всичко останало, естествено отпадат и тези бих казал банални формалности около статистиките, които УЕФА и ФИФА ще си отчетат. Едно отклонение правя по темата - ЦСКА игра в много силни контроли последните години. И Интер, и Спартак Москва, и Динамо Киев и т.н. - навсякъде проследявайки международните, медийни източници - никъде, никой, по никакъв начин от нашите колеги на запад и на изток, не обсъжда историята на ЦСКА - кой е идентичен, кой е автентичен. За света има един-единствен ЦСКА и хората и в Италия, и в Русия, и в Украйна отбелязаха, колегите ни, с голямо уважение, с наистина респект, мачовете съответно на Интер Милано, на Спартак Москва, на Динамо Киев с най-авторитетния български клуб. Просто и ясно. За тях си има един-единствен ЦСКА - както и за всеки нормално мислещ човек никога не е имало друг. Никакъв Литекс тук не играе, тъй като Литекс си е във Втора дивизия. - Какво да ви кажа, много съм изговорил и изписал по повод на този домашен белот с белязани карти, който си играят хората докопали кокала в БФС. Дали са клубни босове, дали не са клубни босове, а формално независими хора, но обвързани в една хранителна верига на зависимости, на клиентелизъм и на корпоративни интереси и конфликт на интереси с една доминираща клика във футбола, то е все едно. Без значение - може и да не са клубни президенти и пак да вършат същото под един фалшив знаменател на необвързаност. Много е по-важно какви са хората като морал, манталитет и каква е политиката, която води съответната футболна организация. Формалният белег - дали са президенти, или не, за мен не е най-важното. Ключовото е какво вършат. - Фактът, че за година и половина - сезон 2016/2017 след завръщането в елита и сега половината от текущата кампания - ЦСКА не просто се върна от \"В\" група макар и с Купа, но успя да се изкачи от пропастта - обратно нагоре към историческото си място, този процес - не е никак лесен. И само благодарение на изключителната амбиция и професионално умение на Гриша Ганчев и неговия екип, с огромната подкрепа на \"червената\" общност, етапите се преодоляват по-бързо отколкото може би е нормално. Защото историята и фактите ни показват, че големи отбори в Европа много трудно се връщат на своето историческо място след тежка криза и пропадане в бездната на аматьорския футбол. Един от пресните примери в това отношение е Глазгоу Рейнджърс в Шотландия. Така, че ЦСКА ускорено се движи напред. В същото време трябва да се знае, че и преднината, инерцията, която Лудогорец натрупа през последните години като абсолютен феодал в българския футбол и със съответния финансов и всякакъв бонус като приходи, самочувствие и селекция от участието в европейските турнири - този бонус е много сериозен и дава едно изключително предимство на клуба от Разград. И този аванс много трудно може да бъде компенсиран, наваксан и преодолян. Виждаме тима от \"Герена\", който има много сериозни финансови възможности и ползва преференции, от всякакъв характер, как години наред - не просто не е конкурентно-способен на Лудогорец, но и даже напоследък се превръща в нещо като негов подгласник, което никак не е приятно за отбор с традициите и с публиката на Левски, но да оставим на страна вечния съперник. ЦСКА е верен на себе си и в процеса на наваксване на изоставането. Не мога да кажа, че въпросното е компенсирано на 100 процента, не би било реалистично, на базата на всички тези съображения, които изредих, но и дистанцията е съкратена до минимум. И даже ако \"армейците\" не бяха разпилели десетина точки от т.нар. задължителни - срещу Славия, Пирин, Черно море, Ботев, Етър, сега можеха да бъдат с аванс пред абонираните първенци от Делиормана. В момента разликата е три пункта и всичко е възможно да се случи до края на сезона, но повтарям ако не е напълно компенсирано - изоставането е сведено до минимум. Като съществуващото предимство на Лудогорец, ЦСКА би могъл да компенсира с изключителната амбиция за догонване и изпреварване, с импулса от европейското завръщане (който безспорно ще даде криле на състава и на целия клуб) и с подкрепата на уникалната си публика, която дава плюс на какъвто камерният-фирмен тим от Разград естествено не може да разчита. И все пак ми се струва, че е излишно да се преекспонира темата за задължителна 32-а титла (макар, че това би бил най-добрият подарък за \"червената\" общност навръх 70-годишния юбилей). Шампионската титла дали тази, дали другата година ще се завърне в своя дом на \"Армията\". Това е безспорно. Въпросът е, че ЦСКА възстанови професионалната си структура като клуб и визията си и стратегията си за правене на футбол. Завръщането в Европа ознаменува по най-добрият начин този процес на възраждане. Титлите и купите ще дойдат сами по себе си. Важното е отборът да върви в правилната посока, защото ние видяхме как шестте поредни \"червени\" победи навръх вековния юбилей на вечния съперник се оказаха пирови, тъй като след тях ЦСКА се оказа във \"В\" група заради фалита на АД-то на Лупи и \"гърнетата\". Така, че освен спортни резултати има и визия, перспектива и правила на развитието, които в момента се следват на \"Армията\". И тук трябва да добавя, че на ЦСКА мисията е много трудна този сезон, защото трябва да играем не на 100, а на 120 процента във всеки мач. Тъй като тимът има срещу себе си 2 съперника. Единият е на терена, а другият - виртуалният, но всъщност съвсем реалният, е под формата на куфарчета, зависимости, директиви и прочие номера от задкулисния фронт, които се крият в съблекалнята или извън терена. Виждаме как клубове играят на живот и смърт срещу ЦСКА, наблюдавахме онзи ден абонираният шампион каква зимна разходка си направи на чист въздух, под Родопите в Коматево. Само този \"мач\", който беше бойкотиран с основание от мислещите привърженици на Ботев Пловдив казва кой - кой е и какво върши в съвременния футбол у нас. И колко чудовищно тежка е задачата на ЦСКА да обърне тази тенденция. Подчертавам отново - докато някои други се разхождат в приятелски срещи в сателитната си система, \"армейците\" са длъжни да играят всеки път на 120 процента от възможностите си, а освен директния сблъсък за титлата с Делиормана, им предстоят и 5 вечни дербита с отбора от \"Герена\". Наистина мисията за ЦСКА е уникално тежка, но пък 31-кратните шампиони са показали, че могат да постигат и невъзможни на пръв поглед неща. ЦСКА е на 1 точка от Лудогорец след есенния дял на... Славният футболист на ЦСКА Георги Денев заяви, че няма... УЕФА допусна ЦСКА до участие в европейските клубни... Сподели:", "date": "2018.03.03", "title": "САМО В ПИК! Колко титли имат \"червените\" и какво прави Гриша Ганчев за ЦСКА - спортният гуру Георги Атанасов с горещ коментар "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%B0%D0%BB%D1%8F-%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B0-%D0%B8-%D0%B3%D0%B0%D0%B9%D0%B4%D0%B0%D1%80%D1%8F-%D0%BF%D0%B5%D1%82%D1%8A%D1%80-%D1%8F%D0%BD%D0%B5%D0%B2-%D0%B7%D0%B0-3-%D0%BC%D0%B0%D1%80%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B8-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0%D1%82-news732044.html", "text": "Ако го нямаше 3 март, и нас нямаше да ни има. Това  заяви голямата Валя Балканска пред сутрешния блок на БТВ навръх тържествата в чест на 140-ата годишнина от Освобождението на България. „На едно турне в Канада ни разказаха, как хора там са влизали в църквата, получавали са благословия и направо са се качвали за кораба към България, за да се бият за свободата на родината ни. А това не се знае“, каза гайдарят Петър Янев. „Народът ни в момента е смачкан и трябва да се изправи – коментира Валя Балканска. – Липсва ни гордост. Като видя спортист гордо изправен и в негова чест да свири българският химн, се разплаквам“. „Децата не знаят сега как да се държат, когато чуят химна, което е жалко“, добави Петър Янев. „Не се гордея толкова, че аз съм изпяла песен, която е в Космоса. Повече се гордея от това, че българска песен е в Космоса - добави Валя Балканска. – За свободата си човек трябва да се бори и да я цени. Пожелавам на всички нашщи сънародници да носят българщината и българското у себе си. Защото наистина сме горд и храбър народ и трябва да ценим това“. Народната певица Валя Балканска ще подкрепи каузата... Сподели:", "date": "2018.03.03", "title": "Ексклузивно! Валя Балканска и гайдаря Петър Янев за 3 март, българското и цената на свободата"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%BF%D1%8A%D1%82%D1%8F-%D1%81%D0%BE%D1%84%D0%B8%D1%8F-%D0%BA%D0%B0%D0%BB%D0%BE%D1%82%D0%B8%D0%BD%D0%B0-%D0%B8%D0%BC%D0%B0-%D1%80%D0%B0%D0%B7%D0%BB%D0%B8%D0%B2-%D0%BD%D0%B0-%D0%B3%D0%BE%D1%80%D0%B8%D0%B2%D0%BE-news732086.html", "text": "Временно е затворян пътя за всички автомобили по пътя I-8 София - Калотина при гр. Драгоман, съобщиха от пресценътра на АПИ. Причината е разлив на гориво по пътното платно след катастрофа. В 05:57 часа локомотивният машинист на товарна композиция... Сподели:", "date": "2018.03.03", "title": "ВАЖНО! Затвориха пътя София-Калотина, има разлив на гориво"}
{"url": "http://pik.bg/%D0%B5%D0%B2%D1%80%D0%BE%D1%81%D1%82%D0%B0%D1%82-%D0%BE%D0%BA%D0%BE%D0%BB%D0%BE-70-%D0%BE%D1%82-%D1%81%D0%BE%D1%84%D0%B8%D1%8F%D0%BD%D1%86%D0%B8-%D1%81%D0%B0-%D0%B4%D0%BE%D0%B2%D0%BE%D0%BB%D0%BD%D0%B8-%D0%BE%D1%82-%D0%B6%D0%B8%D0%B2%D0%BE%D1%82%D0%B0-%D1%81%D0%B8-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news732024.html", "text": "Около 70 на сто от живеещите в столицата са били доволни от градските условия на живота си в София, отчита анализ на Евростат, посветен на удовлетвореността на европейците от качеството на живот в градската среда, която са обитавали през 2016 г, цитиран от БТВ. Отчита се, че София е единственият град у нас, който отбелязва значителен прираст на населението през последните години и в столицата живее около 20 на сто от общото население на страната. За последните години столицата е нараснала с около 400 хиляди души, което е промяна от близо +40%. През 1990 г. столицата е наброявала малко над 1 милион души, докато през 2016 г. живеещите в София-град вече са били около 1,4 млн. души. Варна е единственият друг град у нас, който е с положителна промяна в числеността на населението от плюс 10 на сто. Отчита се също, че поради значителната концентрация на жителите в столицата - София е и най-скъпият град в страната, като средният доход е варирал около 13 хиляди лева, а средният разход - около 12 хиляди лева. В София домакинствата са разполагали с над 650 хиляди жилища, но над 140 хиляди (или 22 на сто) са били незаети. Средната цена на сделките с жилищни недвижими имоти в София през първото тримесечие на 2016 г. е била 835 евро/кв. м , докато за същото тримесечие средната цена за жилище в сграда ново строителство е била 950 евро/кв. м. Средната цена на апартамент в София за същото тримесечие е била 79 800 евро, докато цената на жилища в сгради ново строителство е била около 90 000 евро. Най-висок дял от удовлетвореност от живота в градска среда е регистриран сред жителите на три австрийски града - Грац (85 на сто), Цюрих (83 на сто) и Виена (80 на сто), отчита европейската статистика на базата на статистически данни от близо 80 града в ЕС. Тези три града попадат и сред Топ 10 на най-скъпи градове в света. В същата класация София е на 184 позиция от общо 400 града в света. Сред градовете, в които гражданите на ЕС показват най-висока удовлетвореност от условията на живот са още Копенхаген - 78 на сто, френският Рен - също 78 на сто, Брюксел - 77 на сто, Женева - 76 на сто и др. Най-ниско ниво на удовлетвореност от условията на живот в градска среда е регистрирано в силно индустриализирания унгарски град Мишколц - 44 на сто, в гръцката столица Атина - 45 на сто и в Букурещ - 49 на сто, отчита Евростат. Тези три града са единствените в ЕС, в които повече от половината население е заявило, че не е доволно от условията си на живот. Според друг показател от анализа - най-лесно се намира работа в следните европейски градове: Прага, Мюнхен и Братислава. В другия край на скалата най-висок дял анкетирани заявяват, че е трудно да се намери работа в Палермо - 96 на сто, Наполи - 93 на сто, Торино, Атина и Малага - по 85 на сто и др. Париж е бил градът, в който най-висок процент жители са ползвали обществения транспорт - около 70 на сто, като всеки ден във френската столица са пътували повече от 1 млн. души, а Талин е регистриран като първият град в ЕС, който предоставя на всички свои жители безплатен градски транспорт. Цената на електроенергията през първата половина на... Производството в строителния сектор на целия Европейски... България е сред умерените страни в Евросъюза по... Сподели:", "date": "2018.03.03", "title": "Евростат: Около 70% от софиянци са доволни от живота си в столицата"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D0%BA%D0%B0%D0%BD%D0%B4%D0%B0%D0%BB%D0%B8-%D1%82%D1%80%D0%B5%D1%81%D0%B0%D1%82-%D0%BE%D0%B1%D1%89%D0%B8%D0%BD%D0%B0-%D0%BA%D0%B0%D0%BB%D0%BE%D1%8F%D0%BD%D0%BE%D0%B2%D0%BE-%D0%BA%D1%83%D0%BF%D0%B8%D0%BB%D0%B8-%D1%81%D0%B8-%D0%B1%D0%BE%D0%BA%D0%BB%D1%83%D0%BA%D1%87%D0%B8%D0%B9%D1%81%D0%BA%D0%B8-%D0%BA%D0%B0%D0%BC%D0%B8%D0%BE%D0%BD-%D0%B7%D0%B0-240-%D0%B1%D0%BE%D0%BD%D0%B0-%D1%81%D0%B5%D0%B3%D0%B0-news731873.html", "text": "Община Калояново е без бюджет, но това сега е най-малкият й проблем. научи от свой достоверен източник, че кметът Георги Георгиев не е изпълнил миналогодишното решение на Общинския съвет за преминаване към собствено сметопочистване и извозване на събрания боклук. В проекта за бюджета изобщо не е заложена сума за закупуване на контейнери. В същото време е купен боклукчийски камион на стойност 240 000 лева. \"Сега той или ще бездейства, или ще бъде върнат, като Общината ще бъде принудена да изплати значителна неустойка в размер на десетки хиляди левове\", коментира нашият източник. След повторно гласуване на бюджета на Община Калояново тази седмица той отново не бе приет. Случайно или не, на сесията не присъства съветник от БСП, която е в коалиция с управляващите. Това не е единственото решение, което кметът Георгиев не е изпълнил. За месец февруари той е раздал заплати с увеличения, които са предвидени в новия бюджет за 2018 г., което е сериозно нарушение. Георгиев беше подкрепен на изборите през 2015 г. от бившият кмет на общината, управлявал преди това завидните четири мандата. Очаква се в най-скоро време оставката на Георгиев да бъде поискана. За негов наследник се спряга председателят на Общинския съвет д-р Младен Петров, но той все още не дава коментар за случващото се. Истинско земетресение от емоции се разрази вчера на... Сподели:", "date": "2018.03.03", "title": "САМО В ПИК! Скандали тресат Община Калояново! Купили си боклукчийски камион за 240 бона, сега ще го връщат с неустойка"}
{"url": "http://pik.bg/%D0%B7%D0%B0%D0%BA%D1%80%D0%B8%D0%B2%D0%B0%D1%82-%D1%87%D0%B5%D1%82%D0%B8%D1%80%D0%B8-%D0%BE%D1%82%D0%B4%D0%B5%D0%BB%D0%B5%D0%BD%D0%B8%D1%8F-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-news731972.html", "text": "Тежкото финансово положение на болницата в Кюстендил налага закриване на отделения и съкращения на персонал,  каза медицинският управител д-р Александър Величков, съобщи БНР. Той уточни, че Здравната каса дължи 667 000 лева за надлимитна дейност на болницата, а демографските проблеми и намаляването на пациентите в региона налагат промени. Закриват се отделенията \"Уши, нос, гърло\", \"кожно-дерматологично отделение\", \"очно отделение\" и физиотерапията, които са имали почти символична дейност. Специалисти от тези отделения обаче ще продължат да работят като консултанти. Ще бъде прекратен трудовият договор само на един от лекарите - завеждащ отделение, който е навършил пенсионна възраст. Той ще бъде преназначен на граждански договор и ще продължи да работи в болницата. Първоначално ще бъдат съкратени 5-6 санитари и от техническия персонал, които впоследствие ще бъдат назначени отново, ако има необходимост от това. Другата промяна е, че досегашното пулмологично или така наречено \"гръдно отделение\", разположено в триетажната сграда, ще се премести в централния корпус, за да се спестят средства от поддръжката, от консумативи за ток, вода, охрана и други. Лека трансформация ще се наложи да се направи и с травматологичното отделение, каза управителят д-р Величков. Община Пловдив се опитва по всякакъв начин да закрие... Сподели:", "date": "2018.03.03", "title": "Закриват четири отделения на болницата в Кюстендил"}
{"url": "http://pik.bg/%D0%B2%D0%B0%D1%81-%D1%80%D0%B5%D1%88%D0%B8-%D0%BA%D0%BE%D0%BD%D1%86%D0%B5%D1%81%D0%B8%D1%8F%D1%82%D0%B0-%D0%B7%D0%B0-%D0%BB%D0%B5%D1%82%D0%B8%D1%89%D0%B5-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%81-%D0%B4%D0%B2%D0%B0%D0%BC%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8-news731970.html", "text": "Концесията за Летище Пловдив продължава. Върховният административен съд /ВАС/ даде ход на процедурата, отхвърляйки жалбата на единия от тримата кандидати - ДЗЗД „Силк роуд Пловдив еърпорт“. Това е видно от решение на ВАС № 2696/ 01.03.2018 г. В решението пише: \"ОТХВЪРЛЯ като неоснователна жалбата на фирма ..., подадена чрез представляващ дружеството адв. К., срещу Решение №1210/ 26.10.2017 г. на Комисията за защита на конкуренцията по преписка № КЗК- 764/2017 г. Решението е окончателно“, пише \"Марица\". През октомври 2017 г. Комисията за защита на конкуренцията отстрани от участие дружеството на швейцареца Урс Майстерханс заради неизрядни финансови отчети, които не отговарят на международните счетоводни стандарти. Фирмата не бе посочила и трето лице, което да поеме съответните финансови отговорности, бе другия мотив на регулаторния орган, след което последва обжалване. Другите две фирми, които са на финалната права за концесията на аеропорта край Крумово, са консорциум между \"Тракия икономическа зона\" и превозвачът PIMK, подкрепен от община Пловдив и китайския конгломерат HNA Group Co. Върховният административен съд ще се произнесе в срок до... Сподели:", "date": "2018.03.03", "title": "ВАС реши: Концесията за летище Пловдив продължава с двама кандидати"}
{"url": "http://pik.bg/%D1%81%D0%B8%D0%BC%D0%B5%D0%BE%D0%BD-%D1%89%D0%B5%D1%80%D0%B5%D0%B2-%D0%BE%D1%82%D0%BD%D0%BE%D0%B2%D0%BE-%D0%BD%D0%B0-%D0%B2%D1%8A%D1%80%D1%85%D0%B0---%D0%BA%D0%B8%D1%82%D0%B0%D0%B9-%D0%BE%D0%B1%D1%80%D0%B0-%D1%82%D0%B8%D1%82%D0%BB%D0%B8%D1%82%D0%B5-%D0%BD%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D0%B0%D1%82%D0%B0-%D0%BD%D0%B0-%D0%B0%D0%B7%D0%B8%D1%8F-news731934.html", "text": "Симеон Щерев доказа за пореден път, че е сред най-добрите треньори по борба в света. Родният специалист от няколко месеца насам води женския национален отбор на Китай и трудът му вече дава впечатляващи резултати. Неговите възпитанички обраха медалите на Азиатското първенство в Бишкек. Абсолютно всички състезателки си тръгнаха с медали, а шест от осемте китайки спечелиха титли. Това стана в категории до 50, 57, 59, 68, 72 и 76 кг. В категория до 62 кг. бе спечелено сребро, а до 55 - бронз. Особено впечатляващ бе златният медал на 20-годишната Нингнинг Ронг в категория до 59 кг, която помете абсолютно всичките си съпернички с технически тушове и не допусна да и бъде взета и една точка. Любопитно е, че мегасилата в женската борба - Япония успя да вземе само една титла. С по една са и Северна Корея, Монголия и Индия. За справка през миналата година Китай спечели само една титла, докато Япония - пет. Помощник на Щерев в Китай е бившият национал Радослав Великов, пише \"Спортал\". Сподели:", "date": "2018.03.03", "title": "Симеон Щерев отново на върха - Китай обра титлите на шампионата на Азия!"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D1%83%D1%87%D0%B8%D1%82%D0%B5%D0%BB-%D0%BF%D1%80%D0%BE%D0%B1%D0%B2%D0%B0-%D0%B4%D0%B0-%D1%81%D1%8A%D0%B7%D0%B4%D0%B0%D0%B4%D0%B5-%D0%B0%D1%80%D0%BC%D0%B8%D1%8F-%D0%BE%D1%82-%D0%B4%D0%B5%D1%86%D0%B0-%D0%B7%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8-%D0%B0%D1%82%D0%B0%D0%BA%D0%B8-%D0%B2-%D0%BB%D0%BE%D0%BD%D0%B4%D0%BE%D0%BD-news731992.html", "text": "Учител се опитал да създаде \"армия от деца\" за терористични атаки в Лондон, съобщава \"Ройтерс\". Британски поддръжник на ДАЕШ (\"Ислямска държава\") е признат за виновен, че се е опитал да вербува деца, които е обучавал в \"армия\" от екстремисти за извършване на нападения в Лондон. 25-годишният Умар Хак показвал на децата видеоматериали с обезглавени хора и друга екстремистка пропаганда, принуждавайки ги да правят възстановки на смъртоносни нападения в британската столица. \"Планът му е бил да създаде армия от деца за извършване на множество терористични атаки в Лондон\", каза Дийн Хейдън, ръководител на антитерористичните операции на полицията в британската столица. По думите му 25-годишният учител се опитал да радикализира уязвими деца на възраст между 11 и 14 г. Въпреки че не е имал квалификации и е бил нает като административно лице, полицията поясни, че Хак преподавал ислямското учение в частно училище, като се е опитал да превърне 110 деца в терористи. От тези деца 35 са предадени на грижите на социалните служби. Шест пък са разкрили доказателства на процеса срещу Хак. \"Армията\" е трябвало да атакува цели кат Биг Бен, войници от кралската гвардия, големи търговски центрове, банки и медии, според прокуратурата. Властите вярват, че 25-годишният се саморадикализирал с онлайн материали. Хак е признат за виновен по няколко обвинения, включително и подготвяне на терористични атаки. Преди той се е признал за виновен по четири обвинения. Присъдата ще бъде съобщена на по-късна дата. Съд в Ирак наложи смъртни присъди на 15 жени, турски... Френски съдия започна наказателно производство срещу... Сподели:", "date": "2018.03.03", "title": "ШОКИРАЩО! Учител пробва да създаде армия от деца за терористични атаки в Лондон"}
{"url": "http://pik.bg/%D0%B4%D0%B8%D1%80%D0%B5%D0%BA%D1%82%D0%BE%D1%80%D1%8A%D1%82-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%BF%D0%B0%D1%80%D0%BA-%D0%BC%D1%83%D0%B7%D0%B5%D0%B9-%D1%88%D0%B8%D0%BF%D0%BA%D0%B0-%D0%B2%D1%81%D0%B5%D0%BA%D0%B8-%D1%81%D0%B2%D1%8A%D1%80%D0%B7%D0%B2%D0%B0-%D1%88%D0%B8%D0%BF%D0%BA%D0%B0-%D1%81-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news732040.html", "text": "Всеки свързва освобождението на България с връх Шипка. Заради това и тук са най-големите тържества. Това заяви пред празничния сутрешен блок на БТВ директорът на Националния парк-музей „Шипка“ Чавдар Ангелов. „Всички свързват освобождението на Българияю с Шипка – заяви Ангелов пред Антон Хикемян. – На практика тук (б.р на Шипка) се решава изхода на войната. Тук е изграден и най-големият паметник, ознаменувал освобождението на България. Заради това и всяка година на 3 март тук идват много хора за да се включат в тържествата“. Сподели:", "date": "2018.03.03", "title": "Директорът на Национален парк-музей \"Шипка\": Всеки свързва Шипка с освобождението на България"}
{"url": "http://pik.bg/%D0%B7%D0%B0%D0%BF%D0%B8%D1%82%D0%B2%D0%B0%D0%BB%D0%B8-%D0%BB%D0%B8-%D1%81%D1%82%D0%B5-%D1%81%D0%B5-%D0%B7%D0%B0%D1%89%D0%BE-%D0%BF%D0%BE-%D1%82%D1%8F%D0%BB%D0%BE%D1%82%D0%BE-%D0%B2%D0%B8-%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%BE-%D1%81%D0%B5-%D0%BF%D0%BE%D1%8F%D0%B2%D1%8F%D0%B2%D0%B0%D1%82-%D1%81%D0%B8%D0%BD%D0%B8%D0%BD%D0%B8-news731941.html", "text": "Синините са резултат от изтичане на кръвни клетки от кръвоносен съд в меката тъкан в близост до повърхността на кожата. Някои части на тялото, като пищялите например, са по-склонни да получават синини като цяло, пише Тялото.бг. Причината е, че при тях има по-малко „омекотяване“. На какво обаче се дължи честата им поява? 1. Фамилна обремененост Възможно е да има генетична предразположеност към получаване на синини. Съществува генетичен феномен, който причинява „чупливост“ на кръвоносните съдове, което означава, че те се разкъсват много по-лесно. 2. Медикаменти и добавки Друга често срещана причина за появата на синини са лекарствата и добавките. Приемате ли редовно медикаменти, които разреждат кръвта, като аспирин или ибупрофен? Те могат да направят кръвоносните съдове по-податливи на увреждане. Това се отнася и до много растителни или хранителни добавки. 3. Дефицит на витамини Възможно е също така да ви липсват витамините C и K. Затова е добре в хранителния режим да се добавят храни с богато съдържание на тези витамини. Така диетата определено може да бъде от полза срещу синините. Ако се появи синина или подозирате, че ще се появи такава, сложете лед върху засегнатата област, за да се намали подуването и възпалението. В случай че често изникват синини по тялото ви, от полза може да бъда употребата на кремове с витамин K. Сподели:", "date": "2018.03.03", "title": "Запитвали ли сте се защо по тялото ви постоянно се появяват синини"}
{"url": "http://pik.bg/%D1%82%D1%80%D0%B5%D1%82%D0%B8-%D0%BC%D0%B0%D1%80%D1%82-%D0%B5-%D1%87%D0%B5%D1%81%D1%82%D0%B8%D1%82-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%BF%D1%80%D0%B0%D0%B7%D0%BD%D0%B8%D0%BA-%D0%B3%D0%BE%D1%80%D0%B4%D0%B8-%D0%B1%D1%8A%D0%BB%D0%B3%D0%B0%D1%80%D0%B8-news731939.html", "text": "Навършват се 140 години от Освобождението на България ни от черното турско робство. Датата 3 март отбелязва възкресението на един народ, който близо 500 години (а в някои краища на България и над 500), беше без своя политическа и духовна свобода, народ, чиято висока самобитна духовна и материална култура бе подложена на унищожение. За българите това е Денят, на който се празнува Освобождението на родината от петвековното османско робство. На този ден в цялата страна има празници, от всеки прозорец се вее българското знаме. На 3 март през 1878 г. е подписан Санстефанският мирен договор между Русия и тогавашната Османска империя, с което се слага край на Руско-турската война, започнала през 1877 г. и се поставя началото на Третата българска държава. През 1890 г. 3 март е обявен за Национален празник. Еднократно като национален празник денят е отбелязан през 1978 г. по повод 100-годишнината от Освобождението. 10 години по-късно, с решение на парламента от 5 март 1990 г., датата е обявена за Национален празник. Това е датата, която събира нашата признателност към освободителите, емоцията ни от самочувствието да се наречем свободни. Хасковлии напълниха пл. \"Свобода\" за тържественото... Сподели:", "date": "2018.03.03", "title": "ТРЕТИ МАРТ Е! ЧЕСТИТ НАЦИОНАЛЕН ПРАЗНИК, ГОРДИ БЪЛГАРИ!"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%BA%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0-3-%D0%BC%D0%B0%D1%80%D1%82-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BD%D0%B0-%D0%BA%D0%B0%D0%BD%D0%B0%D0%B4%D0%B0-news731944.html", "text": "Пловдивчанката Кристина Търпова, която от години живее в Канада и има успешен бизнес там, отпразнува с два дни по-рано (на 1 март) националния празник 3 март на гости в Парламента на страната. Представители на танцова група „Родина”, сред които и Търпова, за първи път отбелязаха деня по този начин. Заедно с правителствени представители и гости от други държави, българите отбелязаха 140-годишнината от Освобождението и Председателството ни в Европейската Комисия, пише \"Марица\". Гордите българки показаха  красотите на прекрасните ни костюми и разнообразните ни танци на много различни нации. Кристина Търпова разказа своята история преди няколко месеца в родния си град, за да вдъхнови младежите и да ги амбицира. Нейното послание е: \"Ние, българите, сме способни и можем всичко. Трябва ни само повече смелост\". В Канада днес ще се проведат парламентарни избори, в... Сподели:", "date": "2018.03.03", "title": "Пловдивчанка празнува 3 март в Парламента на Канада"}
{"url": "http://pik.bg/%D0%BA%D0%B0%D0%BA%D0%B2%D0%BE-%D0%B2%D1%80%D0%B5%D0%BC%D0%B5-%D0%BD%D0%B8-%D0%BE%D1%87%D0%B0%D0%BA%D0%B2%D0%B0-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%BF%D1%80%D0%B0%D0%B7%D0%BD%D0%B8%D0%BA-%D0%B4%D0%BD%D0%B5%D1%81-news732015.html", "text": "Преди обяд ще преобладава облачно време и на места все още ще има валежи от дъжд, в Северна България дъждът ще се примесва със сняг, съобщават от Националния институт по метеорология и хидрология (НИМХ) при Българската академия на науките (БАН), цитирани от Фокус. Ще има условия за образуване на поледици и заледявания. По-късно през деня преваляванията ще спират и облачността ще се разкъсва и намалява. Ще духа слаб, в Дунавската равнина – до умерен вятър от запад-северозапад. Максималните температури ще са в широки граници – от 3 до 7 градуса в Северна до между 8 и 13 градуса на места в Южна България, в София около 9 градуса. Преди обяд над Черноморието ще бъде предимно облачно и с превалявания от дъжд. След обяд валежите ще спират и облачността ще се разкъсва и намалява. Максималните температури ще са между 1 и 6 градуса, близки до температурата на морската вода. Вълнението на морето ще бъде 2 -3 бала. Над планините ще бъде предимно облачно. Ще духа умерен, по високите и открити части и силен вятър от запад-северозапад. Преди обяд ще има превалявания от сняг, под около 1 700 метра валежите ще са от дъжд. Максималната температура на височина 1 200 метра ще е около 6 градуса, на 2 000 метра - около 0 градуса. Атмосферното налягане ще бъде значително по-ниско от средното за месеца. През деня бавно ще се повишава. Сподели:", "date": "2018.03.03", "title": "Какво време ни очаква на националния празник днес"}
{"url": "http://pik.bg/%D0%B0%D0%BA%D1%82%D1%83%D0%B0%D0%BB%D0%BD%D0%B0-%D0%BF%D1%8A%D1%82%D0%BD%D0%B0-%D0%BE%D0%B1%D1%81%D1%82%D0%B0%D0%BD%D0%BE%D0%B2%D0%BA%D0%B0-news732012.html", "text": "Информация за състоянието на републиканските пътища, предоставена от Агенция “Пътна инфраструктура”, цитиарни от Фокус. Температурите са в интервала от –7° до +10°. Времето над страната е предимно облачно. Слаб до умерен е вятърът в областите Благоевград, Бургас, Варна, Добрич, Перник, Смолян, София, Хасково и Шумен. Дъжд вали в обл. Благоевград, обл. Бургас, гр. Видин, обл. Враца, обл. Габрово, обл. Кърджали, гр. Луковит, гр. Пещера, обл. Пловдив, обл. Силистра, обл. Смолян, обл. София, проход на „Републиката“. Сняг вали в проход „Петрохан“, местност „Картела“, обл. Сливен, с. Владая и гр. Ихтиман, Пътните настилки са предимно мокри, по усойните места – заледени и обработени. Намалена видимост поради мъгла: - до 50 м в проходите „Обзорски“ и „Петрохан“, в района на област Варна, на места в област Разград и в района на гр. Мъглиж; - до 100 м в района на гр. Антоново; За тържествата на връх „Шипка“ по случай Националния празник на Република България от 20 ч. на 02.03.2018 г до 18 ч. на 03.03.2018 г. ще бъде ограничено двупосочното транзитно преминаване на превозни средства през Шипченския проход по път I-5/Е-85/ Габрово – Шипка – Казанлък. Както всяка година транзитният трафик ще се насочва по път II-55 през Прохода на Републиката по следния маршрут: Русе – Велико Търново – Дебелец – Проход на Републиката – Гурково – Казанлък и обратно. Шофьорите от област Габрово и пътуващите от северозапад могат да ползват маршрута: Габрово – Трявна – Белица – Вонеща вода – Проход на Републиката и обратно. За област Стара Загора движението ще преминава към Прохода на Републиката по маршрута: път I-6 Калофер – Казанлък – път II-55 – Гурково – Проход на Републиката – Велико Търново и обратно, като пренасочването ще става при пътен възел „Мъглиж“ (път I-5 с път I-6). Ограничението в движението през Шипченския проход НЕ важи за организирания междуградски автобусен транспорт. Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва: целогодишно за периода на официалните празници: последния работен ден преди празници – от 16:00 часа до 20:00 часа и последния почивен /празничен/ ден – от 14:00 часа до 20:00 часа. Забраната се отнася за всички периоди, в които е определен повече от един празничен ден. Ограниченията важат само за участъците от републиканската пътна мрежа, както следва: •           Автомагистралите; •           път I-1 с. Ребърково-Ботевград, като движението се пренасочва по път II-16 Ребърково-Своге-София; •           път I-1 Благоевград-ГКПП „Кулата“; •           път I-4 п. в. „Коритна“-Велико Търново-Шумен; •           път I-5 Русе-Велико Търново; •           път I-8 ГКПП „Калотина“-София; •           път I-9 Варна-Бургас; •           път II-18 Околовръстен път София; •           път II-99 Бургас-Царево. Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим. 2. Обстановка /състояние/ по РПМ: 2.1. Проходи: 2.1.1. Ограничения за текущия период: - „Айтоски“– отворен за всички МПС; - „Дюлински“ – забранен за всички МПС; - „Котленски” – отворен за всички МПС; - „Обзорски“ – отворен за всички МПС; - „Печинско“ – отворен за всички МПС; - „Превала“ – отворен за всички МПС; - „Предел“ – отворен за всички МПС; - „Републиката“ – отворен за всички МПС; - „Ришки“ – отворен за всички МПС; - „Рожен“ – отворен за всички МПС; - „Твърдишки” – забранен за МПС над 10 т; - „Троянски” – затворен за всички МПС; 2.1.2. Временни ограничения: 2.1.3. Целогодишни ограничения за движение по проходите: - „Върбишки” - затворен за всички МПС; - „Златишки” - затворен за всички МПС; - „Вратник” - забранен за МПС над 10 т; - „Пампорово” - забранен за МПС над 3,5 т; - „Петрохан” - забранен за МПС над 12 т; - „Шипка” - забранено е движението на МПС, предназначени за превоз на товари с технически допустима максимална маса над 12 тона от категория N3, както и тегленето на ремаркета и полуремаркета с технически допустима максимална маса над 10 тона от категория О4. 2.2. Автомагистрали: - А1 „Тракия“: няма ограничения. - А2 „Хемус“: няма ограничения. - А3 „Струма“: няма ограничения. - А4 „Марица“: няма ограничения. - А5 „Черно море“: няма ограничения. - А6 „Люлин“: няма ограничения. Временни ограничения в движението на МПС по първокласната пътна мрежа: - път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция: ОПУ Видин: - Временно движението на МПС над 12 т по път I-1 Видин – Монтана за движещите се в посока Монтана е ограничено поради силен снеговалеж и снегопочистване. Oбходен маршрут : път II-11 Дунавци – Арчар – път III-112 Добри дол – Тополовец - път III-114 Тополовец – Ружинци. Движението се регулира от сигналисти и служители на „Пътна полиция“. 2.3. Други въведени извънредни временни ограничения на движението: ОПУ Благоевград: - Временно движението по път II-84 Велинград – Якоруда е ограничено за МПС над 12 т с ремаркета и полуремаркета поради обилен снеговалеж и снегопочистване. ОПУ Бургас: - Временно е ограничено движението на МПС над 10 т по път III-908 Варовник – Вълчаново ханче поради силен вятър и снегонавявания. - Временно движението по път III-2085 Горица – Просеник е ограничено за всички МПС силен вятър и снегонавявания. ОПУ Добрич: - Ограничено е движението за МПС над 12 т по път III-902 Оброчище – Кичево поради снегонавявания. - Ограничено е движението за всички МПС по път III-2932 Крушари – Росица поради снегонавявания. - Ограничено е движението за всички МПС по път III-2961 Конаре – Божаново поради снегонавявания. - Ограничено е движението за всички МПС по път III-2963 Вранино – Спасово поради снегонавявания. - Ограничено е движението за всички МПС по път III-7001 Силистра – Коритен поради снегонавявания; - Ограничено е вижението за всички МПС по път III-7102 Коларци – Тервел поради снегонавявания. - Ограничено е движението за всички МПС по път III-7103 Oногур – Крушари поради снегонавявания. - Ограничено е движението за МПС над 12 по път III-7106 Карапелит – Кочмар поради снегонавявания. ОПУ Ловеч: - Ограничено е движението за всички МПС по път III-358 Шипково – Рибарица, поради снегонавявания. ОПУ Пазарджик: - Временно движението по път II-84 Велинград – Якоруда е ограничено за МПС над 12 т с ремаркета и полуремаркета поради обилен снеговалеж и снегопочистване. ОПУ Пловдив: - Движението по път III-861 Югово – Лъки се осъществява задължително с вериги за всички МПС поради снегонавявания. - Движението по път III-8611 Белица – Загражден се осъществява задължително с вериги за всички МПС снегонавявания. ОПУ-Русе: - Ограничено е движението за МПС над 12 т по път II-23 Русе – Кубрат поради снегонавявания. - Временно движението за всички МПС по път III-2003 Дряновец – Сеново е ограничено поради снегонавявания. ОПУ Силистра: - Ограничено е движението на всички МПС по път III-205 Тутракан – Исперих поради снегонавявания. Обходен маршрут: Царев дол – Черногор – Главиница – Исперих. - Ограничено е движението на МПС над 3,5 т по път III-205 Стефан Караджа – Белица поради снегонавявания. - Ограничено движение за МПС над 3,5 тона по път ІІІ-701 в участъка Секулово – Тодор Икономово от км 9+454 до км 16+353 поради влошено състояние на мостово съоръжение. Обходен маршрут за МПС над 3,5 тона: през общински път 70009 Секулово – Прохлада – Браничево; наляво по път І-7 Браничево – Пристое – Каолиново; наляво по път ІІІ-7005 Каолиново – Тодор Икономово и обратно. ОПУ Смолян: - Движението по път ІІІ-861 гр. Лъки – местност „Момина вода“ от км 31+040 до км 36+000 е ограничено за всички МПС да се движат с вериги а автомобилите с маса над 12 т. без ремаркета и полуремаркета - Движението по път III-8631 Момчиловци – проход Рожен е забранено за МПС над 12 т с ремаркета и полуремаркета, а всички МПС задължително да се движат с вериги. Сподели:", "date": "2018.03.03", "title": "Актуална пътна обстановка"}
{"url": "http://pik.bg/%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F%D1%82-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D0%BC%D1%83%D0%B7%D0%B5%D0%B9-%D0%BE%D0%B1%D1%8F%D0%B2%D1%8F%D0%B2%D0%B0-%D0%B2%D1%85%D0%BE%D0%B4-%D1%81%D0%B2%D0%BE%D0%B1%D0%BE%D0%B4%D0%B5%D0%BD-%D0%B7%D0%B0-3-%D0%BC%D0%B0%D1%80%D1%82-news731821.html", "text": "По случай Националния празник на България 3 март (събота) Националният исторически музей (НИМ) обявява вход свободен, съобщи директорът на НИМ д Посетителите ще могат да разгледат изложбата „Знаци на свободата и героизма”, посветена на 140-годишнина от Освобождението на България, която се открива същият ден, в 11,00 часа. НИМ ще e отворен за посетители от 9,00 до 17,30 часа. оц.д-р Бони Петрунова. Сподели:", "date": "2018.03.03", "title": "Националният исторически музей обявява вход свободен за 3 март"}
{"url": "http://pik.bg/%D0%B7%D0%B0%D0%BF%D0%BB%D0%B5%D1%82%D0%B5%D0%BD%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F-%D1%81-%D0%B1%D0%B5%D1%80%D0%B1%D0%BE-news731943.html", "text": "Мегазвездата на българския футбол Димитър Бербатов най-вероятно е изиграл последната си среща за Керала Бластърс и вече няма да носи фланелката на индийците. Както е известно, редовният сезон в Индия завърши, а Керала остана извън местата, даващи право на участие в плейофите за титлата. От Индия обаче долетя нова информация. Тя е за създаване на нов турнир за Купата на страната. В него ще вземат участие всички отбори, включително и Керала. Именно по повод новата надпревара се изказа треньорът Дейвид Джеймс. Англичанинът коментира, че въобще не е сигурно дали ще може да използва Бербатов и Уес Браун. \"Не знам дали ще мога да ги ползвам за Купата. Ще трябва да имам допълнителен разговор с тях. Информацията за провеждането на турнира дойде твърде късно. Силно се надявам, че ще мога да ги ползвам, но нищо не мога да обещая\", заяви Джеймс. В турнира за Купата на Индия директно се класират първите шест тима от Суперлигата и първите шест от втория ешелон. Останалите четири от елитната дивизия ще играят квалификации, заедно с четирите останали тима от втората група, за да се определят и последните четири квоти, пише \"Гол\". Сподели:", "date": "2018.03.03", "title": "Заплетена ситуация с Бербо..."}
{"url": "http://pik.bg/%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B5-%D1%81-%D1%80%D1%83%D1%81%D0%BA%D0%B8%D1%8F-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BA%D0%B8%D1%80%D0%B8%D0%BB-news732019.html", "text": "Премиерът Бойко Борисов ще се срещне с Московския и на цяла Русия патриарх Кирил днес, съобщават от правителствената информационна служба. Патриах Кирил пристигна по покана на Българския патриарх и Софийски митрополит Неофит и на Светия синод на Българската православна църка за честването на Националния празник - 3 март, на който тази година отбелязваме кръгла годишнина - 140 години от Освобождението от османска власт. Сподели:", "date": "2018.03.03", "title": "Бойко Борисов ще се срещне с руския патриарх Кирил"}
{"url": "http://pik.bg/%D0%B5%D1%82%D0%BE-%D1%81%D0%B8%D0%BD%D0%B8%D1%82%D0%B5-%D0%B7%D0%B0-%D1%81%D0%BF%D0%BE%D1%80%D0%B0-%D1%81-%D0%B1%D0%B5%D1%80%D0%BE%D0%B5-news731949.html", "text": "Треньорът на Левски Делио Роси определи група от 18 футболисти за двубоя на \"сините\" с Берое. Двата тима се изправят един срещу друг в събота от 15:00 часа на \"Герена\". В групата попадна Антонио Вутов, който пропусна победата на Левски с 4:1 над Септември заради наказание, акцентира \"Лайфспорт\". Аут от групата пък е левият краен бранител Афонсо Фигейредо, който все още не е записал официален мач със синия екип. Ривалдиньо, който също дойде в състава, ръководен от Роси, през зимата, за пореден път не попада в групата на \"сините\". Явно Делио държи подопечните му да са в идеално кондиционно състояние. Ето на кои играчи ще разчита Делио Роси за спора с Берое: Божидар Митрев, Николай Кръстев, Давид Яблонски, Холмар Ейолфсон, Аймен Белаид, Иван Горанов, Паулиньо, Филипе Нашименто, Милош Цветкович, Роман Прохазка, Васил Панайотов, Жерсон Кабрал, Жорди Гомес, Хали Тиам, Габриел Обертан, Серджиу Буш, Станислав Костов, Антонио Вутов Сподели:", "date": "2018.03.03", "title": "Ето \"сините\" за спора с Берое"}
{"url": "http://pik.bg/%D0%BA%D1%8A%D0%B4%D0%B5-%D0%B8-%D0%BA%D0%B0%D0%BA-%D1%89%D0%B5-%D0%B1%D1%8A%D0%B4%D0%B5-%D0%BE%D1%82%D0%B1%D0%B5%D0%BB%D1%8F%D0%B7%D0%B0%D0%BD-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F%D1%82-%D0%BF%D1%80%D0%B0%D0%B7%D0%BD%D0%B8%D0%BA-news732021.html", "text": "Днес България чества 140 години от освобождението си от османско иго. Националният празник ще бъде отбелязан с богата програма във всички градове на страната с различни събития и прояви. По традиция кулминацията на празника е тържествената церемония в подножието на връх Шипка , а вечерта на площад „Народно събрание“ ще има тържествена заря-проверка . В 10.00 часа в храм-паметника „Рождество Христово“ в град Шипка ще бъде отслужен благодарствен молебен от българския патриарх Неофит и руския патриарх Кирил. Ще присъстват председателят на Народното събрание Цвета Караянчева и президентът Румен Радев. След това предстои официалната церемония в подножието на върха, превърнал се в символ на Освобождението . В 11.00 часа на тържествена церемония пред паметника на Незнайния воин в столицата ще бъде издигнато националното знаме . По повод Националния празник в 12.00 ч. ще се извърши тържествена смяна на почетния гвардейски караул пред официалния вход на сградата на Администрацията на президента. В 18.30 часа ще започне тържествената заря - проверка на площад \"Народно събрание\" в София. Сподели:", "date": "2018.03.03", "title": "Къде и как ще бъде отбелязан националният празник"}
{"url": "http://pik.bg/%D0%BD%D0%B0-3-%D0%BC%D0%B0%D1%80%D1%82-%D0%B6%D1%8A%D0%BB%D1%82-%D0%BA%D0%BE%D0%B4-%D0%B7%D0%B0-%D1%81%D0%BD%D1%8F%D0%B3-%D0%B8-%D0%BF%D0%BE%D0%BB%D0%B5%D0%B4%D0%B8%D1%86%D0%B8-%D0%B2-19-%D0%BE%D0%B1%D0%BB%D0%B0%D1%81%D1%82%D0%B8-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news732022.html", "text": "Жълт код за сняг и поледици е в сила за 19 области на страната, сочи справка на сайта на Националния институт по метеорология и хидрология (НИМХ), цитиран от Фокус. Предупреждението е в сила за областите: София-град, София – област, Видин, Монтана, Враца, Плевен, Ловеч, Перник, Пазарджик, Пловдив, Габрово, Велико Търново, Търговище, Русе, Разград, Шумен, Силистра, Варна и Добрич. В тези райони се очакват валежи от сняг, които през деня, с повишението на температурите, на места ще преминават в дъжд и ще има условия за образуване на поледици. От НИМХ призовават за повишено внимание при дейности на открито и шофиране на заледени повърхности, както и да се следят актуалните прогнози за времето. Сподели:", "date": "2018.03.03", "title": "НА 3 МАРТ: Жълт код за сняг и поледици в 19 области на страната "}
{"url": "http://pik.bg/%D0%BC%D1%8A%D0%BB%D0%BD%D0%B8%D1%8F-%D0%B2-%D0%BF%D0%B8%D0%BA-%D1%84%D0%B8%D1%80%D0%BC%D0%B0%D1%82%D0%B0-%D0%BD%D0%B0-%D0%B3%D0%B8%D0%BD%D0%BA%D0%B0-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D1%81-%D1%87%D0%B5%D0%B7-news732014.html", "text": "Фирмата на сдобилата се с неочаквана медийна популярност бизнесдама Гинка Върбакова изпрати официално съобщение относно сделката с ЧЕЗ. След като уважи с присъствие и позиция родния министерски съвет и парламент, бизнесдамата има следващи конкретни намерения. Ето какво бе разпространено от фирмата й: Поради високия обществен интерес и водени от желанието си за пълна откритост и прозрачност, Ви информираме, че преговорите между „Инерком България” и „ЧЕЗ груп” относно възможността българската държава да закупи дялове в „ЧЕЗ България” ще се състоят от средата до края на следващата седмица в Прага. Веднага след приключването им ще получите информация за хода на разговорите и взетите решения. Използваме възможността да Ви честитим националния празник 3 март и да Ви благодарим за коректното отразяване на позициите и изявленията на „Инерком България” през последните дни. Държавата трябва да плати безбожна цена, ако трябва да... Сподели:", "date": "2018.03.03", "title": "МЪЛНИЯ В ПИК! Фирмата на Гинка с последна информация за сделката с ЧЕЗ "}
{"url": "http://pik.bg/%D0%B8%D1%82%D0%B0%D0%BB%D0%B8%D1%8F-%D0%B5-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8%D0%BB%D0%B0-%D1%81%D0%BB%D0%BE%D0%B2%D0%B0%D0%BA%D0%B8%D1%8F-%D0%B7%D0%B0-%D0%BF%D1%80%D0%BE%D0%BD%D0%B8%D0%BA%D0%B2%D0%B0%D0%BD%D0%B5-%D0%BD%D0%B0-%D0%BC%D0%B0%D1%84%D0%B8%D0%BE%D1%82%D1%81%D0%BA%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F-news731975.html", "text": "\"Ние предупредихме властите в Братислава, но за съжаление те не ни послушаха\" за проникването на Ндрангетата в Словакия, каза Франко Роберти, който доскоро беше национален прокурор за борба с мафията в Италия. Словашката полиция обискира вчера жилища, свързани с предполагаеми членове на мафиотската организация. При акциите, проведени във връзка с убийството на журналиста Ян Куциак и приятелката му Мартина Кушнирова, бяха арестувани седмина заподозрени, информира БНТ. Последният, недовършен материал, по който е работил Куциак, е бил за дейностите на Ндрангетата в Словакия. Журналистът и приятелката му бяха открити застреляни в дома им миналата седмица. Роберти каза, че Ндрангетата може да е убила Куциак, защото \"не е имало друг начин да запуши устата\" на журналиста. Според него \"корумпираността\" на местните представители на властта играе голяма роля за дейностите на Ндрангетата в чужбина. За днес в Словакия бяха планирани 25 шествия в памет на убитата двойка, включително в столицата Братислава. Други възпоменателни събирания са планирани в над 20 града в чужбина, включително в Лондон, Париж и Брюксел. Италианската прокуратура е предупредила словашките власти за \"опасно\" проникване на влиятелна италианска мафиотска организация още преди убийството на словашки разследващ журналист, заяви днес висш антимафиот, цитиран от Асошиейтед прес. Организираната престъпност може би е замесена в... Сподели:", "date": "2018.03.03", "title": "Италия е предупредила Словакия за проникване на мафиотска организация"}
{"url": "http://pik.bg/%D0%BA%D0%B0%D0%BA%D0%B2%D0%B8-%D1%81%D0%B0-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%BE%D1%84%D0%B8%D1%8F-%D0%BD%D0%B0-3-%D0%BC%D0%B0%D1%80%D1%82-news732013.html", "text": "В центъра на столицата се въвежда организация на движението във връзка с отбелязването на националния празник 3 март. Това съобщиха от Столичната община. Забранява се влизането на пътни превозни средства в двете посоки, престоят и паркирането от 8.00 ч. до 12.30 ч. на 3 март: по ул. \"Оборище\" - между бул. \"Васил Левски\" и ул. \"Г. С. Раковски\"; по ул. \"Московска\" - между бул. \"Васил Левски\" и ул. \"Г. С. Раковски\"; по ул. \"11 август\" - между бул. \"Княз Ал. Дондуков\" и пл. \"Св. Ал. Невски\"; по ул. \"15 ноември\" - между бул. \"Цар Освободител\" и пл. \"Св. Ал. Невски\". Забраната се въвежда от 14.00 ч. до 21.00 ч. на 3 март: за бул. \"Цар Освободител\" - между бул. \"Васил Левски\" и ул. \"Г. С. Раковски\"; за ул. \"15 ноември\" - между бул. \"Цар Освободител\" и пл. \"Св. Ал. Невски\"; за ул. \"Аксаков\" - между бул. \"Васил Левски\" и ул. \"Г. С. Раковски\"; за ул. \"Цар Шишман\" - между ул. \"Славянска\" и пл. \"Народно събрание\"; за ул. \"6 септември\" - между ул. \"Славянска\" и бул. \"Цар Освободител\"; за ул. \"Хаджи Димитър\" - между бул. \"Васил Левски\" и ул. \"Цар Шишман\". От 11.30 ч. до 12.30 ч. на 3 март се забранява влизането на пътни превозни средства в двете посоки, престоят и паркирането по ул. \"Леге\" - между ул. \"Съборна\" и пл. \"Атанас Буров\". Същото ограничение се въвежда от 14.00 ч. днес до 21.00 ч. утре по ул. \"Оборище\" - между ул. \"Г. С. Раковски\" и ул. \"11 август\". Закриват се и базарите за художествени произведения. От 7.00 ч. до 12.30 ч. на 3 март се забранява паркирането на паркинга на пл. \"Николай Гяуров\", а от 7.00 ч. до 21.00 ч. - на паркингите на пл. \"Народно събрание\"; на паркингите на пл. \"Св. Александър Невски\"; на ул. \"Оборище\" - между ул. \"Г. С. Раковски\" и бул. \"Васил Левски\". От 21.00 ч. до приключване на проявите на 3 март само при необходимост и по преценка на отдел \"Пътна полиция\" при СДВР ще се забранява влизането на пътни превозни средства по бул. \"Цар Освободител\" - между ул. \"15 ноември\" и ул. \"Г. С. Раковски\". По време на подготовката и отбелязването на националния празник ще бъдат закрити местата в режим \"синя зона\" в посочените по-горе места. Сподели:", "date": "2018.03.03", "title": "Какви са промените в движението в София на 3 март"}
{"url": "http://pik.bg/%D0%BD%D0%B5%D1%81%D0%B5%D0%B1%D1%8A%D1%80-%D0%BE%D1%81%D1%82%D0%B0%D0%B2%D0%B0-%D0%B1%D0%B5%D0%B7-%D1%81%D0%B8%D0%BD%D1%8F-%D0%B7%D0%BE%D0%BD%D0%B0-%D0%B7%D0%B0%D1%81%D0%B5%D0%B3%D0%B0-news731950.html", "text": "Синя зона в Несебър няма да има, засега. Това стана ясно на днешното заседание на Общински съвет.  По време на сесията кметът на Несебър Николай Димитров оттегли от дневния ред докладна си, с която предлагаше платено кратковременно паркиране в центъра на града. Димитров подчерта, че за това решение е необходимо внимателно проучване на нагласите сред местното население. Припомняме, че малко преди Нова година Николай Димитров анонсира, че за лято 2018 ще има синя зона в Новия град на Несебър. Плановете бяха тя да работи само през лятото, а на постоянно живеещите да се осигурява възможност за изваждане на стикер на преференциални цени. И днес \"Синя“ и \"Зелена“ зона в София няма да... Сподели:", "date": "2018.03.03", "title": "Несебър остава без \"Синя зона\", засега"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BB%D0%BE%D0%BD%D0%B4%D0%BE%D0%BD-%D0%B8-%D0%B1%D1%80%D1%8E%D0%BA%D1%81%D0%B5%D0%BB-%D1%89%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D1%8F%D1%82-%D0%BE%D1%82%D1%81%D1%82%D1%8A%D0%BF%D0%BA%D0%B8-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news731895.html", "text": "AFP, цитирана от \"Фокус\". Британският министър-председател Тереза Мей заяви в петък, че едновременно Лондон и Брюксел ще трябва да направят отстъпки в рамките на преговорите за излизането на Великобритания от ЕС, съобщава „И двете страни трябва да приемат факта, че това са преговори и нито един от нас не може да има точно каквото иска“, заяви премиерът, като обаче подчерта своята увереност, ще сделка между Великобритания и Съюза все пак ще бъде постигната. Сподели:", "date": "2018.03.03", "title": "Тереза Мей: Лондон и Брюксел ще трябва да направят отстъпки за Брекзит"}
{"url": "http://pik.bg/%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8-%D0%BC%D0%B5%D0%B3%D0%B0%D0%BD-%D1%81%D0%B8-%D0%BD%D0%B0%D0%B1%D0%B8%D1%80%D0%B0%D1%82-%D0%BA%D0%BB%D0%B0%D0%BA%D1%8C%D0%BE%D1%80%D0%B8-%D0%B7%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-news731851.html", "text": "Принц Хари и годеницата му Меган Маркъл ще поканят над 2 500 души да участват в тържествата в деня на сватбата им през май, предаде Ройтерс. Хари и американската актриса Маркъл ще минат под венчилото в Уиндзорския замък на 19 май. Церемонията ще бъде следена с особено внимание от хора от различни краища на света. \"Принц Хари и госпожица Меган Маркъл ще поканят за деня на сватбата си в Уиндзорския замък 2 640 души, които ще наблюдават пристигането на булката и младоженеца, техните гости и преминаването на процесията с каретата, щом тя тръгне от двореца\", пише в съобщение на двореца Кенсингтън. Сред 2 640-те госта ще бъдат представители на благотворителни организации, свързани с двойката, ученици от местни училища и членове на местната общност. Към този списък спадат и предварително избрани 1 200 души от Великобритания с различни биографични данни и на различна възраст. \"Принц Хари и госпожица Меган Маркъл казаха, че искат сватбеният им ден да бъде така организиран, че представителите на широката общественост да се чувстват част от празненствата\", пише още в съобщението. Сподели:", "date": "2018.03.03", "title": "Принц Хари и Меган си набират клакьори за сватбата"}
{"url": "http://pik.bg/%D1%82%D1%8A%D0%B6%D0%BD%D0%BE-%D0%B2%D0%BB%D0%BE%D1%88%D0%B0%D0%B2%D0%B0-%D1%81%D0%B5-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D0%BD%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D1%81%D0%B5%D0%B2%D0%B5%D1%80%D0%B5%D0%BD-%D0%B1%D1%8F%D0%BB-%D0%BD%D0%BE%D1%81%D0%BE%D1%80%D0%BE%D0%B3-news731928.html", "text": "Здравето на последния в света мъжки северен бял носорог се влошава и гледачите му казаха, че \"бъдещето му не изглежда светло\", информира \"Асошиейтед прес\". 45-годишният Судан беше описан в Тиндър като \"най-подходящият ерген на света\". Той живее с последните две женски северни бели носорози в кенийския резерват \"Ол Паджета\". От персонала съобщиха, че Судан страда от инфекция, въпреки 24-часовата грижа, която полагат за него ветеринарните лекари. Трите носорога, заедно с още един мъжки екземпляр от техния подвид, който обаче почина, пристигнаха в резервата от чешки зоопарк през 2009 г. Учените се надяват да спасят северния бял носорог от изчезване като използват за сурогатни майки южни бели носорози. Сподели:", "date": "2018.03.03", "title": "ТЪЖНО! Влошава се здравето на последния северен бял носорог"}
{"url": "http://pik.bg/%D0%B4%D0%BE%D0%B1%D1%80%D0%BE-%D0%B4%D0%B5%D0%BB%D0%BE-%D0%B3%D0%BE%D1%80%D1%81%D0%BA%D0%B8-%D1%81%D0%BF%D0%B0%D1%81%D0%B8%D1%85%D0%B0-10-%D0%BC%D0%B5%D1%81%D0%B5%D1%87%D0%BD%D0%B0-%D1%81%D1%8A%D1%80%D0%BD%D0%B8%D1%87%D0%BA%D0%B0-%D0%B7%D0%B0%D1%82%D1%8A%D0%BD%D0%B0%D0%BB%D0%B0-%D0%B2-%D0%BA%D1%80%D0%B0%D0%B9%D0%BF%D1%8A%D1%82%D0%BD%D0%B0-%D0%BA%D0%B0%D0%BD%D0%B0%D0%B2%D0%BA%D0%B0-news731899.html", "text": "10-месечното животинче е било забелязано от хора на фирмата, която почиства от сняг Върбишкия проход, предаде \"Дарик\". На сигналът им веднага се е отзовал ловният експерт на стопанството инж. Исмаил Курдов. Премръзналото сърненце лежало в дълбока канавка от която не можело да излезе само. Курдов успял да го извади и след като го затоплил, го транспортирал до хижа „Муфлоните“ на ДГС-Преслав. Директорът на преславското стопанство инж. Янко Йорданов каза, че сърнето е здраво, но все още е стресирано и отказва да се храни. Когато се затопли ще бъде пуснато близо до хижата и ще бъде нахранено на свобода. През последните дни служителите на всички стопанства в системата на Североизточното държавно предприятие пробиват пътища до хранилките и поставят по-големи количества фураж, за да улеснят животните, които трудно намират храна в дълбокия сняг. Подхранването на животните се прави целогодишно, но сега грижите за горските обитатели са още по-големи, заради ниските температури и снега. Сподели:", "date": "2018.03.03", "title": "ДОБРО ДЕЛО! Горски спасиха 10-месечна сърничка, затънала в крайпътна канавка"}
{"url": "http://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%BE-%D0%B5%D1%82%D0%BE-%D0%BA%D0%BE%D0%B9-%D0%B5-%D0%BD%D0%B0%D0%B9-%D0%B1%D0%BE%D0%B3%D0%B0%D1%82%D0%B8%D1%8F%D1%82-%D1%85%D0%B8%D0%BF-%D1%85%D0%BE%D0%BF-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB-%D0%B2-%D1%81%D0%B2%D0%B5%D1%82%D0%B0-%D0%B8-%D0%BA%D0%BE%D0%BB%D0%BA%D0%BE-%D0%BF%D0%B0%D1%80%D0%B8-%D0%B8%D0%BC%D0%B0-news731932.html", "text": "Миналият юни, когато Джей Зи и Бионсе се сдобиха с близнаци, те направиха същото, което правят много двойки, когато семейството им се увеличи – преместиха се в по-голямо жилище, само че с доста епични мащаби в техния случай. В следващите няколко месеца те похарчиха 26 млн. долара за имение в Източен Хамптън и купиха друго за 88 млн. долара в Бел Еър. Скокът на родения в Бруклин Джей Зи се дължи основно на нарастването на стойността на инвестициите му в марката шампанско Armand de Brignac и в марката коняк D'Ussé, както и на дяловете му в Roc Nation и в компанията за стрийминг Tidal. Джей Зи, Диди и Доктор Дре са не само най-богатите хип-хоп изпълнители в света, но и най-богатите американски музиканти, от който и да било жанр. Дългогодишният номер едно в класацията Диди заема втората позиция през тази година, въпреки че състоянието му е нараснало леко през последните 12 месеца, до 825 млн. долара. Стойността на дяловете му във водката Ciroc и в телевизията Revolt намалява, но пък това е компенсирано от ръста при текилата DeLeón. Челната тройка се оформя от Доктор Дре с лично състояние от 770 млн. долара, което нараства благодарение на пазарните тенденции, подкрепящи деветцифрената сума, получена от него при придобиването на Beats от страна на Apple за 3 млрд. долара през 2014 г. Това лято суперпродуцентът също така трябва да получи акции на Apple на стойност доста над 100 млн. долара - в зависимост от цената на акциите на компанията, когато това се случи, той дори може да изпревари Диди и Джей Зи. Между личното състояние на първите трима и това на следващите в класацията има голямо пропадане – Дрейк и Еминем си поделят четвъртото място с по 100 млн. долара. Най-младият в класацията - 31-годишният Дрейк, е заработил над 250 млн. долара преди данъци и разходи от 2010 г. насам. Дял в марката уиски Virginia Black и скъпи имоти в Торонто и Калифорния също спомагат за състоянието му. \"Ако не вляза във вашата класация тази година, ще съм много разочарован\", заяви Дрейк пред Forbes през 2013 г. \"Това е целта ми всяка година … освен да правя добра музика.\" Еминем не е известен като бизнесмен, като някои от другите имена в тази класация, но той продължава да бъде най-продавания рапър на всички времена. В периода 2000 -2010 г. той продава в САЩ повече албуми, от който и да било друг изпълнител или група, от който и да било жанр. Еминем, който през декември пусна новия си албум Revival, дебютира в класацията на Forbes. От нея пък изпада Бърдмен, който е шеф на Дрейк в лейбъла Cash Money Records. Неговото състояние се е стопило до под 100 млн. долара, като напоследък той очевидно има проблеми с ликвидността. И така, коя ще е първата хип-хоп звезда, чието състояние ще надхвърли 1 млрд. долара? Тенденциите на пазара на алкохол играят основна роля при Джей Зи и Диди. След сериозния възход на водката през първата половина на това десетилетие, пазарът се насочи към коняк, уиски и текила. Междувременно Джей Зи не би трябвало да се отпуска, защото, според имотните регистри, той и Бионсе са купили имота си в Източен Хамптън със собствени средства, но за този в Бел Еър имат ипотека на стойност 52.8 млн. долара, отбелязват от Форбс, цитирани от Профит.бг. Сподели:", "date": "2018.03.03", "title": "ЛЮБОПИТНО! Ето кой е най-богатият хип-хоп изпълнител в света и колко пари има"}
{"url": "http://pik.bg/%D1%80%D1%83%D1%81%D0%B8%D1%8F-%D0%B3%D0%BE%D1%82%D0%BE%D0%B2%D0%B8-%D1%81%D0%BC%D0%B5-%D0%B7%D0%B0-%D0%B2%D1%81%D0%B5%D0%BA%D0%B8-%D0%BD%D0%B5%D0%BF%D1%80%D0%B8%D1%8F%D1%82%D0%B5%D0%BB%D1%81%D0%BA%D0%B8-%D1%85%D0%BE%D0%B4-%D0%BD%D0%B0-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-news731955.html", "text": "ТАСС, цитирана от \"Фокус\" Русия се придържа към постановленията на Договора за ликвидиране на ракетите със среден и малък обсег на действие, заяви заместник-министърът на външните работи на Русия Сергей Рябков, предава . В отговор на обвиненията, идващи от Държавния департамент на САЩ, Рябков подчерта в петък, че „няма никакво изменение в нашата позиция по Договора“. Според руския дипломат, Вашингтон иска да прехвърли вината си върху Москва. „Ние смятаме, че това е способ на американската страна, който е известен като „местене на стрели“. Според Рябков, Русия е готова за всеки неприятелски ход на Вашингтон едновременно преди и след руските президентски избори насрочени за 18 март. „Не искам да смятам, че ще се стигне дотам, но всичко е възможно с оглед на действията на Вашингтон“, добави заместник-министърът. „Смятам, че всичко е възможно, но ние сме готови“. Русия и САЩ бяха планирали за следващите дни нов кръг... Сподели:", "date": "2018.03.03", "title": "Русия: Готови сме за всеки неприятелски ход на Вашингтон"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD%D0%B8%D1%8F-%D0%B7%D0%B0-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B0-%D0%B2-%D0%BC%D0%B8%D1%87%D0%B8%D0%B3%D0%B0%D0%BD-news732173.html", "text": "Властите в Мичиган са арестували 19-годишния студен във връзка със стрелбата в университета в Мигичан от вчера. Той е заподозрян за убийството на родителите си, информираха международните агенции. От университета изясниха самоличността на жертвите - Дайва Дейвис и Джеймс Дейвис-старши, родители на заподозрения. Джеймс Ерик Дейвис-младши е бил забелязан в близост до кампуса на университета малко след полунощ. В нощта преди стрелбата заподозряният е бил откаран в болница - младежът употребил наркотици. Все още не е ясно по какъв начин студентът е намерил оръжие. Това е 12-та стрелба в учебно заведение от началото на годината, съобщи CNN. Сподели:", "date": "2018.03.03", "title": "Арестуваха заподозряния за стрелбата в университета в Мичиган"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%B0%D0%BA-%D0%BC%D0%B5%D0%BB%D0%B0%D0%BD%D0%B8%D1%8F-%D1%82%D1%80%D1%8A%D0%BC%D0%BF-%D0%B5-%D0%BF%D0%BE%D0%BB%D1%83%D1%87%D0%B8%D0%BB%D0%B0-%D0%B2%D0%B8%D0%B7%D0%B0-%D0%B0%D0%B9%D0%BD%D1%89%D0%B0%D0%B9%D0%BD-news731869.html", "text": "През 2001 г. Мелания Тръмп е получила право да остане законно в САЩ чрез т. нар. виза „Айнщайн“, пише в. „Вашингтон пост“. Това поражда въпроси как. Година по-рано тя все още е Мелания Кнаус, словенски модел, но вече се среща с Доналд Тръмп. Именно през 2000 г. Мелания подава молба за разрешително за постоянен престой в САЩ по програма, запазена за хора с „изключителни способности“. По това време нейните постижения включват работа като модел на дефилета в Европа, билборд с реклама на цигари на „Таймс скуеър“ и снимка в „Спортс илюстрейтид“ по бански с надуваем кит, пише вестникът. През март 2001 г. обаче Мелания получава зелена карта по елитната EB-1 програма, която е създадена за признати научни изследователи например, или кандидати, отличили се в собствената си област, като олимпийски атлети и носители на „Оскар“ с „национално и международно признание“ – т. нар. виза „Айнщайн“, посочва изданието. Смята се, че около 2% от хората в дадена област биха се класирали за нея. Същата година само петима словенци са получили зелена карта по тази програма, сочат данните на Държавния департамент. От над 1 млн. зелени карти през 2001 г. едва 3376, или под 1%, са за мигранти с „изключителни способности“. Според адвоката на Мелания тя е повече от „достатъчно квалифицирана и твърдо е избираема“ за визата, която е получила. Защитникът обаче отказа да дискутира какви квалификации първата дама е включила в молбата си, пише „Вашингтон пост“. Придобиването на зелена карта тогава постила пътя на Мелания към получаването на американско гражданство, но също ѝ дава право да осигури законно пребиваване за родителите си – Виктор и Амалия Кнавс. Сега те самите са близо до получаване на американски паспорт. Същевременно през ноември президентът Тръмп нарече правото на законните мигранти да доведат в САЩ семействата си „верижна миграция“, която е „неприемлива“ и предложи тази възможност да бъде отрязана. Мелания Тръмп, чийто съпруг е добре известен с... Сподели:", "date": "2018.03.03", "title": "Разкриха как Мелания Тръмп е получила виза \"Айнщайн\""}
{"url": "http://pik.bg/%D0%BF%D0%B5%D1%80%D1%84%D0%B5%D0%BA%D1%82%D0%BD%D0%B0-%D0%B2%D0%B8%D0%B7%D0%B8%D1%8F-%D1%80%D0%B0%D0%B4%D0%B8%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%BE%D0%B2%D0%B0-%D1%81%D1%82%D0%B0%D0%BD%D0%B0-%D0%BA%D0%B0%D1%82%D0%BE-%D0%B1%D0%B0%D1%80%D0%B1%D0%B8---%D0%B2%D0%BE%D0%B4%D0%B5%D1%89%D0%B0%D1%82%D0%B0-%D1%81%D0%B5-%D0%BF%D0%BE%D0%B4%D0%BC%D0%BB%D0%B0%D0%B4%D0%B8-news731996.html", "text": "Радина Червенова сияе с нова визия. Водещата на новините по БНТ прилича на Барби, след като стилистите най-после уцелиха най-подходящия цвят за косата й. 60-годишната дама вече грее във вечерната емисия с мек меден цвят на косите и грим в същите тонове, пише столичен седмичник Безспорно това е нейната багра, категорични са колеги и зрители. За да подмладят съпругата на телевизионния бос Коко Каменаров и тя да стои добре до доста по-младия й колега Спас Кьосев, майсторите на макиажа в държавната медия започнаха да променят червения цвят на косата й към русо. Това обаче явно беше прекалено драстично, пък и не й отиваше на цвета на лицето, шушукат в БНТ. След месеци опити съпругата на Коко Каменаров най-после изглежда перфектно. В момента Радина сияе с мека красота, благодарение на цветове и умели гримьори и дори врагове на мъжа й признават, че е супер секси. Екипът на публицистичното предаване на БНТ... Сподели:", "date": "2018.03.03", "title": "ПЕРФЕКТНА ВИЗИЯ! Радина Червенова стана като Барби - водещата се подмлади"}
{"url": "http://pik.bg/%D0%BE%D1%80%D0%BB%D0%B5%D1%82%D0%B0%D1%82%D0%B0-%D1%81-%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%83%D0%B4%D0%B0%D1%80-news731926.html", "text": "\"Пиринци\" се подсилиха с още едно попълнение – нападателят Преслав Йорданов. Всички фактически подробности са вече изчистени, като се очаква единствено международния трансферен сертификат на голмайстора. Той изрази готовността си за игра и глад за голове, като се надява да може да вземе участие възможно най-скоро. ОФК Пирин отново изпитва трудности в подготовката за мача в понеделник. Както е известно, \"орлетата\" ще имат 3 срещи в рамките на 7 дни, като стартират с гостуване на Верея на 05.03 от 17:30. \"Зелените\" нямат възможност да тренират в нормални условия вече трети ден, след обилния снеговалеж, ниските температури и рязкото затопляне, акцентира Канал 3. Старши треньорът Милен Радуканов изрази увереност, че въпреки трудностите, \"пиринци\" имат сили да се справят с тежката програма. \"Готови сме за мача, като се готвихме с настроение, въпреки че го правихме в зали и на изкуствени терени. За нас не е нещо ново, че имаме ключови играчи извън състава. Свикнали сме да ни е трудно\", обясни Радуканов . \"Гледахме двубоите на съперника до сега, като виждаме, че няма място за подценяване\", каза още специалистът. Сподели:", "date": "2018.03.03", "title": "\"Орлетата\" с трансферен удар..."}
{"url": "http://pik.bg/%D1%81%D1%82%D0%B8%D0%BD%D0%B3-%D0%B8%D0%B7%D0%BB%D0%B8%D0%B7%D0%B0-%D1%81%D1%8A%D1%81-%D1%88%D0%B0%D0%B3%D0%B8-%D0%BD%D0%B0-%D1%81%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%B0%D0%BD%D1%82%D0%B8%D1%87%D0%BD%D0%B8%D1%8F-%D1%82%D0%B5%D0%B0%D1%82%D1%8A%D1%80-%D0%BF%D1%80%D0%B5%D0%B7-%D1%8E%D0%BD%D0%B8-news731909.html", "text": "Звездата от Ямайка Shaggy ще се присъедини към турнето на Стинг това лято, което ще посети редица исторически места из цяла Европа. На 19 и 20 юни в Пловдив двамата ще се качат заедно на сцената на Античния театър . Двамата артисти ще изпълнят на живо парчета от техния предстоящ съвместен албум 44/876, който излиза на 20 април, пише kapana.bg. По време на турнето бандите на Шаги и Стинг ще свирят заедно едни от най-великите им хитове като \"Every Breath You Take\", \"Englishman in New York\", \"Message in a Bottle”, “It Wasn’t Me”, \"Mr. Boombastic\" и \"Angel.” Стинг и Шаги първоначално започват да работят заедно по тяхната съвместна нова песен “Don’t Make Me Wait” – посветена на карибското звучене, което е повлияло и на двамата – а в последствие записват цял албум, изпълнен с мелодичност, страхотно настроение и вдъхновяваща музика. Пловдив ще посрещне Стинг това лято. Общината официално... Сподели:", "date": "2018.03.03", "title": "Стинг излиза със Шаги на сцената на Античния театър през юни"}
{"url": "http://pik.bg/%D0%B3%D0%BE%D0%BB%D0%BE%D0%B2%D0%B0-%D0%BC%D0%B0%D1%88%D0%B8%D0%BD%D0%B0-%D0%BD%D0%B0%D0%BF%D1%83%D1%81%D0%BA%D0%B0-%D0%BE%D0%BB%D0%B4-%D1%82%D1%80%D0%B0%D1%84%D0%BE%D1%80%D0%B4-news731919.html", "text": "Мениджърът на английския футболен клуб Манчестър Юнайтед Жозе Моуриньо съобщи, че нападателят Златан Ибрахимович ще напусне клуба в края на настоящия сезон, когато изтича и договорът на Ибра с гранда. Португалецът каза това по време на пресконференцията си преди гостуването на \"Кристъл Палас\" в понеделник от 29-ия кръг на Висшата лига, акцентира БТА. \"Всички сме на мнение, че това е последният сезон на Златан в \"Манчестър Юнайтед\". От него обаче зависи дали ще продължи да играе, или ще прекрати кариерата си\", каза Жозе Моуриньо  по адрес на шведския таран, който преди по-малко от година скъса кръстни връзки. \"Мисля, че Златан е намерил правилния път в живота. Той е невероятен футболист с изключителна кариера и единствено тази ужасяваща контузия в неправилния момент му попречи да има два фантастични сезона с нас. Настоящата кампания е много трудна за него. Ибрахимович работи здраво и се надявам, че ще успее да навлезе във форма, която да му позволи да достигне до нивото, на което той иска да бъде\", каза още Моуриньо. Сподели:", "date": "2018.03.03", "title": "Голова машина напуска \"Олд Трафорд\"..."}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B7%D0%B0-%D0%B1%D0%B5%D1%80%D0%B1%D0%B0%D1%82%D0%BE%D0%B2-%D0%B2%D0%B8%D0%B4%D0%B5%D0%BE-news731938.html", "text": "Двукратният шампион на Англия с Манчестър Юнайтед Димитър Бербатов получи огромно признание на Острова. Талантът от Благоевград бе удостоен с приза за най-велик хеттрик в историята на Висшата лига. На 19 септември 2010 година, пред пълните трибуни на митичния \"Олд Трафорд\", Бербо реализира и трите попадения за драматичния успех на “червените дяволи” с 3:2 над най-големия им съперник - Ливърпул. И до днес все така ясно се чува гласът на изпадналия в екстаз английски коментатор от \"Скай Спортс\", който възторжено обяви, че \"Бербатов се превръща в първия играч на Манчестър Юнайтед от 64 години насам, реализирал хеттрик във вратата на Ливърпул\". Постижение, което увековечи благоевградчанина завинаги на сцената на \"Театъра на мечтите\". В рамките на една седмица \"Дейли Мейл\" публикува поредица от материали за 50-те най-паметни хеттрика в 26-годишната история на Висшата лига. Последната статия от поредицата бе посветена на Топ 10, а трите ювелирни изпълнения на Димитър оглавяват престижната класация. Място в челната десетица намират имена и легенди като Роби Фаулър, Луис Суарес, Денис Бергкамп, Робин Ван Перси, Алън Шиърър, Мат льо Тисие и Фабрицио Раванели. \"Брилянтна техника, късна драма, ожесточен сблъсък и историческо постижение от един от най-фините нападатели, играли някога в Премиер лийг\", се казва в материала за изпълненията на Митко, акцентира \"Спортал\". Сподели:", "date": "2018.03.03", "title": "Огромно признание за Бербатов (ВИДЕО)"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-28-%D0%B4%D1%83%D1%88%D0%B8-%D1%81%D0%B0-%D1%83%D0%B1%D0%B8%D1%82%D0%B8-%D0%BF%D1%80%D0%B8-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%B1%D1%83%D1%80%D0%BA%D0%B8%D0%BD%D0%B0-%D1%84%D0%B0%D1%81%D0%BE-news731953.html", "text": "\"Франс прес\" Най-малко 28 души са убити при нападението над Генералния щаб на Буркина Фасо в петък, съобщава , като се позовава на свои източници от Франция и Западна Африка. Според двама от информаторите на агенцията, жертвите са 28 души, докато третият е заявил, че броят им е „около 30“ души. В петък в съгласувана атака бе нападнато и френското посолство в столицата Уагадугу, при която загинаха общо шест души, разкриха от правителството на Буркина Фасо. Започнала е атака срещу посолството на Франция и Френския... Сподели:", "date": "2018.03.03", "title": "Най-малко 28 души са убити при атентата в Буркина Фасо"}
{"url": "http://pik.bg/47-%D1%81%D0%B8%D0%B3%D0%BD%D0%B0%D0%BB%D0%B0-%D0%B7%D0%B0-%D0%BE%D0%BF%D0%B0%D1%81%D0%BD%D0%B8-%D0%BB%D0%B5%D0%B4%D0%B5%D0%BD%D0%B8-%D0%B2%D0%B8%D1%81%D1%83%D0%BB%D0%BA%D0%B8-%D0%B2-%D1%81%D0%BE%D1%84%D0%B8%D1%8F-%D1%81%D0%B0%D0%BC%D0%BE-%D0%B7%D0%B0-%D0%B4%D0%B5%D0%BD-news731942.html", "text": "Екипите на Дирекция „Аварийна помощ и превенция\" са реагирали на 47 сигнали за наличие на ледени висулки от мостове и обществени сгради, съобщиха от пресцентъра на Столична община. Столична община напомня на гражданите да премахнат ледените висулки от своите сгради, а при невъзможност да обезопасят тротоарите в близост до опасните късове. Сподели:", "date": "2018.03.03", "title": "47 сигнала за опасни ледени висулки в София само за ден"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D1%80%D1%83%D1%81%D0%BA%D0%B0%D1%82%D0%B0-%D0%B4%D1%83%D0%BC%D0%B0-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D1%83%D1%82%D0%B8%D0%BD-%D0%BE%D1%82-1-%D0%BC%D0%B0%D1%80%D1%82-%D0%B5-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%B7%D0%B0-%D1%80%D0%B0%D0%B7%D0%B2%D0%B8%D1%82%D0%B8%D0%B5-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BF%D1%80-news731946.html", "text": "РИА Новости, цитирана от \"Фокус\". Според председателя на руската Държавна дума Вячеслав Володин, изявлението на руския държавния глава Владимир Путин от първи март, може да бъде взето като програма за развитие на страната в следващите 10 или 15 години, предава По думите на Володин, посланието носи „стратегически“ характер. „Това може би е програмата за развитието на нашата страна за следващите 10-15 години“, добави председателят на долната камара на парламента в Москва. Сподели:", "date": "2018.03.03", "title": "Шефът на Руската Дума: Изявлението на Путин от 1 март е програма за развитие на страната през следващите 10 г. "}
{"url": "http://pik.bg/%D0%B8%D0%BD%D1%82%D0%B5%D1%80%D0%BC%D0%BE%D0%B4%D0%B0%D0%BB%D0%BD%D0%B8%D1%8F%D1%82-%D1%82%D0%B5%D1%80%D0%BC%D0%B8%D0%BD%D0%B0%D0%BB-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-%D0%B2%D0%B5%D1%87%D0%B5-%D1%80%D0%B0%D0%B1%D0%BE%D1%82%D0%B8-%D1%81-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8-%D1%82%D0%BE%D0%B2%D0%B0%D1%80%D0%BD%D0%B8-%D0%BF%D1%80%D0%B5%D0%B2%D0%BE%D0%B7%D0%B8-news731971.html", "text": "34 тира с 680 тона товар бяха подготвени от служителите на терминала да пътуват по модернизирана жп линия. Транспортирането на товарите от интермодалния център става с помощта на специални джобове вагони, произведени в България. В тях се поставят целите полу ремаркета на тировате, информира БНТ. Първия международен влак с 34 тира отпътува вчера за Турция от интермодалния терминал край Пловдив. Стоки и товари на експортни фирми от Европа ще бъдат транспротирани до градовете Черкезкьой и Истанбул. Комбинирания превоз е най-новата тенденция в обслужването и логистиката и облекчава значително трафика по магистралите и международните транпортни коридори. \"Тези камиони няма да се движат по автомагистрала Тракия, ще пътуват по железния път който няма нищо общо с републиканската пътна мрежа\", каза Цанко Станчев, който е управител на интермодалния терминал. \"Скоростта е 100 км в час – пътят го позволява от Пловдив до Свиленград. Има клиенти от Турция, които също ползват тази услуга и влакът си се връща натоварен пак с тирове\", споделя машинистът Веселин Славов. В присъствието на заместник-министъра на транспорта,... Нова транспортна връзка, основана на интермодалния... Сподели:", "date": "2018.03.03", "title": "Интермодалният терминал край Пловдив вече работи с международни товарни превози"}
{"url": "http://pik.bg/%D1%80%D1%83%D0%BC%D1%8A%D0%BD%D0%B8%D1%8F-%D0%BE%D1%82%D1%87%D0%B5%D1%82%D0%B5-%D0%BD%D0%B0%D0%B9-%D0%B2%D0%B8%D1%81%D0%BE%D0%BA-%D0%B2%D0%BD%D0%BE%D1%81-%D0%BD%D0%B0-%D0%B3%D0%B0%D0%B7-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BF%D0%B5%D1%82-%D0%B3%D0%BE%D0%B4%D0%B8%D0%BD%D0%B8-news731973.html", "text": "Дневното потребление на газ беше около 65 милиона кубически метра, а източниците са от вътрешното производство (около 27-28 милиона кубически метра), от газохранилищата (около 14-15 милиона кубически метра) и от внос, който достигна 22 милиона кубически метра, тоест 33 процента от потреблението. Ниските температури, достигащи до минус 25 градуса, и снежните бури сковаха страната от началото на седмицата, като блокираха множество пътища, затрудниха движението на влаковете и доведоха до затваряне на училищата в редица окръзи и в столицата Букурещ. Румъния е отчела най-високите нива на внос на газ за последните пет години през последните няколко дни, когато страната беше обхваната от мразовито време. Страната е внасяла през последните дни до една трета от дневното си потребление на газ, за да премине успешно през мразовития период, като това са най-високите нива на внос на газ за последните пет години, посочиха източници от енергийния сектор, Румъния може от април да се откаже от внос на газ от... Сподели:", "date": "2018.03.03", "title": "Румъния отчете най-висок внос на газ за последните пет години"}
{"url": "http://pik.bg/%D0%B8%D1%81%D0%BA%D0%B0%D1%82-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B1%D0%B5%D1%80%D0%BB%D1%83%D1%81%D0%BA%D0%BE%D0%BD%D0%B8-news731960.html", "text": "Обвиненията за историческите връзки на Силвио Берлускони с приближен на мафията в Сицилия са възобновени от политически съперник в последните дни на предизборната му кампания. На 4 март Италия ще проведе парламентарни избори. Алесандро ди Батиста от Движение „Пет звезди“ призова последователите си в „Туитър“ да споделят критиката си по адрес на бившия премиер. По-рано този месец Батиста изнесе реч, по време на която цитира решение на съда срещу дългогодишния съветник на Берлукосни и основател на \"Форца Италия“ Марчело дел Утри, който е в затвора за връзки с Коза ностра. Атаката срещу Берлускони за връзките му с организираната престъпност отразява и битката за гласовете в Южна Италия, припомня \"Флагман\". Батиста обвини Берлускони, че е \"направил мафията по-силна“ през 90-те години на XX в., когато престъпниците били във война с италианската държава. Според него \"затворът е единственото място, което принадлежи на господин Берлускони“. Италианските музикални легенди Тото Кутуньо и Ал Бано... Сподели:", "date": "2018.03.03", "title": "Искат затвор за Берлускони"}
{"url": "http://pik.bg/%D0%B0%D0%BD%D1%82%D0%BE%D0%BD%D0%B8%D0%BE-%D1%82%D0%B0%D1%8F%D0%BD%D0%B8-%D1%81%D0%B5-%D1%81%D1%8A%D0%B3%D0%BB%D0%B0%D1%81%D0%B8-%D0%B4%D0%B0-%D0%B1%D1%8A%D0%B4%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B7%D0%B0-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-%D0%BE%D1%82-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%B1%D0%B5%D1%80%D0%BB%D1%83%D1%81%D0%BA%D0%BE%D0%BD%D0%B8-news731993.html", "text": "Той познава и от двата вида в изобилие. На 81, Силвио Берлускони изглежда вечният в италианската политика. Аз съм като доброто вино,с времето ставам по-добър и сега съм перфектен, писа наскоро магнатът, със сякаш застинала усмивка, но с изгледи отново да ръководи след като няколко пъти политически потъна. Последно това беше преди 7 години, когато остави Италия с бюджетен дефицит от 2 трилиона евро, припомня БНТ. Един от най-богатите италианци влезе в политиката през 1994 г., опрян на медиината си империя, създаде дясноцентритската Форца Италия, но след седем месеца падна, изоставен от съюзниците си. Върна се през 2001 г. и остана 5 години - следвоенен рекорд. Управлява три мандата с прекъсване. През това време сякаш владееше екрана, стана популярен с неуместните си шеги и гафове, секс скандалите и проблемите с правосъдието. Баща на пет деца, дядо на 10 внуци, сега живее с жена, която с 49 години по-млада от него. Вкусът му към красиви жени, в това число момичета на повикване, експлодира в аферата \"Рубигейт\" и партитата \"бунга-бунга\", преди да бъде напълно оправдан в скандала с непълнолетната мароканка. За 17 години срещу него има 30 разследвания. Осъден е единствено за данъчна измама на 4 години, но заради амнистия изтърпя само една под формата на обществен труд. И до днес има забрана да заема държавен пост, но се надява Европейският съд за правата на човека да я отмени и вече говори като победител. \" Берлускони обеща минимална пенсия от 1000 евро и бързо решение на мигрантския въпрос - чрез репатриране на нелегалните. В коалицията около него,партията която спечели дори с глас повече от другите ще посочи кандидата за премиер. За Берлускони този човек е шефът на ЕП Антонио Таяни. Председателят на европейския парламент Антонио Таяни се съгласи да бъде кандидат за премиер на Италия от партията на Силвио Берлускони \"Форца Италия\". Предизборната кампания в страната приключи. Ексцентричният милиардер Берлускони не може да бъде избран, но изглежда той остава фактор в политиката. В правителството трябва да включим и лидери от така наречения реален живот- шефове на корпорации, мениджъри,представители на културата\", каза самият Берлускони. След като днес парламента на Италия бе разпуснат,... Бившият премиер на Италия Силвио Берлускони заяви, че... Сподели:", "date": "2018.03.03", "title": "Антонио Таяни се съгласи да бъде кандидат за премиер на Италия от партията на Берлускони"}
{"url": "http://pik.bg/%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B7%D0%B0%D0%BF%D0%BE%D1%87%D0%BD%D0%B5-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0-%D0%B2%D0%BE%D0%B9%D0%BD%D0%B0-news731981.html", "text": "\"Ройтерс\" Генералният директор на Световната търговска организация (СТО) Роберто Азеведо изрази загрижеността си относно плана на американския президент Доналд Тръмп за налагането на тарифи за вноса на стомана и алуминий, предава . \"Световната търговска организация определено е загрижена заради изявлението на американския план за тарифите за стомана и алуминий. Реална е възможността за ескалация“, предупреди бразилския политик, предава \"Фокус\". Според Азеведо, \"търговска война не е от интерес за никого“. Президентът на САЩ Доналд Тръмп заяви, че Вашингтон... Сподели:", "date": "2018.03.03", "title": "Предупреждение! Може да започне световна търговска война"}
{"url": "http://pik.bg/%D1%8E%D0%BD%D0%BA%D0%B5%D1%80-%D0%B5%D1%81-%D0%B3%D0%BE%D1%82%D0%B2%D0%B8-%D0%B2%D0%BD%D0%BE%D1%81%D0%BD%D0%B8-%D0%BC%D0%B8%D1%82%D0%B0-%D1%81%D1%80%D0%B5%D1%89%D1%83-%D0%B2%D0%BE%D0%B4%D0%B5%D1%89%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BC%D0%B0%D1%80%D0%BA%D0%B8-news731989.html", "text": "AFP, цитиран от \"Фокус\" Европейският съюз готви вносни мита за някои от водещите американски марки като отговор на обещанията на американския президент Доналд Тръмп за въвеждани на тарифи за внос на стомана и алуминий в САЩ, съобщава . Toва е заявил председателят на Европейската комисия Жан-Клод Юнкер, цитиран от своя говорител в петък. Според разпространената информация, ЕС „няма да стои тихо докато европейска промишленост и работни места са заплашени“. „ЕС готви вносни мита за продукти на САЩ включително „Харли Дейвидсън“, Бърбън“ и някои видове дрехи, заяви още говорителката, цитирайки изявлението на люксембургския политик, дадено пред германски журналисти. Сподели:", "date": "2018.03.03", "title": "Юнкер: ЕС готви вносни мита срещу водещи американски марки"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D0%B8%D0%BC%D0%B0-%D0%BB%D0%B8-%D1%87%D0%B0%D1%81%D1%82%D0%BD%D0%B8-%D0%B8%D0%BC%D0%BE%D1%82%D0%B8-%D0%BD%D0%B0-%D0%BF%D0%BB%D0%B0%D0%B6%D0%B0-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news731952.html", "text": "Върховната административна прокуратура е разпоредила проверка дали има частни имоти на плажа в Слънчев бряг. ВАП се е самосезирала по информация в медиите, според която министърът на туризма Николина Ангелкова е посочено, че на плажа на курортния комплкес са обособени имоти - частна собственост. По силата на чл.18, ал.1 от Конституцията и чл.6, ал.1, ал.2 и ал.3 от Закона за устройство на Черноморското крайбрежие морските плажове са изключителна държавна собственост. Това е публична държавна собственост, като съобразно чл. 69 от Закона за държавната собственост актовете за държавна собственост се съставят в два екземпляра от Министерството на регионалното развитие и благоустройството, предава \"Монитор\". Крайбрежната плажна ивица попада в охранителна зона „А“, в която режимът на особена териториално-устройствена защита е стриктен. Ето защо евентуални нарушения могат да засегнат права и на отделни граждани, и на цялото общество. ВАП е взела предвид и други обстоятелства - първо, че информацията за местоположението и пределите на морските плажове е съсредоточена в МРРБ, второ, че регионалният министър в случай, че са налице изискуемите предпоставки, е специално оправомощен за участие в съдебни спорове за такива имоти и, трето, че същият министър е натоварен от законодателя с методическото ръководство на управлението и разпореждането с имоти - държавна собственост. В изпълнение на конституционния прерогатив на прокуратурата да следи за спазване на законността, в защита на държавния и обществения интерес и на основание чл.145, ал.1, т.6 от Закона за съдебната власт е ангажиран министърът на регионалното развитие и благоустройството за извършване на проверки и предприемане на действия, ако е необходимо. До 16 април ВАП трябва да получи информация за извършеното от МРРБ. Цяло игрище за мини голф беше разрушено на плажа \"Слънчев... Сподели:", "date": "2018.03.03", "title": "Прокуратурата проверява има ли частни имоти на плажа в Слънчев бряг"}
{"url": "http://pik.bg/%D0%B7%D0%B0%D0%B1%D1%80%D0%B0%D0%B2%D0%B5%D1%82%D0%B5-%D0%B7%D0%B0-%D1%81%D1%82%D1%83%D0%B4%D0%B0-%D0%BD%D0%B0-%D1%82%D0%B5%D0%B7%D0%B8-%D0%BF%D0%B5%D1%82-%D0%BC%D0%B5%D1%81%D1%82%D0%B0-%D0%B5-%D0%B2%D0%B5%D1%87%D0%BD%D0%B0-%D0%BF%D1%80%D0%BE%D0%BB%D0%B5%D1%82-news731977.html", "text": "Представете си живот, който не включва сняг, лед и студ. Има такива места, екзотични за мнозина европейци, които предлагат такъв климат. Дори нещо повече – в тях няма лятна жега, суша, силно слънце и висока влажност. И така... 365 дни от годината, предава Дарик. Вижте кои са те: Куенка е колониален град с много паркове, цветя, църкви. Там е най-бързо растящата в света общност от пристигащи пенсионери. Здравеопазването там е на много високо ниво и е едно от основните предимства, които ги привлича. Десет места на Земята, където никога не е студено Меделин е вторият по население град в Колумбия. През 1970-те и 1980-те години градът става известен като база на една от най-силните организации за международен трафик на наркотици – картела Меделин, воден от наркобарона Пабло Ескобар. Там се долавят ясно отразени европейски нотки в културата на площадите, парковете, музеите и кафенетата на открито. Всяка година в Меделин си дават среща майсторите на подреждането на цветя. В града се събират около 400 000 души, привлечени от красотата на подредените с много умение и любов цветя. Въпреки че Панама е гореща страна с влажен климат, Букет се намира високо в планината и осигурява вечна пролет. Там времето е прохладно, нощем дори студено. ​ Кафаяте е голямо село, известно с традициите си в производството на вино, с отглеждането на коне, с уютните ресторанти с лек драматичен вид и спомените от колониализма. Около него са разположени лозя в продължение на километри. Там има чудесен климат, природна красота, древна култура, постижими цени и нарастваща чуждестранна общност. Районът е всепризнат с красотата на езерото си – Лейк Атитлан, считано за едно от най-красивите на планетата. Сподели:", "date": "2018.03.03", "title": "ЗАБРАВЕТЕ ЗА СТУДА! На тези пет места е вечна пролет"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%83%D0%B1%D0%B8%D1%82%D0%B8%D1%8F%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BA%D1%80%D0%B0%D0%B4%D0%B5%D1%86---%D1%84%D0%B8%D1%82%D0%BD%D0%B5%D1%81-%D0%BC%D0%B0%D0%BD%D0%B8%D0%B0%D0%BA-%D0%B8-%D1%84%D0%B5%D0%BD-%D0%BD%D0%B0-%D1%82%D0%B0%D1%82%D1%83%D0%B8%D1%80%D0%BE%D0%B2%D0%BA%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news732001.html", "text": "Крадецът Жоро Джевизов, който бе разстрелян днес в центъра на Пловдив, е бил запален по фитнеса и и по татуровките. Нацепеното му тяло е украсено с най- различни символи, макар че той самият едва ли е знаел значението на всички, тъй като някои от тях са свързани с различни религии. На гърба на Плъха е има татуиран огромен келтски кръст, украсен с ангелчета. На едната му ръка е татуирана Звездата на Давид, а на другата - джамия. Готически надписи, дракони и алебарди допълват \"изложбата\". Джевизов живее в центъра на Столипиново, има жена и дете. 40-годишният мъж, който бе намерен разстрелян зад Областната управа, има множество криминални регистрации и няколко присъди за кражби. Той крадял части на автомобили, но е извършвал и домови кражби. Предполага се, че е убит, докато е свалял фаровете на БМВ, паркирано под прозореца на областният управител. Откриха труп на мъж тази сутрин в Пловдив. Тялото е... Жестокото убийство, потресло Пловдив тази сутрин, е... Сподели:", "date": "2018.03.03", "title": "РАЗКРИТИЕ! Убитият в Пловдив крадец - фитнес маниак и фен на татуировките (СНИМКИ)"}
{"url": "http://pik.bg/%D1%82%D1%80%D0%B5%D0%B2%D0%BE%D0%B6%D0%BD%D0%BE-%D0%B1%D1%80%D0%BE%D1%8F%D1%82-%D0%BD%D0%B0-%D0%B0%D0%BA%D1%83%D1%88%D0%B5%D1%80%D0%BA%D0%B8%D1%82%D0%B5-%D1%83-%D0%BD%D0%B0%D1%81-%D0%BD%D0%B0%D0%BC%D0%B0%D0%BB%D1%8F%D0%B2%D0%B0-%D0%B4%D1%80%D0%B0%D1%81%D1%82%D0%B8%D1%87%D0%BD%D0%BE-news731935.html", "text": "Броят на акушерките у нас е намалял двойно за десетилетие. Какви са причините –  вижте историята на две от жените, помогнали за раждането на хиляди деца. Над 40 години – от толкова време Нели Маринова чува първия плач на новородените в „Майчин дом”. \"Детската ми мечта не беше да бъда акушерка, но ме заплени контактът още първия път, когато видяхме бебетата и майките. Първото раждане направих първи курс, втори семестър”, спомня си жената. Нели Маринова разказва пред Би Ти Ви, че обича професията си. \"Неповторимо е това усещане. Когато посрещнеш живота с 2 ръце и го хванеш в ръцете си, реакцията, това е такова върховно удовлетворение”, каза тя. \"Майчин дом” е най-голямата АГ болница в страната. Медиците там дават живот на около 4000 бебета годишно. Статистиката показва, че броят на акушерките у нас рязко намалява. През 2011 г. те са 4669, през 2015 г. – 3232. Разликата е 1437. Една от основните причини в момента е ниското заплащане на акушерките, категорична е Нели Маринова. Все пак някои решават да останат в България. Като Иванка Иванова, на 23 години, тя е най-младата акушерка в екипа на „Майчин дом”. \"Привлече ме, защото това е най-хубавата професия, най-хуманната, да хванеш живота в ръцете си в първите секунди”, сподели Иванка. Мотивация намира в благодарността в очите на майките. \"Аз мисля, че трябва да има хора, които да останат в нашата родина. Все пак и тези жени в България имат нужда от акушерки”, допълни Иванка. Освен това само 4 на сто от тях са по-млади от 30 години, а почти 100% от новозавършилите са готови да напуснат страната. Сподели:", "date": "2018.03.03", "title": "Тревожно! Броят на акушерките у нас намалява драстично"}
{"url": "http://pik.bg/30-000-%D0%BB%D0%B2-%D0%B7%D0%B0-%D0%B8%D0%BD%D0%B2%D0%B8%D1%82%D1%80%D0%BE-%D0%B2-%D1%82%D1%8A%D1%80%D0%B3%D0%BE%D0%B2%D0%B8%D1%89%D0%B5-news731979.html", "text": "В Търговище започна приемът на заявления за подпомагане на двойки с репродуктивни проблеми. Срокът е до 31 март, съобщават от общинската управа. Годишният бюджет на общинския фонд за инвитро процедури е 30 000 лв. Всяка от одобрените двойки ще получи до 2500 лева. Ако кандидатите са повече от предвидените средства, с предимство са тези, които не са ползвали държавно подпомагане и до момента не са получавали пари от фонда. Комисията за разглеждане и одобряване на исканията за финансово подпомагане трябва да прегледа кандидатурите до 15 април, пише \"Новини.бг\". Вторият прием на документи за 2018 г. ще бъде обявен през септември. През 2017 г. са подпомогнати девет семейства или лица, живеещи на семейни начала, а от създаването на фонда през 2012 г. са родени шест деца. Онкоболни жени до 35 години вече ще могат да съхраняват... Сподели:", "date": "2018.03.03", "title": "30 000 лв. за инвитро в Търговище"}
{"url": "http://pik.bg/%D0%B3%D0%BE%D1%80%D0%B4%D0%BE%D1%81%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%BD%D0%B0-3-%D0%BC%D0%B0%D1%80%D1%82-%D1%82%D0%B5%D1%80%D0%B2%D0%B5%D0%BB-%D0%BF%D1%83%D0%BB%D0%B5%D0%B2-%D1%81-%D0%BE%D1%81%D0%BC%D0%B0-%D0%BF%D0%BE%D1%80%D0%B5%D0%B4%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%BD%D0%B0-%D0%BF%D1%80%D0%BE%D1%84%D0%B5%D1%81%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%80%D0%B8%D0%BD%D0%B3-news732017.html", "text": "Бронзовият медалист от олимпийските игри в Лондон 2012 Тервел Пулев върви без грешка в професионалния бокс. Навръх 3 март той постигна осмата си поредна победа в полутежка категория, съобщи БТВ. Успехът му в Чикаго дойде светкавично и още преди края на първия гонг. Съперникът - Скот Фютрел, не успя да издържи поредица от силни удари, които по-малкият от двамата братя Пулеви нанесе в тялото му и рухна на пода. Десетки наши сънародници, които живеят и работят в САЩ, подкрепяха бурно Пулев с възгласи \"Българи, юнаци\" и развявайки българското знаме в залата. Неотлъчно до Тервел край ринга бяха треньорът му Борислав Бояджиев и Кубрат Пулев, чиято следваща изява също ще бъде на американска земя - на 26 май, или на 2  юни отново в Чикаго. \"Благодаря за подкрепата. Независимо къде се намирате по света, носете България със себе си и бъдете единни. Искрено вярвам, че единството - това е нашата сила като нация\", бяха първите думи на Тервел Пулев след срещата. Един от първите, които се качиха на ринга, за да поздравят победителя бе легендата на родния футбол Христо Стоичков, пристигнал специално за събитието от Маями. \"На световното през 1994 година нашето американско лято тръгна след победа над Гърция. Сега пожелавам на Тервел и на Кубрат този успех да бъде началото и на техния американски път\", заяви носителят на \"Златната топка\", на \"Златната обувка\" и на КЕШ с Барселона. \"Благодаря на всеки, отделил време да ни подкрепи, макар и в това не чак толкова голямо събитие. Българският дух трябва да бъде пазен, а това зависи от нас. Нека сме горди като българи, нека носим вярата в себе си и да помним, че заедно можем повече\", каза пред публиката и Кубрат Пулев. Тервел Пулев продължава да да бъде непобеден на... Трети март - една от най-знаковите дати в цялата история... Сподели:", "date": "2018.03.03", "title": "ГОРДОСТ БЪЛГАРСКА НА 3 МАРТ! Тервел Пулев с осма поредна победа на професионалния ринг!"}
{"url": "http://pik.bg/%D0%B2%D0%BA%D0%B0%D1%80%D0%B2%D0%B0%D1%82-%D0%B2-%D0%BF%D1%83%D0%B1%D0%BB%D0%B8%D1%87%D0%B5%D0%BD-%D1%80%D0%B5%D0%B3%D0%B8%D1%81%D1%82%D1%8A%D1%80-%D0%BE%D1%81%D1%8A%D0%B4%D0%B5%D0%BD%D0%B8%D1%82%D0%B5-%D0%BD%D0%BE-%D0%BD%D0%B5%D0%BF%D1%80%D0%B8%D0%B1%D1%80%D0%B0%D0%BD%D0%B8-%D0%B2-%D0%B7%D0%B0%D1%82%D0%B2%D0%BE%D1%80%D0%B0-news731954.html", "text": "Всички осъдени, но неприбрани в затвора ще бъдат вкарани в публичен регистър. Това стана ясно от думите на правосъдния министър Цецка Цачева по време на парламентарния контрол по повод условията, в които работят надзирателите и липсата на кадри в системата. По думите й през 2017 година за заявени за задържане 3518 лица. От тях са задържани и предадени от Главна Дирекция \"Охрана“ 2884 лица. Отделно МВР е задържало още 79 души, след като от дирекцията не са открили на адреса лицата. Отделно с европейска заповед са задържани 167 души. Цачева обясни, че е в диалог с трите структури, които имат отношение по задържането на осъдените, сред които и МВР и прокуратурата, информира \"Монитор\". Именно в тази връзка е създадена работна група и нейната задача е да се актуализира инструкцията за взаимодействие между тях. Така една от идеите да се изгради регистър на онези лица, които са осъдени, но не са открити на адреса, посочен от тях, а целта е да се активизира издирването им. Цачева коментира и условията в затворите , според която трябва да вървят успоредно с тези за подобряване на условията на труд за работещите там. Цачева поясни, че споделя притесненията относно невъзможността на правителството да отговорят на исканията в пълен на синдикатите за скок от 20 % на заплатите. \"Те обявиха, че преминават и вече преминаха към ефективни стачни прояви. На този етап онова, което е осигурено със Закона за държавния бюджет е 5 % увеличение на възнаграждението от 1 януари 2018 г. Правителството чрез финансовия министър прояви желание за още 5 % на тези досега“, каза тя. По внесен обвинителен акт на Окръжна прокуратура –... Сподели:", "date": "2018.03.03", "title": "Вкарват в публичен регистър осъдените, но неприбрани в затвора"}
{"url": "http://pik.bg/%D0%BA%D0%BE%D0%BD%D0%BF%D0%B8-%D0%B7%D0%B0%D0%BF%D0%BE%D1%80%D0%B8%D1%80%D0%B0-%D0%B8%D0%BC%D1%83%D1%89%D0%B5%D1%81%D1%82%D0%B2%D0%BE-%D0%BD%D0%B0-%D0%BF%D0%B5%D1%82-%D0%BB%D0%B8%D1%86%D0%B0-%D0%B7%D0%B0-%D0%B1%D0%BB%D0%B8%D0%B7%D0%BE-1-%D0%BC%D0%BB%D0%BD-%D0%BB%D0%B2-news731985.html", "text": "С решения на окръжните съдилища във Видин, Ловеч и Пловдив по искове на Комисията за противодействие на корупцията и за отнемане на незаконно придобитото имущество (КПКОНПИ) е обезпечено имуществото за 961 487 лв., собственост на пет лица, привлечени като обвиняеми за изпиране на пари. Това са Владислав Кълвачев, Станко Илиев, Стефан Стефанов, Стоян Конджов и Петър Василев. Обезпеченото имущество включва налични суми по банкови сметки в размер на 948 577 лв., шест леки автомобила и дружествени дялове. В бъдещите искове за отнемане ще се претендират и средствата, които мъжете са получили чрез измама и изтеглили от фирмeните си сметките. В хода на проверката на КПКОНПИ е установено, че преводите са от Франция, Белгия, Испания и Холандия. Групата беше задържана в Пловдив в началото на 2016 г. при специализирана акция на МВР, прокуратурата и ДАНС, по време на която е било предотвратено тегленето на 5 милиона евро. Тогава бе оповестено, че мъжете чрез измама са изтеглили големи суми от сметки на 10 дружества в 6 европейски държави, които са преведени на дружества, учредени в Пловдив. Сподели:", "date": "2018.03.03", "title": "КОНПИ запорира имущество на пет лица за близо 1 млн. лв."}
{"url": "http://pik.bg/%D0%B2%D0%BB%D0%B0%D0%B4%D0%BE-%D0%BD%D0%B8%D0%BA%D0%BE%D0%BB%D0%BE%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0-%D1%82%D0%BE%D0%B2%D0%B0-%D0%BA%D0%B0%D0%BA%D0%B2%D0%BE-%D0%B5-%D0%B4%D0%B0-%D1%81%D0%B8-%D1%83%D1%81%D0%BF%D1%8F%D0%BB-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D1%82%D1%80%D1%8F%D0%B1%D0%B2%D0%B0-%D0%BB%D0%B8-%D0%BC%D0%BB%D0%B0%D0%B4%D0%B8%D1%82%D0%B5-%D0%B4%D0%B0-%D0%BE%D1%81%D1%82%D0%B0%D0%BD%D0%B0-news732048.html", "text": "Чувството на Шипка е невероятно. Това е една огромна гордост. Така волейболният ас Владимир Николов коментира от връх Шипка пред сутрешния блок на БТВ емоциите си да бъде част от тържествата на легендарния връх по повод 140-ата годишнина от Освобождението на България. „За мен е огромна гордост, че мога да се чувствам наследник на тези невероятни хора, които са дали живота си за свободата ни. Защитили са я тук с телата си – коментира Владимир Николов пред Антон Хекимян. – Гледайки младите, които сега са тук, и това че повечето са родени след 1990 година, няма как да не се радвам и да не съм оптимист“. Владо Николов бе категоричен, че младите трябва да останат в родината си и да търсят своето бъдеще тук, в България. „Тук има достатъчно добри възможности за развитие на младите и те трябва да останат тук, в родината си – заяви Николов. – Бил съм на много места по света и съм категоричен, че тук има много възможности за успех. Тук има наистина реални възможности младите да се развиват, да станат успешни българи. Пожелавам на младите да продължават да мечтаят, да преследват своите мечти. В България е лесно да се успее и те трябва наистина да разберат това. Има много неща, с които трябва да сме горди. Че сме наследници на наистина невероятни хора, които са се били за свободата ни, за родината“. Според Владимир Николов е много важно всеки да има своя лична позиция, която да отстоява и за която да се бори. „Като гледам младите хора тук и сега, съм все по-уверен и убеден, че точно това може да стане – заяви Владо Николов. – Те трябва да отстояват позициите си и да се борят за тях“. Навършват се 140 години от Освобождението на България ни... Бронзовият медалист от олимпийските игри в Лондон 2012... Сподели:", "date": "2018.03.03", "title": "Владо Николов ексклузивно за това какво е да си успял българин, трябва ли младите да останат в родината и как да отстояват позициите си"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D0%BD%D0%B5%D0%BA%D0%B0-%D0%BD%D0%B5-%D0%B7%D0%B0%D0%B1%D1%80%D0%B0%D0%B2%D1%8F%D0%BC%D0%B5-%D1%87%D0%B5-%D0%BD%D0%B0%D1%88%D0%B0%D1%82%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D0%BD%D0%B5-%D0%B5-%D0%BF%D0%BE%D0%B4%D0%B0%D1%80%D0%B5%D0%BD%D0%B0-%D0%B0-%D0%B8%D0%B7%D0%B2%D0%BE%D1%8E%D0%B2%D0%B0%D0%BD%D0%B0-news732028.html", "text": "Кметът на Пловдив Иван Тотев направи празничното обръщение във връзка с Националния празник на Република България и 140-та годишнина от Освобождението ни от османско иго. Сподели:", "date": "2018.03.03", "title": "Кметът на Пловдив: Нека не забравяме, че нашата свобода не е подарена, а извоювана"}
{"url": "http://pik.bg/%D0%B2%D1%8A%D0%B2-%D1%84%D1%83%D1%82%D0%B1%D0%BE%D0%BB%D0%B0-%D0%B4%D0%B0-%D0%BC%D0%B5%D0%B6%D0%B4%D1%83-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D0%B8-%D0%B3%D0%BE%D0%BB%D0%B0%D0%B4%D0%B6%D0%B8%D1%8F-news731964.html", "text": "Клаудиу Кешерю подписа нов договор с Лудогорец. Така румънският голаджия показва доброто си отношение към \"зелените\". В момента \"орлите\" спорят за поредна титла в българския шампионат. \"Щастлив съм в Лудогорец! Вярвам, че ми предстоят още силни мачове с екипа на клуба в Първа лига и евротурнирите\", каза офанзивният футболист пред официалния сайт на разградчани. Новият контракт на Кешерю е за срок от 2 години. Сподели:", "date": "2018.03.03", "title": "Във футбола! \"ДА\" между \"зелените\" и голаджия"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BF%D0%BE%D0%B7%D0%B4%D1%80%D0%B0%D0%B2%D0%BB%D0%B5%D0%BD%D0%B8%D1%8F-%D0%BE%D1%82-%D0%B1%D0%B8%D0%BD%D0%B0%D0%BB%D0%B8-%D0%B9%D1%8A%D0%BB%D0%B4%D1%8A%D1%80%D1%8A%D0%BC-%D0%B8-%D0%B4%D0%BC%D0%B8%D1%82%D1%80%D0%B8%D0%B9-%D0%BC%D0%B5%D0%B4%D0%B2%D0%B5%D0%B4%D0%B5%D0%B2-news732057.html", "text": "Министър-председателят Бойко Борисов получи поздравителни писма от премиерите на Руската Федерация и на Турция Дмитрий Медведев и Бинали Йълдъръм по случай националния празник на България – 140 години от Освобождението на България от османското иго. В писмото руският премиер Медведев отбелязва подвига на руските войни и българските опълченци, сражавали се за свободата и независимостта на България. „Боевете на Шипка и при Плевен са станали част от нашата обща история, която трябва да пазим грижливо“, се казва още в поздравителното писмо. Дмитрий Медведев посочва, че активният двустранен диалог между България и Русия ще продължи да допринася за укрепване на руско-българското взаимодействие и ще създаде условия за насърчаване на нови перспективни проекти в различни сфери. В поздравителното писмо до българския премиер Бинали Йълдъръм изразява увереност, че настоящите отношения между България и Турция ще продължат да се развиват в полза на нашите народи и регион. „Следя със задоволство ефективната дипломация, която България прилага по време на председателството на Съвета на ЕС и съм удовлетворен от засиления диалог през последните месеци между двете правителства“, се казва още в писмото на турския премиер. Навършват се 140 години от Освобождението на България ни... Сподели:", "date": "2018.03.03", "title": "ПЪРВО В ПИК! Премиерът Борисов с поздравления от Бинали Йълдъръм и Дмитрий Медведев"}
{"url": "http://pik.bg/%D0%BD%D0%B0-3-%D0%BC%D0%B0%D1%80%D1%82-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%B1%D0%B5%D1%80%D0%BE%D0%B5-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F-news732068.html", "text": "Ултрасите на Берое няма да пътуват днес до София, за да подкрепят любимците си в гостуването на Левски. Те са категорично против да има мачове навръх 3 март. Националният фенклуб, както и две от фракциите Zara Boys и Green Vandals излязоха с декларация относно ситуацията, акцентира \"Меридиан мач\". \"3 март е дата, в която трябва да се почетат всички загинали за свободата на България. Това не е ден за футбол и клубни пристрастия. Нека не забравяме, че преди всичко сме българи, а след това симпатизанти на футболни клубове. В Стара Загора за поредна година се организира факелно шествие в памет на всички дали живота си за свободата на България. НФК, както и всички организирани групи ще вземат участие в шествието, като приканват и всички други футболни фенове, граждани и гости на Стара Загора да го направят. Организираните фенове на Берое няма да посещават футболния двубой с Левски (София) ! С БЪЛГАРИЯ В СЪРЦАТА!\", гласи декларацията. Сподели:", "date": "2018.03.03", "title": "На 3 март! Феновете на Берое с разтърсваща декларация!"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BE%D1%82-%D0%B2%D1%80%D1%8A%D1%85-%D1%88%D0%B8%D0%BF%D0%BA%D0%B0-%D1%82%D1%83%D0%BA-%D0%BB%D0%B5%D0%B6%D0%B0%D1%82-%D0%BC%D0%BD%D0%BE%D0%B3%D0%BE-%D0%BA%D0%BE%D1%81%D1%82%D0%B8-%D1%81-%D0%BA%D0%BE%D0%B8%D1%82%D0%BE-%D0%B5-%D1%81%D1%8A%D0%B3%D1%80%D0%B0%D0%B4%D0%B5%D0%BD%D0%BE-%D1%81%D0%BA%D0%B5%D0%BB%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news732099.html", "text": "Събрали сме днес на този див и чувтовен връх, за да се преклоним пред героите на българската свобода и да почетем нашата свобода. Тук лежат много кости. След 140 години трудно някой ще каже кои са български и кои са руски. С тези кости обаче е съградено скелето на българската свобода и българо-руската военна дружба. Това каза в тържествената си реч по повод 140 години от освобождението на България от връх Шипка президентът Румен Радев. \"Скъпи сънародници, вие бяхте тук, дори когато политиците ги нямаше. С вашето присъствие вие скрепявате българо-руската дружба. Вие сте опълченците, които не допускате тази дружба да бъде поругана. Вечна памет на загиналите! Вечна памет на войните осовбодители! Да живее България!, завърши Радев. Сподели:", "date": "2018.03.03", "title": "Румен Радев от връх Шипка: Тук лежат много кости, с които е съградено скелето на България"}
{"url": "http://pik.bg/%D0%B8%D0%BD%D1%84%D0%B0%D1%80%D0%BA%D1%82%D0%BD%D0%BE-%D0%B3%D1%80%D1%8A%D1%86%D0%BA%D0%B8-%D0%BA%D0%B0%D0%BC%D0%B8%D0%BE%D0%BD-%D1%81%D0%B5-%D0%B7%D0%B0%D0%B2%D1%8A%D1%80%D1%82%D1%8F-%D0%BD%D0%B0-%D0%BF%D1%8A%D1%82%D1%8F-%D1%80%D1%83%D1%81%D0%B5-%E2%80%93-%D0%B1%D1%8F%D0%BB%D0%B0-%D0%B5%D0%B4%D0%B2%D0%B0-%D0%BD%D0%B5-%D0%BF%D0%B0%D0%B4%D0%BD%D0%B0-%D0%B2%D1%8A%D1%80%D1%85%D1%83-%D0%B6%D0%BF-%D1%80%D0%B5%D0%BB%D1%81%D0%B8-news732054.html", "text": "Гръцки ТИР, натоварен с безалкохолни, се завъртя на пътя Русе – Бяла, след като шофьорът е изгубил управление, съобщава БТВ. Камионът е спрял буквално на метър от жп линията, преди да падне върху релсите. Инцидентът е станал около 01:00 часа тази нощ, малко след изхода от Русе. Най-вероятно водачът е карал с несъобразена скорост по заледения участък. Той и вторият шофьор, които са пътували за Солун, са леко пострадали. По чудо в насрещното платно не е имало други автомобили, а ТИР-ът се е разминал с удар в стълб от жп мрежата. Заради катастрофата се наложи представители на железниците да сигнализират на място преминаващите влакове, за да намалят скоростта. Екипи на „Пътна полиция” регулират движението в едната лента. Направен е опит камионът да бъде изтеглен, но без успех. Операцията ще бъде повторена по-късно през деня. Половин час след полунощ е получен сигнал за горящ ТИР в... Камион се е обърнал на главен път Е-79 около Видин при... Сподели:", "date": "2018.03.03", "title": "ИНФАРКТНО! Гръцки камион се завъртя на пътя Русе – Бяла, едва не падна върху жп релси"}
{"url": "http://pik.bg/%D0%BF%D0%BE%D0%B7%D0%BD%D0%B0%D0%B2%D0%B0%D0%BC%D0%B5-%D0%BB%D0%B8-%D0%B4%D0%BE%D0%B1%D1%80%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8-%D1%81%D0%B8%D0%BC%D0%B2%D0%BE%D0%BB%D0%B8-news732034.html", "text": "Кой е авторът на българския химн? Трябва ли да има герб върху изработеното, според изискванията на закона, национално знаме? Колко лъва има на герба на България? Какъв по-добър повод от деня, в който честваме националния ни празник, да си припомним отговорите на тези въпроси. Основни национални символи на българската държава са знамето, химнът и гербът на Република България. Държавните символи имат изключително важна роля при създаването и утвърждаването на институционалната идентичност на държаваната администрация, съобщава Дарик. Те символизират независимостта и суверенитета на българския народ и държава. Като официални национални символи тяхното представяне и използване във всички видове приложения и комуникации задължително следва строги норми и правила. Националното знаме на Република България е национален символ, който изразява независимостта и суверенитета на българската държава.Националното знаме на Република България има правоъгълна форма и се състои от три цвята: бял, зелен и червен, разположени водоравно отгоре надолу. Цветните полета са еднакви по форма и размери. Форма - правоъгълна със съотношение на широчина към дължина - 3:5. Гербът на Република България е държавен символ, който изразява независимостта и суверенитета на българския народ и държава. Гербът на България е изправен златен коронован лъв на тъмночервено поле във формата на щит. Над щита има голяма корона, първообраз на която са корони на български владетели от Втората българска държава, с пет кръста и отделно кръст над самата корона. Щитът е поддържан от два златни короновани изправени лъва, обърнати към щита от лява и дясна хералдическа страна. Те стоят върху две кръстосани дъбови клонки с плодове. Под щита върху прехвърлена през краищата на дъбовите клонки бяла лента с трикольорен кант е изписано със златни букви \"Съединението прави силата\". Мила Родино става национален химн на България през 1964 г. Основа на музиката и текста е песента „Горда Стара планина\", написана от Цветан Радославов през 1885 г. Той я композира по пътя към бойното поле по време на Сръбско-българската война. Текстът е променян многократно, за последен път - през 1990 г. Като основа за българския химн е взета само една част от оригиналния текст и музика на Цветан Радославов. Мотивът „Горда стара планина\", с редица преправяния на оригиналния текст, се превръща в основа на песенни куплети, а „Мила Родино\" - в припев. Останалите части от песента не са включени в химна. Настояща версия на химна Горда Стара планина, до ней Дунава синей, слънце Тракия огрява, над Пирина пламеней. Припев: Мила Родино, ти си земен рай, твойта хубост, твойта прелест, ах, те нямат край. Навършват се 140 години от Освобождението на България ни... В центъра на столицата се въвежда организация на... Преди обяд ще преобладава облачно време и на места все... Сподели:", "date": "2018.03.03", "title": "Познаваме ли добре българските национални символи"}
{"url": "http://pik.bg/%D1%81%D1%83%D0%BF%D0%B5%D1%80-%D0%B8%D0%B7%D0%BB%D0%B0%D0%B3%D0%B0%D1%86%D0%B8%D1%8F-%D0%BD%D0%B0-%D0%BD%D0%BE%D0%B2%D0%B0-%D1%82%D0%B2-%D1%82%D0%BE%D1%82%D0%B0%D0%BB%D0%BD%D0%B0-%D0%BD%D0%B5%D0%B3%D1%80%D0%B0%D0%BC%D0%BE%D1%82%D0%BD%D0%BE%D1%81%D1%82-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%BD%D0%B8-%D0%BF%D1%80%D0%B0%D0%B7%D0%BD%D0%B8%D0%BA-news732073.html", "text": "Никой не е съвършен, но претенциите да покоряваш националния телевизионен ефир трябва да бъдат подплатени с подобаващ професионализъм и грамотност. Дали от бързане или от пропуснати знания на ученическата скамейка служител на Нова телевизия изписа тъй използваната днес думичка патриотизъм като \"пЪтриотизъм\". \"Особеностите на съвременния пЪтриотизъм\", както бе анонсирана темата, подлежат на сериозна дискусия не само в телевизионното студио. Патриотизмът е възпитание, уважение към достойните исторически моменти, памет към саможертвата на загиналите. Патриотизмът е и уважение към родния български език и на първо място - задължителен правоговор и правопис на репортерите и тв водещите, които са и лицата на медиите, в които работят. Сподели:", "date": "2018.03.03", "title": "СУПЕР ИЗЛАГАЦИЯ НА НОВА ТВ: Тотална неграмотност на националния ни празник!"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%BE%D0%B2%D0%B5%D0%B4%D0%B5-%D1%82%D0%B5%D0%BB%D0%B5%D1%84%D0%BE%D0%BD%D0%B5%D0%BD-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%84%D0%B8%D0%BD%D0%BB%D0%B0%D0%BD%D0%B4%D0%B8%D1%8F-%D1%81%D0%B0%D1%83%D0%BB%D0%B8-%D0%BD%D0%B8%D0%B9%D0%BD%D0%B8%D1%81%D1%82%D1%8C%D0%BE-news732120.html", "text": "В телефонен разговор с президента на Финландия Саули Нийнистьо министър-председателят Бойко Борисов изрази признателността на българския народ за финландското участие в освобождението на страната ни през 1878 г. „България няма да забрави 900-те финландски воини, участвали в Руско-турската освободителна война, нито техният героизъм, проявен в най-важните за хода на бойните действия сражения“, каза Борисов. Президентът Нийнистьо поздрави премиера Борисов за Националния празник. Той разказа, че най-известният военен марш в страната е посветен на Руско-турската освободителна война и всеки финландец го знае. В разговора двамата лидери подчертаха добрите отношения между България и Финландия. Президентът Нийнистьо поздрави българския министър-председател и правителството за успешното водене на Председателството на Съвета на ЕС и приветства фокуса, който се поставя върху развитието на Западните Балкани. Сподели:", "date": "2018.03.03", "title": "Борисов проведе телефонен разговор с президента на Финландия Саули Нийнистьо"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%B0%D0%B4%D0%B5%D0%B2-%D0%B2%D1%81%D0%B8%D1%87%D0%BA%D0%B8-%D1%81%D0%B0-%D0%B2-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D0%B0%D0%BA%D0%BE-%D1%81%D0%B5-%D1%81%D1%82%D0%B8%D0%B3%D0%BD%D0%B5-%D0%B4%D0%BE-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-news732093.html", "text": "Екипите на пожарната са в готовност, ако се стигне до наводнения заради топенето на снега у нас. Това съобщи вътрешният министър Валентин Радев. Той апелира към хората да бъдат внимателни заради ледените висулки по сградите, съобщава БНР. В МВР няма информация за възможни наводнения, но въпреки това превантивни мерки са взети. Валентин Радев каза: „Няма да има наводнения, но ако има, то ще бъде по поречието на големите реки в Югоизточна България, надолу към Турция - Марица, Тунджа, евентуално. Готови сме за това. Главна дирекция \"Пожарна безопасност и защита на населението\" навсякъде са разположили сили, включително и тежки автомобили.“ Вътрешният министър апелира към хората в градовете да се обадят на пожарната, ако видят опасни ледени висулки, които не могат да бъдат премахнати от сградите. През трите почивни дни ще има засилено полицейско присъствие. „Цялата полиция отново ще разположи отново, както го прави обикновено, по магистралите и по главните пътища автомобилите с пуснати лампи, навсякъде по магистралите по два автомобила от Областна дирекция, които ще помагат за движението.“, каза още министър Радев. Същевременно столичният кмет Йорданка Фандъкова нареди да се наблюдават нивата на реките и общинските язовири заради повишаването на температурите и топенето на снега. Проверява се и проводимостта на шахтите по улиците на София. От общината допълват ,че към момента се изпуска вода от язовирите \"Иваняне\", \"Мърчаево\" , \"Суходол\" и \"Мрамор\". Европейската агенция за гранична и брегова охрана... Сподели:", "date": "2018.03.03", "title": "Министър Радев: Всички са в готовност, ако се стигне до наводнения"}
{"url": "http://pik.bg/%D1%81%D0%B5%D0%BB%D1%81%D0%BA%D0%B8-%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D1%80%D0%B0%D1%82%D0%B8-%D0%BC%D1%8A%D0%B6-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D0%B2-%D0%B4%D0%BE%D0%B1%D1%80%D0%B8%D1%87%D0%BA%D0%BE-news732115.html", "text": "Мъж е с опасност за живота, а друг е пострадал след скандал в село Вратарите, съобщиха от ОДМВР – Добрич, цитирани от Булнюз. Сигналът за инцидента е подаден на 1 март около 13:00 часа. Съобщено е за мъж с прободна рана в областта на корема в село Вратарите. На място е установено, че възниква скандал между лица с инициали В. М. (на 43 г.) и Н.В. (на 32 г.) и двамата от село Вратарите. Вследствие на което Н. В. нанася прободна рана с нож на В.М. По време на скандала на място е и мъж с инициали Г. Г. (на 42 г.) от село Вратарите, който при опит да потуши скандала. При намесата му обаче той получава порезна рана в областта на дясна ръка. След извършена оперативна намеса В. М. е настанен с опасност за живота в МБАЛ - Добрич. Г. Г. е прегледан в ЦСМП и след оказана първа помощ е освободен за домашно лечение. Извършителят на деянието Н.В. е задържан с полицейска мярка за срок от 24 часа. Материалите по случая са докладвани на РП Добрич. По случая се работи в условията на досъдебно производство. Задържани са четирима участници в сбиване в село Победа.... Любовен триъгълник стои зад циганския бой в добричкото... Сподели:", "date": "2018.03.03", "title": "Селски скандал прати мъж в болница с опасност за живота в Добричко"}
{"url": "http://pik.bg/%D1%81%D0%BA%D0%B8%D0%BE%D1%80%D0%B8-%D0%B2-%D1%87%D0%B5%D1%82%D0%BD%D0%B8%D1%87%D0%B5%D1%81%D0%BA%D0%B8-%D1%83%D0%BD%D0%B8%D1%84%D0%BE%D1%80%D0%BC%D0%B8-%D1%80%D0%B0%D0%B7%D0%B2%D1%8F%D1%85%D0%B0-%D1%82%D1%80%D0%B8%D0%B1%D0%B0%D0%B3%D1%80%D0%B5%D0%BD%D0%B8%D1%86%D0%B8-%D0%BF%D0%BE-%D0%BF%D0%B8%D1%81%D1%82%D0%B8%D1%82%D0%B5-%D0%B2-%D0%B1%D0%BE%D1%80%D0%BE%D0%B2%D0%B5%D1%86-%D1%81%D0%BD%D0%B8%D0%BC%D0%BA%D0%B8-news732043.html", "text": "Скиори в \"четнически униформи\" в бяло, зелено и червено се пуснаха по пистите в Боровец, за да отбележат 140-ата годишнина от Освобождението на България. Българи, вдъхновени от геройството на прадедите ни, решиха да честват по специален начин Националния празник 3 март в зимния курорт. За целта бе изработена специална ски екипировка с детайли от четнически и гвардейски униформи. „Опитали сме се да възпроизведем духа на героите от българската история, използвайки модерни технологии“, разказа авторът на идеята Лъчезар Главинов, собственик на „Диел Спорт“. „Всички трябва да сме горди с делата на предците си и да показваме, че сме достойни техни наследници. 140-годишният юбилей от Освобождението на България е събитие, което всеки би трябвало да отбележи по начин, по който може“, добави той. Скиорите-четници се спуснаха, развявайки български знамена, и създадоха много положителни емоции на множеството, дошло в Боровец на 3 март. Навършват се 140 години от Освобождението на България ни... Сподели:", "date": "2018.03.03", "title": "Скиори в четнически униформи развяха трибагреници по пистите в Боровец (СНИМКИ)"}
{"url": "http://pik.bg/%D0%B4%D0%B5%D1%80%D0%B1%D0%B8-%D0%B2-%D0%B5%D0%BB%D0%B8%D1%82%D0%B0-%D0%B5%D1%82%D0%BE-%D1%82%D0%B8%D1%82%D1%83%D0%BB%D1%8F%D1%80%D0%B8%D1%82%D0%B5-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B8-%D0%B1%D0%B5%D1%80%D0%BE%D0%B5-news732124.html", "text": "Наставникът на Левски Делио Роси заложи на същите 11 срещу Берое, които разгромиха с 4:1 Септември (София) преди седмица. Италианецът не направи нито една промяна, като Габриел Обертан и Станислав Костов, които отбелязаха четирите попадения срещу новаците, водят атаката, акцентира \"Спортал\". Александър Томаш пък смени само един футболист от играчите, които стартираха от първата минута при победата с 2:1 над Етър. На мястото на Антон Карачанаков ще играе Камен Хаджиев. Божидар Митрев, Милош Цветкович, Давид Яблонски, Холмар Ейолфсон, Иван Горанов, Филипе Нашименто, Кали Тиам, Роман Прохазка, Паулиньо, Габриел Обертан, Станислав Костов Душан Перниш, Иван Бандаловски, Иван Иванов, Камен Хаджиев, Матеус Леони, Мартин Райнов, Карлос Охене, Милен Желев, Борислав Цонев, Педро Еуженио, Мартин Камбуров “Георги Аспарухов”, София Николай Йорданов 15:00 часа Сподели:", "date": "2018.03.03", "title": "Дерби в елита! Ето титулярите на Левски и Берое"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-10-%D1%80%D0%B0%D0%BD%D0%B5%D0%BD%D0%B8-%D0%B8-100-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%BF%D1%80%D0%B8-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B0-%D0%B0%D0%BA%D1%86%D0%B8%D1%8F-%D1%81%D1%80%D0%B5%D1%89%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B5%D0%BD-%D0%BB%D0%B0%D0%B3%D0%B5%D1%80-%D0%B2-%D0%BA%D0%B8%D0%B5%D0%B2-news732123.html", "text": "Най-малко 10 души бяха ранени, а 100 – арестувани, при сблъсъци между украинската полиция и антиправителствени протестиращи в Киев, след като силите на реда започнаха да премахват протестен лагер близо до парламента, съобщава Ройтерс, цитирани от БТВ. Четирима от ранените са полицаи, а шестима са активисти. Импровизираният палатков лагер бе създаден миналата година от поддръжници на опозиционния лидер Михаил Саакашвили, след като той беше лишен от украинско гражданство. Саакашвили, бивш президент на Грузия, беше депортиран в Полша миналия месец. Повечето му поддръжници напуснаха лагера след депортацията, но някои продължиха протеста. При акцията в лагера бяха открити гранати, запалителни бомби и димки. „Полицаи в екипировка за борба с безредиците се приближиха от две страни и задържаха почти всички в лагера. Камиони започнаха да извличат барикадите настрани и да ги разрушават”, съобщи депутатът Егор Соболев, съюзник на Саакашвили. Лагерът е част от по-широкото опозиционно движение, което организира често мирни протести в Киев с искане за оставка на президента Петро Порошенко поради блокираните реформи. Сред основните искания на протестиращите бе и създаването на национален съд за борба с корупцията. Няколко хиляди поддръжници на опозиционния лидер Михаил... Над 200 души се събраха на протест пред сградата на... Сподели:", "date": "2018.03.03", "title": "Най-малко 10 ранени и 100 арестувани при полицейска акция среще протестен лагер в Киев"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%87%D0%B5%D1%81%D1%82%D0%B8%D1%82%D0%B8-3-%D0%BC%D0%B0%D1%80%D1%82-%D0%BF%D1%80%D0%B8%D0%B7%D0%BD%D0%B0%D1%82%D0%B5%D0%BB%D0%BD%D0%BE%D1%81%D1%82-%D0%BA%D0%BE%D1%8F%D1%82%D0%BE-%D0%BD%D1%8F%D0%BC%D0%B0-%D0%B4%D0%B0%D0%B2%D0%BD%D0%BE%D1%81%D1%82-news732049.html", "text": "Премиерът Бойко Бориков поздрави българите с националния празник. Честит 3-ти март! Поклон пред паметта на всички, които са се борили и загинали за свободата на България. Признателност, която няма давност. Нека всеки българин днес живее така, че тяхната жертва да не е била напразна, написа Бойко Борисов на страницата си във Фейсбук. В днешния тържествен ден той ще се срещне с руския патриарх Кирил, пристигнал специално за 140-та годишнина от Освобождението на България. Навършват се 140 години от Освобождението на България ни... Сподели:", "date": "2018.03.03", "title": "ЕКСКЛУЗИВНО В ПИК! Премиерът Борисов честити 3 март:  Признателност, която няма давност!"}
{"url": "http://pik.bg/%D0%BD%D0%B0%D0%B3%D1%80%D0%B0%D0%B4%D0%B0-%D0%BE%D1%82-3-%D0%B1%D0%BE%D0%BD%D0%B0-%D0%B7%D0%B0-%E2%80%9E%D0%B3%D0%BB%D0%B0%D0%B2%D0%B8%D1%82%D0%B5%E2%80%9C-%D0%BD%D0%B0-%D0%BD%D0%B0%D0%B3%D0%BB%D0%B8-%D0%BA%D1%80%D0%B0%D0%B4%D1%86%D0%B8-%D0%B2-%D0%BB%D0%BE%D0%BC%D1%81%D0%BA%D0%BE-%D1%81%D0%B5%D0%BB%D0%BE-news732066.html", "text": "Обявиха сериозна награда за главите на крадците, отарашили кметството на ломското село Сталийска махала. 3000 лева ще вземе този, който даде достоверна информация за откриване на престъпниците, дръзнали да влязат с взлом в кметството. „Анонимността е гарантирана. Благодарността и наградата ще бъде връчена лично от кмета на селото Цветан Цветанов. Нека заедно да спрем престъпността! С общи усилия да намерим извършителите, посегнали на касата с гербовия печат на Република България в най-престижната институция в селото“, пише в съобщението за наградата, цитирано от \"БулНюз\". Всеки, който има информация за крадците, може да се обади на тел. 0879 881 988. Припомняме, че кражбата е извършена в периода от 19 до 21 януари. Неизвестни крадци са разбили вратата на кметството на село Сталийска махала и са влезли направо в кабинета на местния управник Цветан Цветанов. Бандитите задигнали от там метален сейф, в който били съхранявани различни ценни вещи и документи. По данни на кмета в касата имало боен пистолет „Валтер Р9“ и пълнител с 16 патрона, златна юбилейна монета, мобилен телефон ,,Верту\", копия на пълномощни, заверени в кметството, и гербовия печат. Сподели:", "date": "2018.03.03", "title": "Награда от 3 бона за „главите“ на нагли крадци в ломско село"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%B7%D0%B4%D1%80%D0%B0%D0%B2%D0%BD%D0%B0-%D0%BE%D1%80%D0%B3-news732171.html", "text": "Министър-председателят Бойко Борисов проведе среща с генералния директор на Световната здравна организация д-р Тедрос Гебрейесус, който е на посещение в България. Двамата обсъдиха сътрудничеството в рамките на организацията. Премиерът посочи, че като активен член на СЗО страната ни подкрепя целите и приоритетите на организацията за постигане на възможно най-високо ниво на здравеопазване във всички държави-членки. Той отбеляза и ефективността на сключваните споразумения за сътрудничество между Министерството на здравеопазването и европейския офис на СЗО. Борисов подчерта, че Българското председателство на Съвета на ЕС има два приоритета в областта на здравеопазването, които напълно съвпадат с основните направления, по които работи СЗО – храненето и мерките срещу затлъстяването при децата и подобряването на достъпа до лекарства. Министър-председателят изрази очакване посещението на д-р Гебрейесус и срещите, които провежда, да дадат повече аргументи в подкрепа на съвместен ангажимент за работа по тези приоритети. Двамата обсъдиха и усилията на българското правителство за по-добро здравеопазване, което, освен грижа за заболелите, поставя акцент и върху превенцията на заболеваемостта. Сподели:", "date": "2018.03.03", "title": "ПЪРВО В ПИК TV! Премиерът Борисов се срещна с генералния директор на Световната здравна организация (СНИМКИ)"}
{"url": "http://pik.bg/%D0%BF%D1%80%D0%BE%D0%B2%D0%B0%D0%BB-%D0%B7%D0%B0-%D1%80%D0%B0%D0%B4%D0%BE-%D1%8F%D0%BD%D0%BA%D0%BE%D0%B2-%D0%B2-%D0%BA%D0%B0%D0%B9%D0%B7%D0%B5%D1%80%D0%B8-news732128.html", "text": "Радослав Янков не успя да преодолее квалификациите в паралелния гигантски слалом в Кайзери, старт от Световната купа по сноуборд. Янков не съумя да влезе в Топ 16 в турския курорт. Той стартира с добро спускане по червеното трасе, което преодоля за 43,57 секунди и след първите отсечки бе с осмо най-добро време. По синьото трасе Янков имаше колебания и завърши за 46,26 секунди, което бе недостатъчно за място в директните елиминации. В крайното класиране Янков остана 22-и, на 2,77 секунди зад най-бързия в квалификациите Себастиан Кислингер, пише \"Топспорт\". При жените Теодора Пенчева завърши на 21-во място с общо време 1:39.58 минути. То бе с 6.41 секунди по-бавно от това на победителката в квалификацията Милена Бикова от Русия. Олимпийската шампионка Естер Ледецка даде трето време и се класира за същинската част на състезанието. До края на сезона за българите остават още два старта - в Москва на 10 март и в швейцарския курорт Вейсоназ, 7 дни по-късно. Сподели:", "date": "2018.03.03", "title": "Провал за Радо Янков в Кайзери"}
{"url": "http://pik.bg/ha%D0%B9-%D0%B3o%D0%BBe%D0%BC%D0%B8%D1%8F%D1%82-%D0%B3pa%D0%B1e%D0%B6-%D0%BDa-%D1%84ep%D0%BC%D0%B8-%D0%B7a-%D0%B4o%D0%B1%D0%B8%D0%B2-%D0%BDa-%C4%B8p%D0%B8%D0%BF%D1%82o%D0%B2a%D0%BBy%D1%82a-%D0%B1e-oc%D1%8A%D1%89ec%D1%82%D0%B2e%D0%BD-%D0%B2-%D0%B8c%D0%BBa%D0%BD%D0%B4%D0%B8%D1%8F-news732092.html", "text": "Haй-гoлeмият гpaбeж нa фepми зa дoбив нa ĸpиптoвaлyтa бe ocъщecтвeн в Иcлaндия, cъoбщи Аѕѕосіаtеd Рrеѕѕ. Според информацията, отĸpaднaти ca 600 цифpoви фepми нa oбщa cyмa пpиблизитeлнo 2 милиoнa долара. Иcлaндcĸaтa пpeca вeчe дaдe нa инцидeнтa имeтo „Гoлeмият битĸoйн oбиp“ пo aнaлoгия c „Гoлeмият влaĸoв oбиp“. Apecтyвaни ca 11 дyши, нo xapдyepът вce oщe нe e oтĸpит. Mнoгo мeдии oтбeлязaxa, чe cъвceм нe e зaдължитeлнo ĸpaдцитe дa пpoдaвaт oбopyдвaнeтo нa чepния пaзap или няĸъдe дpyгaдe. Te пpocтo мoгaт дa вĸлючaт фepмитe и cвoбoднo дa пpoдaвaт пoлyчeнaтa ĸpиптoвaлyтa. Πoлициятa зaяви, чe в Иcлaндия дoceгa нe e имaлo гpaбeж oт пoдoбeн мaщaб и чe cи личи, чe пpecтъплeниeтo e билo мнoгo дoбpe пpeдвapитeлнo пoдгoтвeнo. Oĸaзa ce, чe тpи ĸpaжби нa цифpoви фepми ca ocъщecтвeни пpeз мeceц дeĸeмвpи минaлaтa гoдинa и oщe eднa – пpeз мeceц янyapи тaзи гoдинa. Ho eдвa ceгa бe oфициaлнo cъoбщeнo зa cлyчилoтo ce. Πoлициятa зaпoчнa дa пpoвepявa paйoнитe c виcoĸa ĸoнcyмaция нa eлeĸтpичecĸa eнepгия, c цeл дa oтĸpиe пpecтъпницитe. Българските борси за търгуване с криптовалути от типа на... Близо 58 милиарда йени (533 милиона долара) в... Сподели:", "date": "2018.03.03", "title": "Haй-гoлeмият гpaбeж нa фepми зa дoбив нa ĸpиптoвaлyтa бe ocъщecтвeн в Иcлaндия"}
{"url": "http://pik.bg/%D0%B2-%D0%B7%D0%B4%D1%80%D0%B0%D0%B2%D0%BE-%D0%B4%D0%B5%D1%80%D0%B1%D0%B8-%D1%81%D0%B8%D0%BD%D0%B8%D1%82%D0%B5-%D0%B8-%D0%B7%D0%B0%D1%80%D0%B0%D0%BB%D0%B8%D0%B8-%D0%BD%D0%B5-%D1%81%D0%B5-%D0%BF%D0%BE%D0%B1%D0%B5%D0%B4%D0%B8%D1%85%D0%B0-news732170.html", "text": "Левски и Берое не успяха да се победят в мача от 23-ия кръг на Първа професионална лига, след като завършиха 0:0 на \"Герена\". Домакините имаха много добра възможност да вземат трите точки, след като бяха с числено превъзходство в последните 20 минути на срещата, но не се възползваха от това. Двубоят започна с по-продължително владеене на топката от страна на Левски, но ударите по посока на Перниш липсваха. Берое, от своя страна, записа първия си изстрел към Митрев още в 9-ата минута чрез Еуженио. В 18-ата минута пък Мартин Райнов стреля без подготовка от границата на наказателното поле, но стражът на \"сините\" успя да избие. Постепенно Левски съумя да показва по-добро лице в атака, като в 25-ата минута двойно подаване между Обертан и Паулиньо завърши с изстрел на французина, който мина над вратата, а малко след това Станислав Костов напредна чудесно отдясно и върна топката към нахлуващия в наказателното поле Паулиньо, но ударът на новото попълнение беше изчистен от гол линията. След почивката Левски успя да спечели няколко пряк-свободни удари около наказателното поле на Берое, но центриранията пред Перниш не застрашиха вратаря на гостите. Домакините продължиха да задържат повече топката, докато старозагорци разчитаха предимно на контраатака. При една от тях в 68-ата минута Еуженио се устреми напред и падна след контакт, но вместо нарушение в полза на неговия тим, офанзивният футболист получи втори жълт картон от Николай Колев и остави отбора си с 10 души на терена. Това обаче не донесе очаквания импулс в играта на Левски и атаките пред Перниш не станаха по-чести. Защитата на Берое съумя да се справи с малкото опасности пред нея и така гостите си тръгнаха с ценна точка от София, която ги задържа на добра достанция от топ 3 - само пет точки от днешния си съперник. Левски пък може да изостанат на 12 точки от върха ако Лудогорец победи в днешния си двубой Септември (София), акцентира \"Новспорт\". Сподели:", "date": "2018.03.03", "title": "В здраво дерби! \"Сините\" и заралии не се победиха"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B4%D1%83%D1%88%D0%BA%D0%BE-%D0%BC%D0%B0%D1%80%D0%BA%D0%BE%D0%B2%D0%B8%D1%87-%D0%B0%D0%B5%D1%86-%D0%B1%D0%B5%D0%BB%D0%B5%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B5-%D0%B2-%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8-%D0%BF%D1%80%D0%BE%D0%B5%D0%BA%D1%82-news732169.html", "text": "В телефонен разговор с премиера на Черна гора Душко Маркович българския министър-председател Бойко Борисов благодари на черногорците, които за участвали в Руско-турската освободителна война 1877-1878 г. Българският премиер изрази признателност за саможертвата и подвига на черногорските войници, които са се сражавали рамо до рамо с българите за свободата на страната ни. От своя страна Душко Маркович отправи специални поздравления към Бойко Борисов по случай националния празник на страната ни – 3 март, като пожела здраве и успехи на българския народ. В телефонния разговор двамата обсъдиха и идеята проектът АЕЦ „Белене“ да се превърне в балкански. Борисов поясни, че електропреносните системи на страните от региона биха могли да се свържат и да се използват ядрените мощности от атомната централа у нас. Идеята му е да се намери европейско финансиране за проекта и така всички балкански държави ще могат да възползват от реализирането на идеята в региона. Сподели:", "date": "2018.03.03", "title": "ПЪРВО В ПИК! Борисов и Душко Маркович: АЕЦ \"Белене\" може да се превърне в балкански проект"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%B0-%D1%80%D0%BE%D0%BA%D0%B0%D0%B4%D0%B0-%D0%BD%D0%B0-%D0%BE%D0%BB%D0%B4-%D1%82%D1%80%D0%B0%D1%84%D0%BE%D1%80%D0%B4-news732083.html", "text": "Манчестър Юнайтед е намерил алтернатива на Давид Де Хеа в случай, че стражът бъде продаден на Реал (Мадрид) през лятотo, пише \"Гол\", позовавайки се на информация от Пиренеите. Визира се, че Жозе Моуриньо е харесал Марк Андре Тер Стеген от редиците на Барселона за евентуално ново попълнение под рамката. В случай, че се стигне до неговото закупуване, то тогава Юнайтед ще трябва да се бръкне със сума от порядъка на 100 милиона евро. Тер Стеген е играч на Барса от 2014 година, като договорът му с тима е за още четири сезона. През този кампания германският национал е изиграл 38 мача за отбора и е допуснал 23 попадения. Моуриньо иска на всяка цена да задържи Де Хеа в редиците си, но все пак интересът на Реал към него може да убеди Давид да натисне ръководството да го трансферира. Сподели:", "date": "2018.03.03", "title": "Сензационна рокада на \"Олд Трафорд\"?"}
{"url": "http://pik.bg/%D0%B2-%D1%82%D1%80%D0%B5%D1%81%D0%BA%D0%B0-%D0%B7%D0%B0-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-%D0%B0%D0%BD%D1%85%D0%B5%D0%BB%D0%B8%D1%82%D0%BE-%D0%B7%D0%B0%D1%81%D0%B8%D0%BF%D0%B0-%D0%BC%D0%B5%D1%81%D0%B8-%D1%81-%D0%BF%D0%BE%D1%85%D0%B2%D0%B0%D0%BB%D0%B8-news732090.html", "text": "Анхел Ди Мария окачестви Лионел Меси като \"най-великия футболист за всички времена\", акцентира \"Топспорт\". \"Меси е най-великият футболист за всички времена. Спечелването на Световното първенство в Русия може да го направи още по-голям, отколкото е в момента. Ще затвърди неговото величие. Няма думи, които описват Лео. Винаги ви изненадва. Една година минава и Меси е най-добрият, преминава още една година и той е най-добрият. Той е играч от друг свят, извънземен. Кристиано е отличен футболист, но ние живеем в епохата на извънземния Меси. Аржентина винаги е фаворит на такива форуми. Има и други отбори, които притежават много талантливи футболисти и се открояват. За мен големите фаворити на Мондиал 2018 са Франция и Испания. Аржентина е на нивото на Германия и Испания, но ни предстои още много работа, за да бъдем максимално силни и подготвени. Не ни отписвайте\", каза Ди Мария. Сподели:", "date": "2018.03.03", "title": "В треска за Мондиала! Анхелито засипа Меси с похвали"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81-%D1%82%D1%8A%D1%80%D0%B6%D0%B5%D1%81%D1%82%D0%B2%D0%B5%D0%BD%D0%B0-%D0%B7%D0%B0%D1%80%D1%8F-%D0%BF%D1%80%D0%BE%D0%B2%D0%B5%D1%80%D0%BA%D0%B0-140-%D0%B3%D0%BE%D0%B4%D0%B8%D0%BD%D0%B8-%D1%81%D0%BB%D0%B5%D0%B4-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B5%D0%BD%D0%B8%D0%B5%D1%82%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D0%BE-news732110.html", "text": "Започва тържествената заря-проверка по случай националния празник на България - 3 март. 140 години след Освобождението почетният строй на представителните части на Българската армия приема президентът Румен Радев и произнася тържественото си слово за втори път. По-късно държавният глава ще посрещне специалните гости на тържествения прием по случай националния празник на България във Военния клуб в столицата. „Скъпи съотечественици, на днешния ден преди 140 години бе подписан Санстефанският мирен договор, той сбъдна мечтата на нашите възрожденци – всички българи да живеят в една свободна държава. Този блян живя само няколко месеца. Погреба го Берлинският конгрес. В цяла Европа романтичният устрем на 19 век загина под откосите на драматичния 20 век, но споменът за пролетта на 1878 г. ще остане непреходното българско вдъхновение. Това е споменът за дързостта на младите хъшове, селяни, даскали, които след многогодишни борби през април 1876 г. с цената на живота си върнаха българския въпрос в европейския дневен ред. Споменът за Виктор Юго и Макгахан, които чуха стоновете на Панагюрище и Батак – това е споменът за братския устрем на руското общество, който доказа, че православните българи не са сами“, . „Няма да забравим словата в манифеста на император Александър II, който обявява война на Османската империя, защото така изисква чувството за справедливост“, заяви президентът. По думите му тези чувства са неподвластни на користни политически интерпретации. Той отбеляза, че по време на Руско-турската освободителна война са загинали много войни от много народи. “За всички тях България е последен дом. Тях ние почитаме като свои герои. 140 години по-късно трябва да помним нашата история, защото другите не забравят тяхната. Поклон пред падналите за свободата на родината. Да живее България“, каза Радев. Обърканите роли в президентската република Сподели:", "date": "2018.03.03", "title": "ИЗВЪНРЕДНО В ПИК TV! С тържествена заря-проверка 140 години след Освобождението България почита паметта на героите, загинали за свободата ѝ (СНИМКИ/ОБНОВЕНА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%B8%D0%B3-%D0%B1%D1%80%D0%B0%D0%B4%D1%8A%D1%80-%D0%B2%D0%BA%D0%B0%D1%80%D0%B0-%D0%B4%D0%B6%D0%B8%D0%BD%D0%BE-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%BE%D0%BF%D0%B5%D1%80%D0%B8%D1%80%D0%B0%D1%82-%D1%80%D0%B8%D0%B0%D0%BB%D0%B8%D1%82%D0%B8-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%B2-%D0%B0%D0%BD%D0%BA%D0%B0%D1%80%D0%B0---news731922.html", "text": "Победителят в \"Биг Брадър Most Wanted\" Джино Бианкалана ляга на операционната маса за пореден път, заради инфекция на крака, получена по време на участието му в телевизионния формат. През идната седмица риалити звездата ще претърпи две операции в клиника \"Гювен\" в Анкара, разкрива днешното издание на \"Жълтите новини\". Инфекцията е тръгнала по време на първата мисия, в която съквартирантите бяха разделени на два лагера - каубио и индианци. Бианкалата бе пратен при вторите и в продължение на няколко дни живя в палатка на двора на Къщата, заедно с останалите индианци. По време на предстоящите интервенции, имплантът в левия крак, който пострада при катастрофата на Джино в Чикаго, ще бъде заменен с друг. За да закрепи здравето си сега Бианкалана ще трябва да се изръси около 100 хил. евро. Още по темата ще научите в светското предаване на ПИК TV. Кой охранява Деси Радева, защо в секс тефтерчето на Валери Божинов фигурират само какички + непоказвани еротични снимки на Джудит, порасналата дъщеря на топмодела Цеци Красимирова! Вече е извън всякакво съмнение, че фолк дивата Емилия в... Сподели:", "date": "2018.03.03", "title": "ЕКСКЛУЗИВНО В ПИК TV! \"Биг Брадър\" вкара Джино в болница! Оперират риалити звездата в Анкара - само в \"Жълтите новини\""}
