{"url": "http://pik.bg/%D0%BB%D0%B8%D1%82%D0%B2%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0-%D0%BF%D1%80%D0%B5%D0%B4%D0%BF%D0%BE%D0%BB%D0%B0%D0%B3%D0%B0%D0%B5%D0%BC%D0%B8-%D1%80%D1%83%D1%81%D0%BA%D0%B8-%D1%88%D0%BF%D0%B8%D0%BE%D0%BD%D0%B8-news724089.html", "text": "Трима литовци са били арестувани през декември миналата година в Литва по обвинение в шпионаж в полза на Русия, съобщи днес полицията, цитирана от АФП. Задържаните са обект на две отделни разследвания, започнали по искане на военното разузнаване. Те са действали срещу заплащане за руска разузнавателна служба, каза пред журналисти началникът на криминалната полиция Роландас Киски. Един от заподозрените работел на гражданска длъжност във военновъздушните сили. Неговият съучастник имал руско разрешително за престой. Третият задържан е заподозрян че е предал на Русия сведения за военноморския флот. Според шефа на военното разузнаване Ремигиус Балтренас никой от тримата не е имал достъп до поверителна информация. От 2012 г. насам литовски съдилища са осъдили петима души за шпионаж в полза на Русия и нейния съюзник Беларус.", "date": "2018.02.01", "title": "Литва арестува предполагаеми руски шпиони"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BE%D0%B3%D1%80%D0%B0%D0%BD%D0%B8%D1%87%D0%B8-%D1%81%D1%8A%D0%B1%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D1%81%D0%BA%D0%B8-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0-%D1%81%D1%8A%D1%81-%D0%B7%D0%B0%D0%BA%D0%BE%D0%BD-news724075.html", "text": "Германските депутати приеха закон, ограничаващ събирането на семействата за бежанците. Това е условие за формирането на коалиционно правителство от консерватори и социалдемократи, предаде Франс прес. Приет с 376 срещу 298 гласа, текстът продължава до 31 юли мораториум от 2016 г. върху събиранията на семейства на мигранти, получили \"субсидиарна закрила\". Такъв временен статут на убежище имат стотици хиляди хора, които не са официално признати за бежанци, по-специално сирийци, бягащи от войната. От 1 август всеки месец 1000 души ще получават разрешение да имигрират в Германия с цел събиране на семействата. Тази квота няма да включва \"спешните случаи\". Консерваторите на канцлерката Ангела Меркел настояваха първоначално да бъде замразено изцяло събирането на мигрантски семейства, а социалдемократите - за повече благосклонност към тях, напомня АФП.", "date": "2018.02.01", "title": "Германия ограничи събирането на мигрантски семейства със закон"}
{"url": "http://pik.bg/%D0%B3%D1%80%D0%B8%D0%B6%D0%BE%D0%B2%D0%B5%D0%BD-%D1%82%D0%B0%D1%82%D0%BA%D0%BE-%D0%BC%D0%B0%D0%BB%D0%BA%D0%B0%D1%82%D0%B0-%D0%BA%D0%BE%D0%B1%D1%80%D0%B0-%D0%B8%D0%B7%D0%B2%D0%B5%D0%B4%D0%B5-%D0%BD%D0%B0-%D1%80%D0%B0%D0%B7%D1%85%D0%BE%D0%B4%D0%BA%D0%B0-%D0%B1%D0%B5%D0%B1%D0%B5%D1%82%D0%BE-%D1%81%D0%BD%D0%B8%D0%BC%D0%BA%D0%B0-news724024.html", "text": "Боксьорът Благой Найденов, известен още като Малката Кобра, се възползва от хубавото време за да разхожда сина си от попфолк дивата Деси Слава, пише \"Монитор\". Малкият Борис се вози в луксозна черно-бяла количка, а с татко си те най-често биват засичани в столичния Южен парк. Певицата и спортистът посрещнаха на бял свят наследника си в края на декември. Очаква се скоро звездната двойка да вдигне и сватба.", "date": "2018.02.01", "title": "ГРИЖОВЕН ТАТКО! Малката Кобра изведе на разходка бебето (СНИМКА)"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-10-%D0%BC%D0%B5%D1%82%D1%80%D0%BE%D0%B2-%D0%B4%D0%B8%D0%BD%D0%BE%D0%B7%D0%B0%D0%B2%D1%8A%D1%80-%D0%B8%D0%B7%D0%BF%D1%8A%D0%BB%D0%B7%D1%8F-%D0%BE%D1%82-%D0%BF%D1%8F%D1%81%D1%8A%D1%86%D0%B8%D1%82%D0%B5-%D0%BD%D0%B0-%D1%81%D0%B0%D1%85%D0%B0%D1%80%D0%B0-news723687.html", "text": "Учени откриха в оазис в пустинята Сахара в Египет фосил на 10-метров динозавър, живял преди около 80 милиона години. Динозавърът Mansourasaurus shahinae тежал около 5,5 т. Той е принадлежал към титанозаврите и като тях е имал рогови плочки в кожата си. Живял е близо до брега на древен океан, който е бил на мястото на Средиземно море. Макар и да е бил много голям, не е можел да се мери с други 30-метрови титанозаври. Учените от египетския университет Мансура са намерили части от череп, долна челюст, прешлени от врата и гърба, ребра, преден и заден крайник. Останките са най-пълните от сухоземно гръбначно животно, намирани в Африка от периода от 30 милиона години до измирането на динозаврите преди 66 милиона години. Mansourasaurus shahinae е имал повече общо с европейските и азиатските титанозаври, отколкото с тези от Африка и Южна Америка. Това показва, че някои динозаври са можели да се движат между Северна Африка и Южна Европа в края на мезозоя, каза палеонтологът Мат Ламана от природонаучния музей \"Карнеги\" в Питсбърг.", "date": "2018.02.01", "title": "НЕВЕРОЯТНО! 10-метров динозавър изпълзя от пясъците на Сахара"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BF%D0%BE%D1%85%D0%B8%D1%82%D0%B8%D1%82%D0%B5%D0%BB-%D0%BD%D0%B0-%D0%BC%D1%8A%D0%B6-%D0%BA%D1%80%D1%8A%D1%88%D0%BD%D0%B0%D0%BB-%D0%BE%D1%82-%D0%B4%D0%BE%D0%BC%D0%B0%D1%88%D0%BD%D0%B8%D1%8F-%D0%B0%D1%80%D0%B5%D1%81%D1%82-news724070.html", "text": "По искане на Окръжна прокуратура – Сливен, съдът наложи мярка за неотклонение „задържане под стража“ на 32-годишният Станислав С. от Сливен. Той е обвинен за това, че в съучастие с Дияна К. са лишили от свобода Д.Х., по мъчителен за пострадалия начин. Спрямо Станислав С. първоначално бе взета мярка за неотклонение „задържане под стража“, но по-късно тя бе изменена от Апелативен съд – Бургас в „домашен арест“. След като била извършена проверка обаче, се разбрало, че той не е на адреса, на който трябва да изтърпи мярката си. Свидетели съобщили, че са видели обвиняемия извън дома му на 21.01.2018 г. и на 03.01.2018 г., като при втория случай обвиняемият се е намирал зад сградата на ОД на МВР-Сливен, където се помещава следствения арест. Там той е направил опит да се свърже с Дияна К. (обвинена за същите престъпления), която е задържана в ареста. Въз основа на тези доказателства прокурорът е поискал от съда Станислав С. да бъде задържан под стража отново. Съдът е приел мотивите на прокурора и е наложил мярка за неотклонение „задържане под стража“ спрямо него. Определението на Окръжен съд – Сливен може да бъде обжалвано пред Апелативен съд – Бургас.", "date": "2018.02.01", "title": "Задържаха похитител на мъж, кръшнал от домашния арест"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%B2%D1%81%D0%B5%D0%BA%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B4%D0%BD%D0%B5%D1%81-%D0%B5-%D1%89%D0%B0%D1%81%D1%82%D0%BB%D0%B8%D0%B2-%D1%87%D0%B5-%D0%BD%D0%B5-%D1%81%D0%B0%D0%BC%D0%BE-%D1%81%D0%BC%D0%B5-%D0%B2-%D0%B5%D1%81-%D0%BD%D0%BE-%D0%B8--news724119.html", "text": "\"България извървя труден, много тежък път до Брюксел, но мисля, че всеки българин днес е щастлив, че не само сме в Европейския съюз, но и председателстваме Съвета на ЕС.\" С тези думи министър-председателят Бойко Борисов се обърна при официалното откриване в Брюксел на Българското председателство на Съвета на ЕС . Пред аудиторията в Центъра за изящни изкуства „БОЗАР“ той каза, че Българското председателство е важно не само за българския народ и за хората от Балканите, а за цяла Европа. Борисов посочи, че сме готови да се обърнем към предизвикателствата пред Съюза, а обединени, това ще ни даде сила – каквото е и мотото на страната ни и на Председателството.", "date": "2018.02.01", "title": "ИЗВЪНРЕДНО В ПИК! Борисов в Брюксел: Всеки българин днес е щастлив, че не само сме в ЕС, но и председателстваме Съвета (СНИМКИ)"}
{"url": "http://pik.bg/%D0%B4%D0%B6%D0%B5%D0%B9%D0%BC%D1%81-%D0%BC%D0%B0%D1%82%D0%B8%D1%81-%D1%81%D1%8A%D1%81-%D1%81%D0%BC%D1%80%D0%B0%D0%B7%D1%8F%D0%B2%D0%B0%D1%89%D0%BE-%D0%BE%D0%B1%D0%B5%D1%89%D0%B0%D0%BD%D0%B8%D0%B5-%D1%89%D0%B5-%D0%BD%D0%B0%D0%BF%D1%80%D0%B0%D0%B2%D0%B8%D0%BC-%D0%B0%D1%80%D0%BC%D0%B8%D1%8F%D1%82%D0%B0-%D0%BD%D0%B0-%D1%81%D0%B0%D1%89-%D0%BF%D0%BE-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%BD%D0%B0-news724077.html", "text": "The Hill, цитиран от \"Фокус\". Американският министър на отбраната Джеймс Матис направи в четвъртък обръщение към републиканските членове на Конгреса, по време на която изрази желанието си да направи армията на САЩ по-смъртоносна, пише Коментарът му е направен в рамките на срещата на републиканците в курорта „Уайт сулфур спрингс“, Западна Вирджиния, провеждана в четвъртък и петък. Събралите се законодатели ще обсъдят някои от по-важните въпроси пред Конгреса, сред които най-вероятно ще бъде и проектът за бюджет за фискалната 2018 г., който все още не приет заради ключови различия с Демократическата партия. В своята реч Матис заяви, че „трябва да направя армията по-смъртоносна“, малко след като поиска допълнителни 50 милиарда долара за бюджета на Пентагона, което е със седем процента повече от заложните в проекта 668 млрд. долара. Според министъра на отбраната, годишно са нужни между три и пет процента увеличение на бюджета на ведомството, които трябва да компенсират загубите, дължащи се на инфлацията. Освен това Матис иска увеличението да е съгласувано с неговата Национална стратегия за отбрана, според която САЩ ще се откажат от тероризма като главен свой противник, а вместо това страната ще се завърне в, както го определи министъра, „надпреварата с големите държави“, уточнявайки, че става въпроса за Китай и Русия, пише още изданието. Според източници на вестника, главата на Пентагона е подчертал, че „не мога да поддържам американската армия по сегашните шаблони“. Ключовото събитие от първия ден на традиционната среща на републиканските народни представители ще бъде реч на президента Доналд Тръмп.", "date": "2018.02.01", "title": "Джеймс Матис със смразяващо обещание: Ще направим армията на САЩ по-смъртоносна"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D1%80%D0%B8-%D0%BE%D1%82%D0%BA%D1%80%D0%B8%D0%B2%D0%B0%D0%BD%D0%B5-%D0%BD%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B5%D0%B2%D1%80%D0%BE%D0%BF%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B1%D1%8A%D0%B4%D0%B5-news724124.html", "text": "Нашият общ дом Европа не е само пясък, камък, бетон и стъкло, тя е дух и тъкмо той е най-солидната основа на дома ни. Това заяви президентът Румен Радев в началото на тържествения концерт, с който в Брюксел се отбелязва официално откриването на Българското председателство на Съвета на ЕС. Спектакълът се състоя в Центъра за изящни изкуства BOZAR. В изказването си държавният глава припомни как е създадена уникалната сграда на BOZAR, като отбеляза, че историята й е “урок по Европа“: След Първата световна война архитектурната забележителност е изградена със спомоществования от ценители на изкуството след отказа на правителството да финансира проекта на белгийския архитект Виктор Орта. „Може би тогава, повече от всякога, европейците са съзнавали, че изкуството е лек за раните от войните. Днес, когато бизнес-сградите в Брюксел се множат, това пространство се превръща в оазис. Защото тъкмо BOZAR ни напомня, че Европа трябва да е не само рационална, но и духовна“, заяви президентът Румен Радев. Държавният глава изтъкна, че обединена Европа е гарант за мира и прогреса, а културното наследство прави континента уникален. „Европа трябва да бъде разбираема, ако иска да й вярват и да я подкрепят“, призова президентът Радев, като даде пример с друг момент от историята на BOZAR, когато е решено името на комплекса да се изписва с пет букви вместо първоначалното наименование на френски език с девет букви и един знак. Приветствия в началото на концерта отправиха също министър-председателят Бойко Борисов и генералният директор на BOZAR Пол Дюжарден. Сред гостите на спектакъла са вицепрезидентът Илияна Йотова, министрите за българското председателство и на културата - Лиляна Павлова и Боил Банов, представители на дипломатическия корпус и на водещите институции в Брюксел, чуждестранни и български културни дейци. Програмата на концерта включва емблематични произведения от българската класика и фолклор и от европейската музика, представени от Софийската филхармония с диригент Найден Тодоров, хор \"Ваня Монева\" с диригент Ваня Монева и със специалното участие на сопраното Соня Йончева и пианиста Людмил Ангелов.", "date": "2018.02.01", "title": "ЕКСКЛУЗИВНО В ПИК! Румен Радев при откриване на европредседателството: Европа трябва да бъде разбираема, ако иска да й вярват и да я подкрепят"}
{"url": "http://pik.bg/%D0%B0%D0%BD%D1%82%D0%BE%D0%BD%D0%B8%D1%8F-%D0%B3%D1%80%D0%B8%D0%B3%D0%BE%D1%80%D0%BE%D0%B2%D0%B0-%D0%B2-%D0%BF%D1%8C%D0%BE%D0%BD%D0%B3%D1%87%D0%B0%D0%BD%D0%B3-%D1%89%D0%B5-%D0%BD%D0%B0%D0%BF%D1%80%D0%B0%D0%B2%D1%8F-%D0%B2%D1%81%D0%B8%D1%87%D0%BA%D0%BE-%D0%B2%D1%8A%D0%B7%D0%BC%D0%BE%D0%B6%D0%BD%D0%BE-%D0%B4%D0%B0-%D0%BF%D0%BE%D0%B4%D0%BE%D0%B1%D1%80%D1%8F-%D0%BA%D0%BB%D0%B0%D1%81%D0%B8%D1%80%D0%B0%D0%BD%D0%B5%D1%82%D0%BE-%D1%81%D0%B8-%D0%BE%D1%82-%D0%B4%D0%BE%D1%81%D0%B5-news724030.html", "text": "„Ще направя всичко възможно да подобря класиранията си от предишните две олимпиади. Чувствам се в отлична форма и се надявам в Пьонгчанг да съм във върхова форма за да дам максимума от себе си,“ това заяви ски-бегачката Антония Григорова на Пресконференция днес в Информационния център София – Европейска столица на спорта. На срещата с медиите Антония разказа за подготовката си и за целите са на предстоящата зимна Олимпиада в Пьонгчанг. „Концентрирам се в свободния стил и ще участвам във всички дисциплини без скиатлона. Това ще е трета олимпиада за мен и вече съм с повече опит, но и по-големи са очакванията към мен,“ каза още Григорова. „От името на София – Европейска столица на спорта искам да благодаря на Антония за активното й участие в състезанията и събитията на инициативата и да й пожелая успех на Олимпиадата,“ с тези думи Анатоли Илиев, организационен секретар на София2018 поздрави спортистката и й връчи сувенири от „София – Европейска столица на спорта“. Даниела Машова, ръководител Направление „Ски-бягане“ в БФ Ски, даде повече подробности за подготовката и целите на останалите двама български представители в ски-бягането – Веселин Цинзов и Йордан Чучуганов. „Конкуренцията е много силна, ще участват над 300 от най-добрите на планетата и целта ни е класиране в топ 30. Цинзов вече е с огромен опит и се надяваме тази олимпиада да е най-добрата за него,“ каза още Машова. Антония Григорова разкри и част от плановете си за лятото, когато отново смята да се отдаде на ултрамаратони и предивзикателства в атаката на нови граници в човешките възможности. За това тя разчита и на биопродукти, осигурени чрез партньорство с водеща търговска верига у нас. До началото на зимната Олимпиада Григорова ще стартира в Европейското първенство по ски-ориентиране, домакин на което е България. Антония ще отпътува за Пьонгчанг в понеделник, 5 февруари, заедно с останалите двама български олимпийци в ски-бягането.", "date": "2018.02.01", "title": "Антония Григорова: В Пьонгчанг ще направя всичко възможно да подобря класирането си от досегашните две олимпиади"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%8A%D0%B4%D1%8A%D1%82-%D0%BE%D1%82%D0%BB%D0%BE%D0%B6%D0%B8-%D0%B7%D0%B0-%D1%83%D1%82%D1%80%D0%B5-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D1%81%D0%B8-%D0%B7%D0%B0-%D0%BC%D0%B5%D1%80%D0%BA%D0%B8%D1%82%D0%B5-%D0%BD%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8%D1%82%D0%B5-%D0%B7%D0%B0-%D0%BE%D1%82%D0%B2%D0%BB%D0%B8%D1%87%D0%B0%D0%BD%D0%B5%D1%82%D0%BE-%D0%BD%D0%B0-%D0%B0-news724130.html", "text": "Съдът отложи за утре решението си по гледането на мерките на четиримата обвинени за отвличането на Адриан Златков. Поради късния час, магистратите са решили да обявят решението си утре, когато заседанието ще продължи, съобщи Нова тв. Припомняме, че Златков беше похитен на 30 август миналата година и върнат на 11 септември. Около пет месеца по-късно стана ясно, че има четирима задържани, но не като организатори, извършители или поръчители на неговото похищение, а като помагачи. До момента е ясно, че тяхната роля в отвличането е свързана с две от колите, с които е извършено то. Марките на автомобилите са установени от свидетелски показания, както и чрез записи от камери. Едната от колите е намерена опожарена. В разследването са се включили и разследващите от Сърбия, тъй като SIM картите, използвани при искането на откупа, са именно от сръбски мобилни оператори. През тях протичала комуникацията за откупа с бащата на Адриан. Има показания на двама свидетели, които твърдят, че малко преди покушението са затъмнили стъклата на колата, докарана от Ториното. А марката съвпадала с автомобила, с който е отвлечен Златков. Според защитата доказателства за това няма. Самите обвиняеми твърдо отричат да са помагали в отвличането. Прокуратурата ще поиска най-тежката мярка за неотклонение „задържане под стража” за Ивайло Борисов-Ториното, неговия шофьор Мартин Марков, Георги Джамбазов и Здравка Стефанова. По непотвърдена информация преговорите за откупа са водени от жена. Дали това е именно задържаната Здравка Стефанова все още не е ясно. Според прокуратурата, ако не останат в ареста, четиримата има опасност да се укрият или да извършат друго престъпление. Двама от обвиняемите имат криминално минало - по една условна присъда. Здравка Стефанова е лежала в затвор извън България.", "date": "2018.02.01", "title": "ИЗВЪНРЕДНО! Съдът отложи за утре решението си за мерките на задържаните за отвличането на Адриан Златков"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BF%D0%BE%D0%B8%D1%81%D0%BA%D0%B0-%D0%BE%D1%82-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0%D0%BD%D1%86%D0%B8%D1%82%D0%B5-%D0%B4%D0%B0-%D0%BF%D1%80%D0%B8%D0%B5%D0%BC%D0%B0%D1%82-%D0%BD%D0%B5%D0%B3%D0%BE%D0%B2%D0%B8%D1%8F-%D0%BF%D0%BB%D0%B0%D0%BD-%D0%B7%D0%B0-%D0%B8%D0%BC%D0%B8%D0%B3%D1%80%D0%B0%D1%86%D0%B8%D1%8F%D1%82%D0%B0-news724115.html", "text": "The Washington Post, цитиран от \"Фокус\". Искането е направено по време на неговото обръщение към събралите се в курорта „Уайт сулфур спрингс“ законодатели, по време на който ще организират дебат с относно имиграцията, която се оказа разделящ въпрос в редиците на Републиканската партия. Американският президент Доналд Тръмп поиска от членовете на Републиканската партия, формиращи мнозинството на формацията в Камарата на представители и Сената, да приемат неговия противоречив план, коментира „Или ще имаме нещо, което е честно и приемливо, добро и сигурно или няма да имаме нищо“, заяви Тръмп пред своите съпартиици. По думите на президента, предложението му да се даде на милиони нелегални мигринти път към добиване на гражданство, нещо неприемливо за много консерватори, в замяна на 25 милиарда долара за гранична защита и по-строги мерки за новите имигранти, трябва да принуди имигрантите да влязат в политически дебат, докато показва, че Републиканската партия търси сериозно решение на проблемите, стоящи пред САЩ. „Трябва да сме готови да се откажем от нещо малко за да получим нещо по-голямо в замяна“. Различията по въпроса между републиканците станах ясни по-рано, след като водещи сенатори от партия заявиха готовността си да приемат нещо подобно, докато от републиканското мнозинство в Камарата на представителите категорично застанаха против такъв план. Въпросът бе повдигнат след като Тръмп обяви, че смята да прекрати програмата на бившия президент Барак Обама, защитаваща от депортация почти 700 хил. мигранти, дошли в САЩ като деца, но все още неразполагащи с документи. „Някои хора ги наричат „мечтатели. Не са такива“, отбеляза Тръмп, цитиран от изданието. „Не падайте в този капан“, предупреди държавният глава по врем на своето първо обръщение „Състоянието на съюза“, което се дава ежегодно от американските президенти. И въпреки важността на въпроса за имиграцията, тя официално не е включена в дневния ред на срещата в разположения в Западна Вирджиния курорт. По-рано, в рамките на разгорещените дебати за приемане на годишен бюджет (който още не е одобрен), членовете на Републиканската и Демократическата партия имаха някои различия, най-голямото от което се оказаха точно нелегалните мигранти, защитени от програмата на Обама, които Тръмп иска да репатрира. Демократите искаха програмата за тяхната защита да бъде продължена, докато републиканците и президента заложиха на разходите за отбрана и гранична охрана. Като компромис, Доналд Тръмп предложи път за добиване на гражданство за 1,8 милиона мигранти, като в замяна поиска 25 милиарда долара за строеж на неговата известна стена по границата с Мексико, по-строги мерки за влизането на чужденци в САЩ и прекратяване на лотарията за зелена карта. Очаква се републиканците да проведат ожесточени дебати в четвъртък и петък по въпроса, макар, както вече отбеляза вестникът, това да не е сред официални теми в дневния ред.", "date": "2018.02.01", "title": "Тръмп поиска от републиканците да приемат неговия план за имиграцията"}
{"url": "http://pik.bg/%D0%BE%D1%82-%D0%B4%D0%BD%D0%B5%D1%81-%D1%87%D0%B5%D1%85%D0%B8%D1%82%D0%B5-%D0%B8%D0%BC%D0%B0%D1%82-%D0%BF%D1%80%D0%B0%D0%B2%D0%BE-%D0%BD%D0%B0-%D0%BE%D1%82%D0%BF%D1%83%D1%81%D0%BA-%D0%BF%D0%BE-%D0%B1%D0%B0%D1%89%D0%B8%D0%BD%D1%81%D1%82%D0%B2%D0%BE-news724114.html", "text": "От днес чешките мъже имат право на едноседмичен отпуск по бащинство с влизането в сила на поправка в закона за здравното осигуряване, предаде Франс прес. Така Чехия се присъединява към около 20 страни в Европейския съюз, където вече е въведена аналогична мярка. Бащите, които внасят здравни осигуровки, имат право на дневно обезщетение, възлизащо на 70 процента от брутната им заплата, гласи поправката, която беше предложена от предишното левоцентристко правителство начело със социалдемократа Бохуслав Соботка и одобрена от парламента в началото на 2017 г. Отпускът по бащинство трябва да бъде използван през първите шест седмици след раждането на детето и важи и за осиновено дете. \"Условието е мъжът да е вписан като баща на детето в регистъра за гражданското състояние. Не е задължително той да има брак с майката на детето и да живее заедно с нея\", каза говорителката на Управлението за социално осигуряване Яна Буранова.", "date": "2018.02.01", "title": "От днес чехите имат право на отпуск по бащинство"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F%D1%82%D0%B0-%D0%BD%D0%B0-%D0%B0%D0%BB%D0%B5%D0%BA%D1%81%D0%B8%D1%81-%D1%86%D0%B8%D0%BF%D1%80%D0%B0%D1%81-%D0%BF%D0%BE-%D1%81%D0%BF%D0%BE%D1%80%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-%D0%BA%D0%B0%D1%82%D0%BE-%D0%B8%D0%B3%D1%80%D0%B0-%D0%BD%D0%B0-%D0%BF%D0%BE%D0%BA-news724059.html", "text": "Макфакс, цитиран от \"Фокус\". Гръцкият премиер Алексис Ципрас се противопоставяше твърдо на всеки опит за решение на спора за името с Македония и в случай на постигане на какъвто и да е компромис, министър-председателят може да се превърне в Ото фон Бисмарк на Балканите, пише вестник Financial Times в статия, озаглавена „Ципрас играе покер в двустранните отношения с Македония, предава македонската агенция Съгласно статията на британското издание, около 60% от гърците са против съдържане на термина „македония“ в името на северния съсед на Гърция, тъй като според тях това е предявяване на териториални претенции.", "date": "2018.02.01", "title": "Британско издание определи действията на Алексис Ципрас по спора за името като игра на покер"}
{"url": "http://pik.bg/%D1%81%D0%B0%D1%89-%D1%81%D0%B5-%D0%BF%D1%80%D0%BE%D0%B2%D0%B0%D0%BB%D0%B8-%D0%B2-%D1%82%D0%B5%D1%81%D1%82-%D0%BD%D0%B0-%D0%BF%D1%80%D0%BE%D1%82%D0%B8%D0%B2%D0%BE%D1%80%D0%B0%D0%BA%D0%B5%D1%82%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B2-%D1%85%D0%B0%D0%B2%D0%B0%D0%B9-news724112.html", "text": "The Japan Times, цитирана от \"Фокус\". Американската армия извърши тест на своя Противоракетна система в Хавай, която завърши с неуспех на фона на подготовката на Токио за закупуване на скъпоструващите установки „Егида“, отбелязва японското издание Стандартна ракета „Блок“ IIA е била изстреляна от същата система, но снарядът не е успял да уцели и спре тренировъчната ракета, изстреляна от самолет, поясняват от вестника. Провалът се случва на фона на подготовката на САЩ да продадат същия вид ракети „Блок“ IIA на Япония, която смята да екипира с тях Противоракетни системи, носени от ексадрени миноносци, зачислени към военноморските сили за самоотбрана на страната. Снарядът има за цел да унищожава междуконтонентални балистични ракети, с каквито разполага Северна Корея. От Пентагона са потвърдили, че такъв тест е бил извършен, но не са коментирали дали той наистина е бил неуспешен. Според официално лице от министерството на отбраната на Япония, „ние разбрахме, че тестът се е провалил. Това е много скъпа система и е нежелано нейната рентабилност да бъде поставена под въпрос“. Все още не е ясно какво е предизвикало провала на теста. Според данни на CNN, цитирани от японското издание, Пентагонът не разкрива подробности около теста заради „чувствителния въпрос“ около Северна Корея. От редакцията на вестника припомнят, че през юни 2017 г. бе извършен още един подобен неуспешен тест, след като през февруари същата година бе проведено успешно изпитание. В края на миналата година правителството в Токио взе решение за да закупи от САЩ две наземни ПРО системи „Егида“, които са способни да осигурят радиус на защита от междуконтинентални ракети, покриващ цялата територия на страната.", "date": "2018.02.01", "title": "САЩ се провали в тест на противоракетна система в Хавай"}
{"url": "http://pik.bg/%D0%B5%D0%BA-%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0-%D0%BF%D0%BB%D0%B0%D1%81%D1%82%D0%BC%D0%B0%D1%81%D0%BE%D0%B2%D0%B8%D1%82%D0%B5-%D0%B1%D1%83%D1%82%D0%B8%D0%BB%D0%BA%D0%B8-%D0%B7%D0%B0-%D0%B2%D0%BE%D0%B4%D0%B0-news724062.html", "text": "Идеята е гражданите на ЕС да пият по-чиста питейна вода, да се подобри достъпът до питейно водоснабдяване и да се осигури повече информация за гражданите. Мерките се предвиждат и с цел да се на хората, както и да се . Ограничаването на бутилките би довело и до по-малко пластмасови отпадъци. По данни на ЕК към момента чешмяната вода в Европа струва около 0.2 евро или 2.5 евроцента за литър, което е рязко по-малко от цената на бутилираната вода. По думите на зам.-председателят на ЕК Франс Тимерманс хората може и да започнат да предпочитат чешмяната вода, в случай, че е доста по-евтина и когато са наясно, че тя не е опасна за здравето им. Един от принципите на европейския стълб на социалните права, който правителствените и държавните ръководители единодушно подкрепиха по време на срещата на върха в Гьотеборг, гласи гражданите на съюза да има право на достъп до основни услуги с добро качество, в това число и водоснабдяване. ЕК констатира, че повечето граждани на ЕС разполагат с много добър достъп до, което се дължи на съществуващото от много години законодателството на ЕС, което защитава европейците и гарантира достъпа им до висококачествена питейна вода. Законодателството, което ЕК предлага сега, цели това високо качество да се запази в дългосрочен план. Правилата, по отношение на които Комисията предлага актуализация, ще повишат качеството на водата и безопасността ѝ. Новите правила ще изискват от държавите членки да подобрят достъпа до услугата за всички, най-вече за Европейската комисия предложи да се въведе законодателство, с което да се повиши качеството на питейната вода в страните членки на Общността. предотвратят възможности за нови опасности пред здравето стимулира употребата на чешмяна вода, което да редуцира употребата на пластмасови бутилки уязвимите и маргинализираните групи, чийто достъп до питейна вода е затруднен.", "date": "2018.02.01", "title": "ЕК ограничава пластмасовите бутилки за вода"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%BD%D0%B0-%D0%B9-%D1%80%D0%B0%D0%B1%D0%BE%D1%82%D0%B0-%D0%BB%D0%B8%D0%BB%D0%B8-%D0%BE%D1%82%D0%BA%D0%B0%D0%B7%D0%B0-%D0%BF%D0%BE%D0%BC%D0%BE%D1%89-%D0%B7%D0%B0-%D0%B1%D0%BE%D0%BB%D0%BD%D0%BE-%D0%B4%D0%B5%D1%82%D0%B5---%D0%B2%D1%81%D0%B8%D1%87%D0%BA%D0%B8%D1%82%D0%B5-%D1%84%D1%83%D1%81%D1%82%D0%B8-%D0%B9-%D0%B1%D0%B8%D0%BB%D0%B8-%D0%BC%D0%BD%D0%BE%D0%B3%D0%BE-%D1%81%D0%BA%D1%8A%D0%BF%D0%B8-news724067.html", "text": "Лили Иванова възмути колегите си, като отказа да помогне на болно дете. Естрадната легенда била помолена да се включи в благотворителен търг, чрез които известни лица от малкия екран събирали средства за помощ на болно хлапе от Бургаско. Парите били нужни за предстояща операция в чужбина, която не била по силите на семейството. Въпреки това хората се надявали, че ще срещнат разбиране и подели инициатива. В акцията се включили колеги на звездата, като всеки давал каквото има - обувки, сценични костюми, ненужни маркови дрехи, дори и бижута. Когато организаторите позвънили на Лили, примата замълчала, а след това лаконично обяснила: \"Всеки ден ми звънят по десет пъти за подобни изяви. Понякога съм помагала, друг път не съм. Аз преценявам на кого да помогна. С кой тоалет да се разделя, като всичките са ми скъпи на сърцето? Много хора си мислят, че копая парите. Факт е, че и на мен ми трябват, и аз си имам нужди\". Думите й доста озадачили организаторите на благотворителния търг. До последно те се надявали, че ще могат да трогнат душата й още повече, че не я молят за пари, а за ненужни дрехи и вещи, които да се продадат с благотворителна цел, пише седмичник. Как не я е срам! Лили е една от най-богатите българки. Има огромна стая-гардероб с дрехи. Едва ли знае колко точно чифта обувки притежава, сигурно са над 150. Нито броя на роклите си знае, нито на блузите, на полите, на дънките. Винаги е накипрена, дори когато седи вкъщи. Никога няма да я видите с анцуг. Учудващо е, че винаги се замисля, ако трябва да се раздели с нещо. От млада е такава. Помага, но ако е на кеф\", коментират отказа й в музикалните среди. Приятели на естрадната легенда обаче я защитават и казват, че поне два пъти месечно тя прави благотворителност, без обаче да се шуми за нея. Лили давала хиляди левове всяка година за болни и бедни хора, на нейната издръжка лежи и един от женските метоси у нас.", "date": "2018.02.01", "title": "ЗВЕЗДНА Й РАБОТА! Лили отказа помощ за болно дете - всичките фусти й били много скъпи"}
{"url": "http://pik.bg/%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D1%8F-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D1%82%D1%8A%D1%80%D0%BD%D0%BE%D0%B2%D0%BE-%D1%81%D1%82%D0%B0%D0%B2%D0%B0-%E2%80%9E%D0%B1%D0%B8%D0%B3-%D0%B1%D1%80%D0%B0%D0%B4%D1%8A%D1%80%E2%80%9D-news724019.html", "text": "Велико Търново е под денонощно 24-часово наблюдение. Досега в различни части на града – в центъра, по периферията и на входовете и изходите, са монтирани 40 модерни видеокамери, които имат обхват до 90 м. и правят по 50 кадъра в секунда. Камерите се контролират от два центъра – в общината и в полицията, пише \"Монитор\". Инвестицията, която е изцяло със собствени средства, струва 55 хил. лв. Освен тези камери, още общо 150 работят и в 36-те населени места на общината. Целта е те да гарантират максимално сигурността и спокойствието на хората и в случай на извършени престъпления или пътни произшествия, чрез техните изображения извършителите да бъдат своевременно разкривани и залавяни. Това обаче не е краят на видеонаблюдението. През следващите месеци е планирано закупуването на още камери, които да бъдат монтирани и по кварталите.", "date": "2018.02.01", "title": "Инвестиция за сигурност! Търново става „Биг Брадър”"}
{"url": "http://pik.bg/%D1%82%D1%80%D0%B5%D0%B2%D0%BE%D0%B3%D0%B0-75-%D0%BE%D1%82-%D1%82%D1%8E%D1%82%D1%8E%D0%BD%D0%B0-%D0%B7%D0%B0-%D1%80%D1%8A%D1%87%D0%BD%D0%BE-%D1%81%D0%B2%D0%B8%D0%B2%D0%B0%D0%BD%D0%B5-%D0%BD%D0%B0-%D1%86%D0%B8%D0%B3%D0%B0%D1%80%D0%B8-%D0%B1%D0%B8%D0%BB-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B5%D0%BD-news724056.html", "text": "Това показват данни на Института за пазарна икономика (ИПИ), който публикува детайлен анализ на акцизната политика спрямо тютюневите изделия в България и ефектите върху незаконния пазар на тютюневи изделия. Прегледът на ИПИ е за периода 2007-2017 г. и цели подобряване на водените политики и преодоляване на онези институционални слабости, които дават почва за незаконна търговия с тютюневи изделия в България. Това се равнява на около - нарязан тютюн, който се продава на килограм, опакован в пликове без етикет и извън законните канали за продажба. Тези 75% от общия пазар на тютюна за свиване или 646 тона насипен тютюн са равносилни на (0,75 грама на цигара), обясняват от ИПИ. , произвежда се в България. В България се наблюдава огромен незаконен пазар на тютюн за ръчно свиване на цигари. Незаконната търговия при тютюнът за свиване достига до над 75% от общия пазар на продукта. 646 тона насипен тютюн 861 млн. къса еквивалент на класическа цигара 86% от всичкия незаконен тютюн за свиване на пазара е с местен произход", "date": "2018.02.01", "title": "ТРЕВОГА! 75% от тютюна за ръчно свиване на цигари бил контрабанден"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%B0%D1%85%D1%82%D0%BE%D0%BF%D0%BE%D0%BB-%D0%B4%D1%8A%D1%80%D0%B2%D0%BE-%D1%83%D0%B1%D0%B8-15-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%B8%D1%81%D1%83%D1%81-news724102.html", "text": "Жестока трагедия разтърси днес Ахтопол, съобщава сайтът strandjanews.com.  Нелеп инцидент отне живота на 15-годишно момче. Дърво се стоварило върху малкия Исус и го смачкало, докато негов приятел го режел. Пристигналите на място линейка и полиция само установили смъртта му. Какво точно са правили момчетата там и с кого са били все още не е ясно. Драмата се разиграла днес следобед в местност близо до Ахтопол. Загиналият Исус е от ромски произход, а семейството дошло преди години в Ахтопол. Имал още три сестри и брат, повечето от които не посещавали училище. Самият той учил до 5-ти клас и напуснал училище, за да работи. Хората, които го познават казват, че бил добро дете, но родителите му били крайно безотговорни и той често като малък молел за храна, дори посегнал да краде, за да се нахрани. Не е изключено днес отново да е ходел да събира незаконно дърва със своя приятел. Кметът на Ахтопол Станислав Димитров потвърди за смъртта на момчето, но отказа да даде повече информация по случая. Трупът на момчето е откаран в Отделението по „Съдебна медицина“ Бургас ,а детайлите около смъртта му тепърва ще се изясняват.", "date": "2018.02.01", "title": "Жестока трагедия разтърси Ахтопол! Дърво уби 15-годишния Исус"}
{"url": "http://pik.bg/%D0%B1%D0%B5%D0%B7-%D1%86%D0%B5%D0%BD%D0%B7%D1%83%D1%80%D0%B0-%D0%BB%D0%B5%D0%BF%D0%B0-%D0%B1%D1%80%D0%B5%D0%BD%D0%B0-%D0%B2%D0%B0%D0%B4%D0%B8-%D0%BD%D0%B0-%D0%BF%D0%BE%D0%BA%D0%B0%D0%B7-%D0%BB%D0%B8%D1%87%D0%BD%D0%B8%D1%8F-%D1%81%D0%B8-%D0%B6%D0%B8%D0%B2%D0%BE%D1%82-%D1%81%D0%BD%D0%B8%D0%BC%D0%BA%D0%B8-news724050.html", "text": "Появиха се уникални архивни кадри на легендата на сръбската музикална сцена Лепа Брена. Паметните фотоси и видеа от живота и кариерата на любимката на Балканите, която ще зарадва българската публика с концерт на 23 март в \"Арена Армеец\", са събрани благодарение на многобройните почитатели на певицата от цял свят. Излезлите отново наяве любопитни и интригуващи архивни материали ще бъдат включени в биографичния филм за звездата, описващ вълнуващия път на изпълнителката на \"Ти си мой грех\" към върха. На някои от кадрите са запечатани и скъпи моменти от личния живот на юголегендата - непубликувани до този момент снимки на децата и семейството. Биографичният филм, проследяващ едни от най-важните етапи от живота на великата Лепа Брена, ще бъде излъчен непосредствено преди началото на шоуто й в София. Специално за събитието е подготвена по-кратка 30-минутна версия на лентата, която в оригинал ще е в три части по 40 минути. Сръбската певица, която вече 35 години е на върха, обещава още шоуто й на 23 март да бъде по-мащабно, впечатляващо и запомнящо се от когато и да било.", "date": "2018.02.01", "title": "БЕЗ ЦЕНЗУРА! Лепа Брена вади на показ личния си живот (СНИМКИ)"}
{"url": "http://pik.bg/%D0%B8%D1%81%D0%BF%D0%B0%D0%BD%D0%B8%D1%8F-%D0%B8%D1%81%D0%BA%D0%B0-%D0%BA%D0%BE%D1%81%D0%BE%D0%B2%D0%BE-%D0%B2-%D0%B5%D1%81-%D1%81%D0%B0%D0%BC%D0%BE-%D0%BA%D0%B0%D1%82%D0%BE-%D1%87%D0%B0%D1%81%D1%82-%D0%BE%D1%82-%D1%81%D1%8A%D1%80%D0%B1%D0%B8%D1%8F-news724037.html", "text": "Испания e обявила, че Косово може да се присъедини към ЕС само като регион на Сърбия, съобщи сайтът EUobserver, цитиран от сръбското B92. Според EUobserver, Мадрид няма да оттегли позицията си за блокиране на евроинтеграцията на Косово и е изпратил неофициален документ до еврокомисията, който е станал достояние на медията. Според него Испания ще се съгласи Косово да се присъедини към ЕС само като отделна администрация в рамките на Сърбия. В този смисъл испанците са изпратили на официални представители на съюза писмени възражения, но и няколко протестни документа. Позицията на Испания за непризнаване едностранното обявяване на Косово за независима държава се базира на защитата на принципите за териториалната цялост на държавите, които са в съответствие с международните закони и върховенството на закона. Сръбският в. Vecernje Novosti, цитиран от \"Монитор\". допълва, че ситуацията в Каталуния е затвърдила отношението на Испания към Косово. Мадрид не иска да чува за никакви прецедентни, тъй като могат да бъдат използвани от испански региони, пише още в статията.", "date": "2018.02.01", "title": "Испания иска: Косово в ЕС само като част от Сърбия"}
{"url": "http://pik.bg/%D1%82%D0%B5%D0%BC%D0%B8%D0%B4%D0%B0-%D1%81%D0%B5-%D1%81%D0%BC%D0%B5%D0%B5-%D0%B3%D0%B0%D0%B4%D0%B6%D0%B5%D1%82%D0%BE-%D0%BD%D0%B0-%D0%B6%D0%B0%D0%BD%D0%B0-%D0%B1%D0%B5%D1%80%D0%B3%D0%B5%D0%BD%D0%B4%D0%BE%D1%80%D1%84-%D0%B1%D1%8F%D0%B3%D0%B0-%D0%BE%D1%82-%D1%81%D1%8A%D0%B4%D0%B0-%D1%89%D0%B5-%D1%81%D0%BF%D0%B5%D1%87%D0%B5%D0%BB%D0%B8-%D0%BB%D0%B8-%D0%B8%D1%82%D0%B0%D0%BB%D0%B8%D0%B0%D0%BD%D0%B5%D1%86%D1%8A%D1%82-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-news724047.html", "text": "Бившият на Жана Бергендорф, Леандър Франсиско Янес-Лео, избяга от съда. Той два пъти не идва на делото, заведено от самия него срещу изпълнителката, като дори не праща адвокат, който да защитава тезата му. Едно дело вече не се е състояло заради неявяването нито на ищеца, нито на неговия адвокат. Вчера в Софийския районен съд на делото беше даден ход, но единственият, който се изправи пред съдийката и говори, бе адвокатът на Бергендорф. Съдийката заяви, че съдебното дирене приключва. Според адвоката на Жана подадените доказателства, в частност - електронни съобщения, не са от Берфендорф. Поради факта, че доказателствата не бяха представени, защитникът на Жана заяви, че смята обвиненията за неоснователни, съобщи \"Телеграф\". На 9 ноември Леандър заведе дело срещу певицата за домашно насилие. Според него тя го е тормозила физически и дори психически чрез електронни съобщения. Жалбата е заведена по Закона за защита от домашно насилие, уточняват от Районния съд.", "date": "2018.02.01", "title": "ТЕМИДА СЕ СМЕЕ! Гаджето на Жана Бергендорф бяга от съда! Ще спечели ли италианецът делото за домашно насилие? "}
{"url": "http://pik.bg/%D1%83%D0%B1%D0%B8%D1%85%D0%B0-%D0%B4%D0%B2%D0%B0%D0%BC%D0%B0-%D1%82%D1%83%D1%80%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D0%B2-%D0%B8%D1%80%D0%B0%D0%BA-news724103.html", "text": "Догу хабер ажансъ (ДХА), цитиран от \"Фокус\" При минометен обстрел срещу турска военна база в пограничната с Ирак околия Шемдинли на провинция Хаккяри по първоначални данни са убити двама и са ранени други двама турски военни, предаде информационната агенция . Нападението е извършено днес към 14.00 часа от бойци на Кюрдската работническа партия (ПКК) от района на Каниреш в Северен Ирак. Ранените са настанени на лечение в местната държавна болница. В района е започнала широкомащабна операция на турската армия с подкрепа по въздуха, посочва още ДХА.", "date": "2018.02.01", "title": "Убиха двама турски военни в Ирак"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BE%D1%82%D0%BA%D1%80%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%B2-%D0%B1%D1%80%D1%8E%D0%BA%D1%81%D0%B5%D0%BB-news724105.html", "text": "Министерството за Българското председателство на Съвета на ЕС 2018. Министър Лиляна Павлова официално откри Българското председателство на Съвета на Европейския съюз в Брюксел. Тя даде началото на концерт в центъра за изкуства \"БОЗАР\" тази вечер, съобщиха от пресцентъра на „Говорим много различни езици, но не се нуждаем от превод за нашата обща култура. Историята на България е над 1300 години и ние сме единствената страна в Европа, която не е променила името си от основаването си. Вероятно знаете, че страната ни може да бъде класирана на трето място в света след Италия и Гърция по отношение на своето археологическо наследство“, подчерта в словото си министър Павлова. „Това, което може би не знаете, е, че на нашите български земи траките са правели едни от най-хубавите вина в Европа“, допълни министърът като уточни, че тези дни в България са специални, защото празнуват винопроизводителите. „Но траките освен с виното, са известни и със своята уникална музика и с Орфей. Ние се гордеем да ви представим нашите най-красиви гласове“, каза още министър Павлова. Тя отправи специални благодарности към българското явление на световната оперна сцена, сопраното Соня Йончева, която прие да се присъедини към събитието от Ню Йорк, след което пожела на гостите „Наздраве“ с чаша българско вино от тракийските земи. В програмата на концерта в зала „Бозар“ участват още Софийската филхармония с диригент Найден Тодоров, хор \"Ваня Монева\" с диригент Ваня Монева и пианиста Людмил Ангелов, които представят произведения както от българската, така и от европейската класическа музика и фолклор. На събитието присъстват премиерът Бойко Борисов, президентът Румен Радев, вицепрезидентът Илияна Йотова, министърът на културата Боил Банов и официални лица, представители на европейските институции.", "date": "2018.02.01", "title": "Министър Лиляна Павлова официално откри Българското председателство в Брюксел"}
{"url": "http://pik.bg/%D1%88%D0%BE%D0%BA-%D0%BA%D0%B0%D0%BD%D0%B0%D0%B4%D0%B0-%D1%81%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D1%85%D0%B8%D0%BC%D0%BD%D0%B0-%D0%BD%D0%B0%D0%BF%D1%80%D0%B0%D0%B2%D0%B8-%D0%B3%D0%BE-%D0%B4%D0%B6%D0%B5%D0%BD%D0%B4%D1%8A%D1%80-%D0%BD%D0%B5%D1%83%D1%82%D1%80%D0%B0%D0%BB%D0%B5%D0%BD-news724057.html", "text": "Канадският парламент днес гласува промяна, която засяга текста на химна. От него ще бъде премахната частта, в която се пее \"закон за всички твои синове\". Вместо това, текстът вече ще бъде \"закон за всички нас\". През 2010 година е било внесено подобно искане, но тогава е било отхвърлено. Как реагира светът? Писателката Маргарет Атууд, автор на една от най-мрачните и завладяващи антиутопии - \"Историята на прислужницата\", написа в Туитър: \"Благодаря на Сената на Канада! Закон за всички нас: джендър неутралният текст беше одобрен от парламента\". Не всички канадци обаче са щастливи от промяната. Някои потребители на Туитър изразиха несъгласие: \"Няма да променя начина, по който пея химна!\" За първи път настоящата англоезична версия е изпята през 1980 година. Самият текст е написан много по-рано. Химнът има и френски вариант.", "date": "2018.02.01", "title": "ШОК! Канада си промени химна, направи го джендър неутрален"}
{"url": "http://pik.bg/%D0%B7%D0%BB%D0%B0%D1%82%D0%BA%D0%BE-%D0%B1%D0%B0%D1%80%D0%B5%D1%82%D0%B0%D1%82%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BE%D1%82%D0%B2%D0%BB%D0%B8%D1%87%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%B4%D1%80%D0%B8%D0%B0%D0%BD-%D0%B7%D0%BB%D0%B0%D1%82%D0%BA%D0%BE%D0%B2-%D0%B8-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D1%82%D0%BE%D1%80%D0%B8%D0%BD%D0%BE%D1%82%D0%BE-news724104.html", "text": "Не допускам Ивайло Борисов – Ториното да е подготвил или помагал в отвличането на Адриан Златков. Това каза Златомир Иванов, известен като Златко Баретата пред Би Ти Ви. \"Познаваме се с Ивайло Борисов, бил съм съпроцесник с него по старо дело\", уточни той. Баретата допълни, че е ходил в автокъщата на Тони Златков и е купувал коли от него. Той беше категоричен, че не знае дали Ивайло Борисов – Ториното има връзки с криминалния контингент на Сърбия. \"Къде да го чуя това, като се разхождам по улиците ли? Аз не съм информатор на полицията, не ходя да сменям информация те да ми кажат какво знаят, аз да им кажа какво знам, както много хора.  Вие не сте ли си задавали този въпрос?”, коментира Баретата и уточни: „Този въпрос с лява ръка, дясна ръка, ляв крак, десен крак, кой каква отговорност носи, лична ли е отговорността? На оперативни данни винаги може да ти измислят сумати неща”. Попитан дали е застрашен, Златомир Иванов каза: „Не, какво значи застрашен. Вижте колко души си заминаха, а бяха порядъчни граждани по принцип. Не бяха престъпници, нормални бизнесмени. Никой не е застрахован”.", "date": "2018.02.01", "title": "Златко Баретата проговори за отвличането на Адриан Златков и ареста на Ториното!"}
{"url": "http://pik.bg/%D0%B3%D0%BE%D0%BB%D0%B5%D0%BC%D0%B5%D1%86-%D1%88%D1%83%D1%88%D0%B0%D0%BD%D0%B0-%D1%82%D1%80%D1%8A%D0%B3%D0%B2%D0%B0-%D0%BD%D0%B0-%D1%82%D1%83%D1%80%D0%BD%D0%B5-%D0%B4%D0%BE-%D1%87%D0%B8%D0%BA%D0%B0%D0%B3%D0%BE-%D0%B8-%D0%BD%D0%B0%D0%B7%D0%B0%D0%B4-news724054.html", "text": "Само допреди няколко месеца Наско Минков Илиев, по-известен като Наско Ментата, едва ли си е подозирал, че някой ден ще прелети половината земно кълбо и ще получи възможността да обиколи най-големите градове на Америка. Е, певецът от Елхово, възродил песента \"Шушана\", доживя това. След броени дни Ментата поема към страната на неограничените възможности, научи ПИК. Естествено, поводът е успеха на парчето му, което се слуша и пее и от българите отвъд океана. Американското турне започва с участие в Чикаго на 17 февруари, като феновете на \"Шушана\" ще цакат по 25 долара. По план на следващата вечер Наско Ментата ще пее в Бостън. Планирни са още два концерта - на 20.02 в Лас Вегас и в Тапма пет дни по-късно. Наскоро Ментата призна, че не е очаквал \"Шушана\" да се превърне в чак толкова голям и поръчван хит. Усетили всенародната истерия по парчето, почти всички от изпълнителите на \"Пайнер\" се изхитриха и набързо записаха песента и в собствено изпълнение. \"Песента е била много слушана и навремето, пред 80-те години, но е забравена. Представих я по различен начин и с модерен аранжимент, който се хареса на младото поколение. \"Шушана\" е от песните, които се пеят на маса с приятели. Но ако трябва да съм честен, наистина не очакват такъв голям бум\", признава Ментата.", "date": "2018.02.01", "title": "ГОЛЕМЕЦ! Шушана тръгва на турне до Чикаго и назад "}
{"url": "http://pik.bg/%D1%83%D1%87%D0%B5%D0%BD%D0%B8-%D1%81-%D0%B3%D0%BE%D0%BB%D1%8F%D0%BC%D0%B0-%D0%BD%D0%B0%D1%85%D0%BE%D0%B4%D0%BA%D0%B0-%D0%B8%D0%B7%D1%80%D0%B0%D0%B1%D0%BE%D1%82%D0%B8%D1%85%D0%B0-%D0%BF%D0%BB%D0%BE%D0%BC%D0%B1%D0%B0-%D0%BA%D0%BE%D1%8F%D1%82%D0%BE-%D1%89%D0%B5-%D0%BD%D0%B8-%D0%BF%D0%B0%D0%B7%D0%B8-%D0%BE%D1%82-%D0%BA%D0%B0%D1%80%D0%B8%D0%B5%D1%81%D0%B8%D1%82%D0%B5-news723938.html", "text": "Канадски химици са създали нов тип зъбна пломба, която защитава зъбите от микроби, благодарение на вложените в нея наночасици с антибиотици, се казва в статия в изданието Nature Communications, цитирано от БГНЕС. „Наночастиците, съдържащи антибиотици, превръщат пломбата в първата защитна линия срещу микробите, предизвикващи кариеса. Това не е нов метод, но досега тази защита, вложена в пломбата, действаше до една седмица. Сегашната технология гарантира, че защитата ще е в продължение на години, обяснява един авторите на метода – Бен Хътън от университета в Торонто. Учените обясняват, че с времето, дори и при спазване на всички технологични изисквания и процедури, на границата между зъба и пломбата се образува микроскопичен процеп, в който активно се размножават микроорганизми. Учените откриха, че един от методите това да бъде преодоляно, е като се пълни пломбата с антибиотици и други антимикробни вещества. Тази мярка се оказа добра, но действието бе твърде кратко. За около седмица антибиотиците се отмиваха, така че това очевидно не бе решение на този проблем. Канадските химици се опитаха да се справят с този недостатък, като разработиха технология, при която молекулите на антибиотика попадат в порите на наночастиците непосредствено преди времето на поставяне на пломбата. Това рязко намали ефекта на отмиване на антибиотика. Първите опити показват, че такива наночастици продължават да убиват стрептококите, предизвикващи кариес, две години след поставяне на такава пломба. Това означава, че те могат да защитават практически през целия му живот зъбите на пациента.", "date": "2018.02.01", "title": "Учени с голяма находка: Изработиха пломба, която ще ни пази от кариесите"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4%D0%B5%D0%BD-%D0%B1%D1%80%D0%BE%D0%B9-%D0%B7%D1%80%D0%B8%D1%82%D0%B5%D0%BB%D0%B8-%D0%B3%D0%BB%D0%B5%D0%B4%D0%B0%D0%BB%D0%B8-%D1%80%D0%B5%D1%87%D1%82%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D0%BF%D1%80%D0%B5%D0%B4-%D0%BA%D0%BE%D0%BD%D0%B3%D1%80%D0%B5%D1%81%D0%B0-news724058.html", "text": "Американският президент Доналд Тръмп е доволен от речта си за състоянието на съюза, която произнесе във вторник пред двете камари на Конгреса. Той написа в Туитър, че са я гледали 45,6 милиона, което било рекорд по зрителски интерес. Експерти по анализ на данните за зрителската аудитория обаче казват, че това не е вярно, предадоха Франс прес и Асошиейтед прес. \"Благодаря на всички за поздравленията и за коментарите за речта за състоянието на съюза\", написа Тръмп в Туитър. \"45,6 милиона души я гледаха, това е най-голямата бройка в историята\", допълни той. Данни на института Нилсен, който анализира зрителската аудитория, показват обаче, че през 1994 г. речта на президента демократ Бил Клинтън е била гледана от 46,8 милиона зрители. През 2002 г. речта на президента републиканец Джордж Буш-младши е била гледана от 51,7 милиона души. А първата реч за състоянието на съюза на президента демократ Барак Обама е била гледана от 48 милиона души. Това показва, че твърденията на Тръмп не са верни и напомня за полемиката, избухнала в началото на президентския му мандат отново за броя на зрителите. След церемонията по полагане на клетва на Тръмп като президент се появиха кадри, съпоставящи я с церемонията на Барак Обама осем години преди това. От кадрите се виждаше, че хората, присъствали на полагането на клетвата на Обама, са били повече от присъствалите на церемонията на Тръмп. Тогава Тръмп натовари говорителя на Белия дом Шон Спайсър със задачата да коментира кадрите. Пред зала пълна с изумени журналисти Спайсър каза с изключително агресивен тон, че множеството присъствало на церемонията на Тръмп е било по-голямо от това на церемонията на Обама, добави, че медиите грешат и заяви, че дебатите по въпроса са приключили.", "date": "2018.02.01", "title": "Рекорден брой зрители гледали речта на Тръмп пред Конгреса"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%86%D0%B2%D0%B5%D1%82%D0%B0%D0%BD%D0%BA%D0%B0-%D1%80%D0%B8%D0%B7%D0%BE%D0%B2%D0%B0-%D0%BF%D0%BE%D0%BA%D0%B0%D0%B7%D0%B0-%D0%BD%D0%BE%D0%B2%D0%B8%D1%8F-%D1%81%D0%B8-%D0%BC%D1%8A%D0%B6-news723102.html", "text": "Цветанка Ризова от близо година има връзка с доста по-млад от нея мъж, видя „Ретро“. Журналистката е разтурила 20-годишния си брак с бизнесмена Анатоли Георгиев още в началото на миналата 2017 г., когато се запознала с настоящия си любим. За официалния си развод тв водещата не обелва и дума вероятно защото с бившия ѝ вече съпруг са се разбрали да го опази от медийни скандали. Той никога не е имал желание да присъства в публичното пространство и случаите, в които е придружавал половинката си на важни събития, са единици. Не така стоят нещата с новия любим на Ризова – д-р Веселин Йолов. Още в началото на тяхната връзка водещата на Би Ти Ви го поканила да ѝ бъде придружител на музикална изява на нейната добра приятелка Маргарита Хранова, а той с охота приел предложението. Именно на това събитие те направили премиерата си като двойка, но по време на програмата не издавали близостта си и единствено приятелите на Цветанка знаели за интимните им отношения. Година след разпалването на огъня помежду им журналистката още е предпазлива и избягва да интимничи с Веселин извън дома си, но пък често двамата могат да бъдат забелязани да купонясват в столични пиано барове с повод и без повод. Очевидно тв звездата е решила с него да навакса дългогодишната скука в брака си с финансиста Анатоли. Новият мъж на Ризова със сигурност не разполага с несметното богатство и връзки на бившия ѝ, но е не по-малко образован и проспериращ. Родом от Бяла Слатина, той е завършил Медицински университет в столицата, а в момента практикува в отделението по ортопедия и травматология към Медицинския институт на МВР. Освен това Веселин работел за добро име и като изнасял лекции в Академията на МВР. Цветанка била впечатлена не само от външността му, но и от амбициите му. Колеги от неговото отделение споделят, че бил отявлен джентълмен и се отнасял като с кралици с всички дами в болницата - сестри, колежки или пациентки. Всички там знаели за връзката му с тв звездата и се чудели дали все някога тя няма да се подразни и да започне да ревнува от галантното му отношение към нежния пол, но засега връзката им вървяла по мед и масло. От колегите на Ризова в Би Ти Ви за новото ѝ гадже знаели само Антон Хекимян и Биляна Гавазова, с които тя е по-близка в живота.", "date": "2018.02.01", "title": "ЕКСКЛУЗИВНО В ПИК И \"РЕТРО\"! Цветанка Ризова показа новия си мъж "}
{"url": "http://pik.bg/%D0%B3%D0%B5%D0%BE%D1%80%D0%B3%D0%B5-%D0%B8%D0%B2%D0%B0%D0%BD%D0%BE%D0%B2-%D1%81%D0%BA%D0%BE%D0%BF%D0%B8%D0%B5-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%B4%D0%B0-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%BF%D0%BE-%D1%81%D0%BF%D0%BE%D1%80%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-%D1%81%D1%82%D0%B8%D0%B3%D0%B0-%D1%82%D0%B5-%D0%B4%D0%B0-%D0%BD%D0%B5-%D0%B2-news724044.html", "text": "Макфакс Македонският президент Георги Иванов е заявил пред специалния представител на ООН по спора за името Матю Нимиц, че Скопие ще продължи да участва в преговорите за решаването на проблема, стига да не бъде засягана идентичността на македонския народ или неговото достойнство, предава информационната агенция , като се позовава на съобщение от пресцентъра на македонското президентство, пише \"Фокус\". Според държавния глава, решение на въпроса за името може да се намери само под егидата на ООН и спазвайки резолюциите на организацията и Съвета за сигурност, както и постановленията на Международния съд на ООН. Преди да проведе разговори с външния министър Никола Димитров, Нимиц се срещна с Георги Иванов, като обаче след консултациите с него не бе дадена пресконференция.", "date": "2018.02.01", "title": "Георге Иванов: Скопие ще продължи да участва в преговори по спора за името, стига те да не влияят върху идентичността на македонския народ"}
{"url": "http://pik.bg/%D0%B3%D0%BB%D0%B5%D0%B4%D0%B0%D1%82-%D0%BC%D0%B5%D1%80%D0%BA%D0%B8%D1%82%D0%B5-%D0%BD%D0%B0-%D1%82%D0%BE%D1%80%D0%B8%D0%BD%D0%BE%D1%82%D0%BE-%D0%B8-%D0%B4%D1%80%D1%83%D0%B3%D0%B8%D1%82%D0%B5-%D0%BF%D0%BE%D0%BC%D0%B0%D0%B3%D0%B0%D1%87%D0%B8-%D0%B2-%D0%BE%D1%82%D0%B2%D0%BB%D0%B8%D1%87%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%B4%D1%80%D0%B8%D0%B0%D0%BD-%D0%B7%D0%BB%D0%B0%D1%82%D0%BA%D0%BE%D0%B2-news724100.html", "text": "Прокуратурата поиска постоянен арест за Ивайло Борисов - Ториното и другите 3-ма задържани като помагачи за отвличането на Адриан Златков. Очаква се до късно съдът да заседава, за да реши каки мерки за неотклонение ще наложи. ОЧАКВАЙТЕ ПОДРОБНОСТИ", "date": "2018.02.01", "title": "Гледат мерките на Ториното и другите помагачи в отвличането на Адриан Златков"}
{"url": "http://pik.bg/%D1%81%D0%B8%D1%81%D1%82%D0%B5%D0%BC%D0%B8%D1%82%D0%B5-%D0%B7%D0%B0-%D0%B8%D0%B7%D0%BC%D0%B5%D1%80%D0%B2%D0%B0%D0%BD%D0%B5-%D1%87%D0%B8%D1%81%D1%82%D0%BE%D1%82%D0%B0%D1%82%D0%B0-%D0%BD%D0%B0-%D0%B2%D1%8A%D0%B7%D0%B4%D1%83%D1%85%D0%B0-%D0%B2-%D1%81%D0%BE%D1%84%D0%B8%D1%8F-%D1%89%D0%B5-%D0%B1%D1%8A%D0%B4%D0%B0%D1%82-%D1%81%D0%B2%D1%8A%D1%80%D0%B7%D0%B0%D0%BD%D0%B8-news724073.html", "text": "Системите на Изпълнителната агенция по околна среда (ИАОС) към МОСВ и гражданските мрежи за измерване на качеството на атмосферния въздух в София ще бъдат свързани. Това стана ясно днес след срещата на министъра на околната среда и водите Нено Димов, кмета на София Йорданка Фандъкова и членовете на съвета на учените към МОСВ - проф. д-р Христомир Брънзов, директор на НИМХ – БАН, проф. дфн Александър Драйшу, декан на Физическия факултет към СУ „Св. Кл. Охридски“, както и Стефан Димитров, създател на гражданската платформа AIRBG.INFO, съобщиха от Министерството на околната среда и водите. „Целта е различните системи да бъдат интегрирани, така че да имаме максимално ясна картина за състоянието на въздуха в София“, обясни министър Димов. „За нас е от изключителна важност информираността на гражданите от една страна, а от друга – причините за замърсяването. Защото информацията за източниците на замърсяване е нужна при разработването на мерките за подобряване качеството на въздуха“, каза и кметът Фандъкова. Тя припомни, че предстои Столичната община да пусне и своя измервателна система с 20 станции. Така в бъдеще ще бъдат интегрирани системата на ИАОС, гражданската платформа и общинската измервателна система. Според проф. Брънзов на първо време предстои съвместяване на двата типа устройства – 5-те на ИАОС, и повече от 200 станции, които гражданите на София са изградили със собствени сили и средства. В рамките на следващите 6 месеца учени и експерти ще направят калибриране на измервателната техника на AIRBG.INFO и изпълнителната агенция.  Към всяко устройство на ИАОС ще бъде монтиран уред от платформата . „Инициативата е добро начало към изясняване на източниците на замърсяване“, потвърди и проф. Брънзов. „Данните от нашата независима мрежа започват да се приемат от общинската и изпълнителната власт. Преди година това беше немислимо, затова е добре, че приеха да работим заедно“, каза Стефан Димитров от гражданската платформа. Той добави, че се следва добър модел за синхронизиране между институционалните и гражданските системи за измерване на замърсяването на въздуха, който успешно е бил приложен преди година в Германия. Министър Димов припомни, че в момента се работи по изготвянето на стандарти за качество на горивата за битово отопление, така че още от следващия отоплителен сезон те да бъдат прилагани и да се намали замърсяването на въздуха от бита.", "date": "2018.02.01", "title": "Системите за измерване чистотата на въздуха в София ще бъдат свързани"}
{"url": "http://pik.bg/%D0%BF%D1%80%D0%BE%D0%B1%D0%B8%D0%B2-%D1%89%D0%B5-%D0%BE%D1%82%D0%BA%D1%80%D0%B8%D0%B2%D0%B0%D1%82-%D0%B0%D0%BB%D1%86%D1%85%D0%B0%D0%B9%D0%BC%D0%B5%D1%80-%D1%81%D0%B0%D0%BC%D0%BE-%D0%BF%D0%BE-%D0%BA%D0%B0%D0%BF%D0%BA%D0%B0-%D0%BA%D1%80%D1%8A%D0%B2-news723957.html", "text": "Учени от Японския изследователски център по дълголетие разработиха метод за диагностика на болестта на Алцхаймер въз основа на анализ, за който е нужно минимално количество кръв, предадоха Ройтерс и ТАСС. Методът е базиран върху отделяне на вещества, свързани с бета амилоидите - пептиди, смятани за една от основните причини за заболяването, и по-нататъшното сравняване на съотношението между тях посредством идентифициране на молекулите с различна маса. Това позволява да се установи наличието на излишно натрупване на бета амилоиди в мозъка и образуването на т.нар. амилоидни плаки. Както отбелязват учените, за извършване на подобен анализ са достатъчни 0,5 милилитра кръв. До тези изводи учените стигнаха, след като изследваха 230 пациенти на възраст между 60 и 90 години в Япония и Австралия. В 90 процента от случаите поставените въз основа на кръвния анализ диагнози съвпаднали с онези, които били поставени с общоприети методи за откриване на болестта на Алцхаймер - позитронно-емисионна томография и изследвания на гръбначномозъчната течност. \"Възнамеряваме да използваме новия метод при изследвания на възрастни хора, за които се подозира, че са засегнати от деменция\", заяви ръководителят на центъра Кацухико Янагисава. Деменцията е свързана с деградация на паметта, умствените способности и поведението. Заболяването засяга най-вече възрастни хора. Болестта на Алцхаймер е най-разпространената форма на деменция - 60-70 процента от случаите. От болестта на Алцхаймер са засегнати около 50 милиона души в целия свят.", "date": "2018.02.01", "title": "ПРОБИВ! Ще откриват Алцхаймер само по капка кръв"}
{"url": "http://pik.bg/%D1%81%D0%B5%D1%81%D0%B8%D0%BB-%D0%BA%D0%B0%D1%80%D0%B0%D1%82%D0%B0%D0%BD%D1%87%D0%B5%D0%B2%D0%B0-%D1%81%D0%B5-%D0%BE%D0%B6%D0%B5%D0%BD%D0%B8-%D1%82%D0%B0%D0%B9%D0%BD%D0%BE-%D0%B2-%D0%BF%D1%83%D0%BD%D1%82%D0%B0-%D0%BA%D0%B0%D0%BD%D0%B0-news724085.html", "text": "Втората ни женска ракета Сесил Каратанчева и дългогодишният ѝ приятел Георги Долмов са сключили брак на 17 ноември миналата година. Сватбата е била в Пунта Кана, в Доминикана, в много тесен семеен кръг. За първи път в студиото на COOL...Т Сесил разказа всичко за щастливото събитие: „Беше в края на сезона, комбинирах почивка и сватба, тъй като няма време за нищо. Дори за собствената ми сватба.“ Топтениситката изпрати много успешен сезон, в който разгроми шампионката от „Ролан Гарос“ Франческа Скиавоне и беше първа женска ракета на България. В едно от редките си интервюта, Сесил призна, че на моменти още ѝ е „странно“, че вече е госпожа и добави: „Не исках голяма сватба. Исках да се насладим на момента, защото много мои близки приятелки се ожениха и ми казваха: „Всичко мина толкова бързо, толкова натоварено, чувстваме се толкова изтощени, уморени, нищо не помним.“ Аз не исках такъв ден. Исках да запомня всеки един момент, защото всеки се надява да го направи само веднъж в живота си.“ Жоро успява да спечели Сесил след няколкомесечно преследване, а първите им срещи минават в кварталната бензиностанция- двамата си говорили и по 12 часа, без да могат да се разделят. Сесил сподели, че родителите ѝ много харесват Георги и подкрепят младото семейство. Като бивш професионален спортист, той познава и разбира ритъма на нейния живот. Наскоро в дясното коляно на състезателката откриват доброкачествено образование, затова и топтенисистката ни ще пропусне срещите от „Фед Къп”. Лекари от цял свят съветват Сесил да направи операция, но Жоро е решен да ѝ помогне да се справят с проблема по алтернативен начин. Какъв е той, може да чуете във видеото по-долу. „Половината ми живот е минал на кортове, по зали, в тренировки. Това е един втори етап от живота, така ги разделям. Но надеждата е същата. В края на деня се надяваш на трофей. Тук се надяваш да минат едни златни, трудни, леки, хубави, лоши, всякакви, но в крайна сметка успешни едни 40-50 години, да се обърнеш назад и да видиш, че в крайна сметка си шампион. Много пъти са ме питали каква е целта в живота ми, какви са ми мечтите, и може би е това – когато съм, живот и здраве, една баба на 70 – 80 години, като седна вечерта да си кажа: „Ех, щастлива съм, не съжалявам за нищо, направих правилните избори.“", "date": "2018.02.01", "title": "Сесил Каратанчева се ожени тайно в Пунта Кана"}
{"url": "http://pik.bg/%D0%B8-%D1%82%D0%BE%D0%B2%D0%B0-%D1%81%D0%B5-%D1%81%D0%BB%D1%83%D1%87%D0%B2%D0%B0-%D0%BF%D0%BE%D0%BB%D1%8F%D0%BA%D0%B8%D0%BD%D1%8F-%D0%BF%D0%BE%D0%B4%D0%B0%D1%80%D0%B8-3-%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D1%81%D0%B8-%D0%B4%D0%B5%D1%82%D0%B5-%D0%BD%D0%B0-%D1%80%D0%BE%D0%BC%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news723965.html", "text": "30-годишна жена от Полша е дала детето си на българско семейство. Това са установили съвместно полицията и социалните работници в полския град Бенджин. От Градския център за социално подпомагане обясниха пред “Монитор”, че в момента върви разследване в градчето Шевеж, където са били регистрирани майката и нейният син. По признанията на самата майка 3-годишното момченце се намира някъде във Варна. Въпреки отсъствието му, всеки месец жената се разписвала във ведомост за социални помощи за отглеждане на детето. Случаят се разчул, когато служители на Градския център за социално подпомагане в Бенджин се обезпокоили от изчезването на 3-годишно момченце и неговата майка, които ползвали услугите на центъра. “Чиста случайност е, че се обадиха в училището, в което учи другото, по-голямо дете на семейството, и казаха че не могат да осъществят никакъв контакт с майката. По стандартната процедура наши служители отидоха да проверят сигнала на място на адрес. Намериха само бабата заедно с по-голямото дете и тя съобщи, че дъщеря й е напуснала дома с по-малкото момченце”, разказа ръководителката на социалната служба в Шевеж – Мария Вилон. Освен от местните инспектори случаят бил поет и от криминалисти от Отдела за борба с трафик на хора към Областната комендатура на полицията в Катовице. Започнало издирването на майката и детето и в един от хотелите в Бенджинската околия полицаи открили майката. Оказало се, че жената има и второ дете на 9 години, което било дадено за отглеждане на роднини. Първоначално 30-годишната жена не искала да говори за това къде е малкият й син, не казвала нито мястото, нито хората при които се намирало детето. В крайна сметка признала само, че е в България, някъде във Варна. Властите предприели международно издирване като събрали предварителна информация за местата, където би могло да е заведено детето. С участието на офицери от Бюрото за международно сътрудничество на Главната комендатура на полицията в Полша полицаите от Катовице се свързали с българските правоохранителни органи и предали събраните данни по казуса. По линия на международното сътрудничество българските полицаи проверили предадените адреси. През нощта в събота срещу неделя полицаи открили детето в къща в циганската махала “Максуда” във Варна при възрастна циганка. “В неделя следобед детето е поставено под полицейска закрила и тъй като е почивен ден е било заведено в дом за медикосоциални грижи, а след като получихме информация и обсъдихме случая от днес момченцето е настанено в приемно семейство до решаване на въпроса му” – коментира Ана Конукова, началник на отдела за закрила на детето във Варна. Полските власти установили, че полячето е откарано в България в началото на ноември. От тогава досега майка му получавала детски помощи в родината си. Срещу 30-годишната полякиня е повдигнато обвинение за поставяне в опасност на живота на собственото си дете, за което по полските закони я чакат до 5 години затвор. Според полицейски служители е възможно детето да е използвано от криминални среди като гарант, за да може да бъде поставена майка му под контрол.", "date": "2018.02.01", "title": "И ТОВА СЕ СЛУЧВА! Полякиня подари 3-годишното си дете на роми във Варна"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B0%D1%80%D0%B5%D1%81%D1%82%D0%B8-%D1%80%D0%B0%D0%B4%D0%B5%D0%B2-%D0%BD%D0%B0%D0%BF%D1%80%D0%B0%D0%B2%D0%B8-%D0%BD%D0%B0-%D0%BF-news724074.html", "text": "Стигнахме до лицата, които са замесени в случая с Адриан Златков. Нека има търпение, ще стигнем и до похитителите. Трябват доказателства. Но сме стигнали до замесените и това е добрата новина, коментира пред Би Ти Ви министърът на вътрешните работи Валентин Радев по повод арестите на четирима, сред които и Ивайло Борисов-Ториното. Той допълни, че работата по случая с разкриването на похитителите на Адриан Златков продължава и тя е много мотивирана. По случая с убийствата на бизнесмена Петър Христов и на данъчния шеф Иво Стаменов, министърът заяви, че МВР прави всичко възможно да се разкрият случаите. И в други, по-големи демокрации от нашите, се случват такива случаи. Работим с прокуратурата по горещи следи. Оптимист съм и то без да съм професионалист, че ще стане ясно кой стои зад убийствата. През 2016 г 10-ина не са разкрити. През 2017 г. само едно убийство не е разкрито, категоричен е Радев. Поканих лично с мен да дойде Елена Йончева. Ако тя беше такъв обективен журналист, тя трябваше да сравни 30 км ограда, построена по времето на Орешарски и да го сравни с това, което е изградено сега от 260 км. Пробивите там са много повече на 30-те километра. Това е липса на обективизъм, категоричен е Радев. Йончева се снима с вестник, а на 20 метра от снимката има кабинка. Там има патрул и никой не може да мине, отсече министърът. На въпрос дали МВР очаква нова бежанска вълна той заяви, че трябва да се продължи да се работи така добре по границата. Винаги имаме едно наум. Може да тръгнат някакви потоци кюрди. Наблюдаваме, но засега няма данни за увеличение на вълната, заяви Радев.", "date": "2018.02.01", "title": "ЕКСКЛУЗИВНО! Вътрешният министър с горещи разкрития за последните арести! Радев направи на пух и прах Елена Йончева за дупките по границата"}
{"url": "http://pik.bg/%D0%BA%D1%80%D0%B0%D0%BB%D1%8F%D1%82-%D0%BD%D0%B0-%D0%B1%D0%B5%D0%BB%D0%B3%D0%B8%D1%8F-%D0%BF%D1%80%D0%B8%D0%B5-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-news724082.html", "text": "Президентът Румен Радев сподели във Фейсбук част от резултатите от визитата си в Брюксел. Ето какво написа той: \"В рамките на посещението ми в Брюксел бях приет от Негово Величество краля на белгийците Филип. С крал Филип обсъдихме двустранните икономически отношения, възможностите за увеличаване на инвестициите и потенциала на туристическите контакти между двете страни\".", "date": "2018.02.01", "title": "Кралят на Белгия прие президента Румен Радев"}
{"url": "http://pik.bg/%D0%B2-887-%D1%88%D0%BA%D0%BE%D0%BB%D0%B0-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BD%D0%B5-%D1%81%D0%B5-%D1%83%D1%87%D0%B8-%D0%B7%D0%B0%D1%80%D0%B0%D0%B4%D0%B8-%D0%B3%D1%80%D0%B8%D0%BF%D0%B0-news724023.html", "text": "Поради обявена грипна епидемия в 887 училища в страната днес няма да има учебни занятия. За 138 училища в област Бургас грипната ваканция продължава до 2 февруари включително. В София-град 276 училища също няма да учат до 2 февруари, предава Дарик. 40 училища в област Сливен и 71 училища в област Русе са в грипна ваканция. В област Варна всичките 122 училища няма да учат до 2 февруари. В 61 училища в област Монтана има грипна ваканция. Обявена е грипна ваканция за 60 училища в област Хасково и за 44 училища в област Ямбол. В област Кюстендил 41 училища няма да учат също до 2 февруари. В 12 училища няма да се учи днес в област Враца. В област Пловдив няма да има учебни занятия в 15 училища в община Карлово и в 4 училища в община Сопот. В област Видин е преустановен учебният процес в СУ „Св.Св. Кирил и Методий“, град Брегово, а в област Плевен в две училища - СУ „Св. Св. Кирил и Методий“, гр. Пордим и Обединено училище „Никола Вапцаров“, село Вълчитрън. От 3 до 6 февруари включително учениците в цялата страна са в междусрочна ваканция, съобщават от Министерството на образованието и науката.", "date": "2018.02.01", "title": "В 887 школа в страната не се учи заради грипа"}
{"url": "http://pik.bg/%D0%BF%D0%B0%D0%BA-%D0%BD%D0%B5%D1%80%D0%B2%D0%B8-%D0%BE%D1%89%D0%B5-%D0%B5%D0%B4%D0%B8%D0%BD-%D1%80%D0%B5%D0%BC%D0%BE%D0%BD%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2---%D0%BE%D1%89%D0%B5-%D0%B5%D0%B4%D0%BD%D0%B0-%D0%B7%D0%B0%D1%82%D0%B2%D0%BE%D1%80%D0%B5%D0%BD%D0%B0-%D1%83%D0%BB%D0%B8%D1%86%D0%B0-news724032.html", "text": "Пловдив стана пословичен със своите улични ремонти. Затворени улици и булеварди изнервят до краен предел шофьорите под тепетата и образуват огромни задръствания в централната част на града. От днес още една от силно натоварените улици - \"Отец Паисий\" - е затворена в участъка й . Засега предвиденият срок, в който да приключат ремонтите е 3 месеца. Движението ще става двупосочно по еднопосочните улици, а това неминуемо ще доведе до хаос в движението в центъра. Местата в \"Синя зона\" там ще бъдат намалени, тъй като вече ще се паркира успоредно, а не както досега перпендикулярно. Това се прави, за да се разширят тротоарите. Освен това по цялото протежение на улицата ще бъдат монтирани и подземни кофи за боклук. По изчисления на кмета Иван Тотев удоволствието ще струва на пловдивчани около 18 000 лева. от кръстовището с улица \"Съборна\" до кръстовището с улица \"Станислав Доспевски\"", "date": "2018.02.01", "title": "ПАК НЕРВИ! Още един ремонт в Пловдив - още една затворена улица"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D1%80%D1%83%D1%81%D0%B8%D1%8F-%D0%B8-%D0%B8%D1%80%D0%B0%D0%BD-%D0%B4%D0%B0-%D1%83%D0%B1%D0%B5%D0%B4%D1%8F%D1%82-%D0%B1%D0%B0%D1%88%D0%B0%D1%80-%D0%B0%D1%81%D0%B0%D0%B4-%D0%B4%D0%B0-%D1%81%D0%BF%D1%80%D0%B5-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%BE%D0%B2%D0%BA%D0%B8%D1%82%D0%B5-news724046.html", "text": "ТАСС, цитирана от \"Фокус\" Френското външно министерство призова в четвъртък Иран и Русия да използват влиянието си спрямо Башар Асад и убедят сирийското правителство да прекрати бомбардировките срещу цивилни обекти в провинциите Идлиб и Източна Гута, предава . „Франция строго осъжда атаките, извършени на 29 януари срещу болница на „Лекари без граници“, както и срещу пазара Сарахиб, както и тези от 30 януари срещу Ериха“, се казва в разпространеното от външното ведомство съобщение. „Тези нападение отнеха живота на много мирни граждани и унищожиха болницата на „Лекари без граници“, подчертаха още от външното министерство. „Необходимо е в най-кратки срокове Русия и Иран, като гаранти на астанския мирен процес и съюзници на Дамаск, да предприемат мерки за прекратяване на тези бомбардировки и разрешение за пропускане на хуманитарна помощ до всички нуждаещи се от нея.“", "date": "2018.02.01", "title": "Франция призова Русия и Иран да убедят Башар Асад да спре бомбардировките "}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D1%80%D0%B0%D1%82%D0%B8%D1%84%D0%B8%D1%86%D0%B8%D1%80%D0%B0-news724088.html", "text": "Мисля, че отлагането на ратификацията на Истанбулската конвенция е победа за българското общество, което показа обединение и здрав разум. Това заяви президентът Румен Радев в Белгия, където е на работно посещение. „Вносителите и проповедниците на конвенцията се скриха зад Конституционния съд . Според мен конвенцията в този вид е зле написан документ, който допуска неясноти и най-различно тълкуване. Моето мнение е, че тя не трябва да се ратифицира по няколко важни причини. Първо, тя сама по себе си не може да предотврати насилието. Справка - държавите, в които тя е приета. Нима там секва изведнъж насилието над жени и деца“, попита държавният глава. „ Можем да предотвратим това насилие само с читави български закони , с адекватни действия на полицията и на съда. И най-вече - с добро възпитание. Точно тези текстове, които бунят нашата общественост и са в разрез с нашите ценности, морал, традиции и вяра - за тях в самата конвенция изрично е написано, че не подлежат на никакви резерви и на никакви съпътстващи декларации. Всички тези внушения, че ще направим резерви и това няма да мине, не са изобщо основателни“, коментира той. Попитан за отношението му към възможността за свикването на референдум , той изрази надеждата да не се стига дотам. „ Надявам се на здравия разум на нашите народни представители . Няма нужда да стигаме до референдум, който ще отнеме време, енергия и средства“, добави президентът Радев.", "date": "2018.02.01", "title": "Румен Радев: Истанбулската конвенция не трябва да се ратифицира"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B8%D0%BB%D0%B5%D0%BD-%D0%B2%D0%B7%D1%80%D0%B8%D0%B2-%D0%B8%D0%B7%D0%B1%D1%83%D1%85%D0%BD%D0%B0-%D0%B2-%D0%B0%D0%BD%D0%BA%D0%B0%D1%80%D0%B0-%D0%BF%D1%80%D0%B8%D1%87%D0%B8%D0%BD%D0%B8%D1%82%D0%B5-%D1%81%D0%B0-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%B8-news724097.html", "text": "РИА Новости Силен взрив е избухнал в турската столица Анкара, съобщава . Според информация от социалните мрежи, взривът се е чул в няколко от кварталите на града, докато местни медии съобщават, че инцидентът е станал близост до един от известните хотели в Анкара. Не е ясно дали става за терористичен акт. Не се съобщава дали има жертви и пострадали. Очаква се повече информация.", "date": "2018.02.01", "title": "ИЗВЪНРЕДНО! Силен взрив избухна в Анкара, причините са неизвестни"}
{"url": "http://pik.bg/%D0%BF%D1%8A%D1%80%D0%B2%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%81%D0%BF%D0%BE%D1%80%D1%82%D0%B8%D1%81%D1%82%D0%B8-%D0%BE%D1%82%D0%BB%D0%B8%D1%82%D0%B0%D1%82-%D0%B7%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0%D1%82%D0%B0-%D0%B2-%D0%BF%D1%8C%D0%BE%D0%BD%D0%B3%D1%87%D0%B0%D0%BD%D0%B3-news724031.html", "text": "Първите българи, участници в олимпийските игри в Пьонгчанг ще отпътуват утре с полет през Истанбул. Биатлонистът Красимир Анев и състезателят по спускане с шейни Павел Ангелов ще бъдат в 19.00 ч. на Аерогара София Терминал 2, където с кратка церемония ще бъдат изпратени с пожелания за успех и на \"На добър път\".", "date": "2018.02.01", "title": "Първите български спортисти отлитат за олимпиадата в Пьонгчанг"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B0%D0%BD%D0%B4%D1%80%D0%B5%D0%B9-%D1%80%D0%B0%D0%B9%D1%87%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%BE-%D1%81%D0%B5-%D0%BA%D1%80%D0%B8%D0%B5-%D0%B7%D0%B0%D0%B4-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%B8-%D0%B4%D1%83-news724086.html", "text": "Истанбулската конвенция се появи случайно и започна бум. Така стана с Костов и сестрите в Либия. До тогава нищо не се говореше срещу правителството на Костов, още беше топъл споменът за Виденов. Така беше и с царя, едни гори го пометоха. Сега с конвенцията - никой не я е чел. В ратифициралите я страни не са възниквали дискусии и не се е случвала буря. Сега тук не става дума у нас за конвенцията, а се отпрлищи говоренето срещу Европа. Стана възможен разговорът \"против\". В някакъв смисъл това ни епровеизира. Никой европеец не живее в Европа, която им дава указания, а живеят, докато им хареса и ако не им хареса си вдигат шапките - това е клуб. Българите си живеехме като задължение, но вече не е така. По съдържание ние сме вече свободни члбенове на Европа и можем да кажем, че нещо не ни харесва. Няма нищо лошо да възникват обществени дебати срещу документи и законодателство, което ни се спуска отвън. Ние винаги сме били готови на самокритика, на преклонена главица. Но няма лошо нещо да се изчака, да се дискутира и когато има консенсус то да бъде прието или не, коментира анализаторът Георги Харизанов. Мен, ако питате, процедурата не отива до края на годината, а до 2035 година, ако трябва да се променя конституцията, коментира Райчев. Дума не може да става Борисов да е защитник на гейовете. Той е на позицията на отличен ученик, който не иска да се конфронтира с Европа. Той е изборил, че ние не сме Орбан, не сме с балканците, ние сме представители на Европа пред Турция....България има да решава много сериозни въпроси и единственото за него е да му се маха от главата. И го направи с двоен финт - конституцията и КС, което е замотаване, посочи социологът Андрей Райчев. Протестиращите използват момента, когато особено не му трябват на Борисов протести, особено по време на председателството. И той е готов да даде нещо само да му се махне от главата, каза още той. Категорично не трябва да се отговаря на всеки протест с \"да\", отсече Харизанов. Президентът Радев не е престанал да повтаря, че управлението е корумпирано и смята да играе в бъдеще. Откакто страната има силна опозиция, ние решително живеем в по-здравословно общество, когато опозицията беше вяла и мънкаща. То може да не е приятно за управляващите, но за хората е по-добро, категоричен бе социологът. Българският президент е нормално да получава 50-60 % рейтинг, изключение имаше само при Плевнелиев. При Радев нещата са добри, той има някакви отношения с хората и постигна за година реално политическо присъствие, посочи той. На въпрос за президентска република Райчев посочи, че едноличната власт е типичната, най-лесна и у нас са трима представителите за 100 и кусур години -  Фердинанд, цар Борис, Тодор Живков. Страшното е, че и тримата са паднали само с геополитическа катастрофа. Стигне ли се до еднолична власт, тя няма да падне. Веднага ще се навъди любим антураж, любими кметове, любими олигарси, и всички ще стоят, докато не ги бутнем със сила. За нас не е добро това. Сега имаме много силен премиер, но той лесно се маха. Силен президент няма да можем да махнем. Ще го сложим и после ще се чудим къде да се денем, посочи Райчев.", "date": "2018.02.01", "title": "ЕКСКЛУЗИВНО! Андрей Райчев разкри какво се крие зад скандала с Истанбулската конвенция: И дума да не става Борисов да е защитник на гейовете!"}
{"url": "http://pik.bg/%D0%BF%D0%B0%D0%BD%D0%B8%D0%BA%D0%B0-%D0%B2%D0%B8%D0%BD%D0%B5%D1%82%D0%BA%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%B2%D1%8A%D1%80%D1%88%D0%B8%D1%85%D0%B0-%D1%85%D0%BE%D1%80%D0%B0%D1%82%D0%B0-%D1%81%D0%B5-%D1%80%D0%B5%D0%B4%D1%8F%D1%82-%D0%BD%D0%B0-%D0%BE%D0%B3%D1%80%D0%BE%D0%BC%D0%BD%D0%B8-%D0%BE%D0%BF%D0%B0%D1%88%D0%BA%D0%B8-news724028.html", "text": "Винетките в Пловдив свършиха, пише трафикнюз. \"Спрях на 7 бензиностанции, като само при влизането ми служителите ми вдигаха рамене и директно ми казваха: \"Нямаме годишни винетки\". Може би и аз съм си виновен, че чакам в последния момент и явно не само аз съм решил да си закупя точно днес тази безценна хартийка, но настоящата ми винетка важи до днес. Живея на 7 километра от Пловдив и ще се наложи да пътувам до работното си място без винетка”, твърди пловдивчанин. Гневът му бе не само заради липсата на стикери, а и заради факта, че на извънградския път е спукал гума в огромна дупка. „Дали изобщо е нужно да закупя винетка, след като имаме такива \"перфектни\" пътища”, допълва пловдивчанинът. Винетни стикери в големите вериги има, както и в пощенските клонове. Служители в два обекта, намиращи се на изхода на града, заявиха, че нямат проблеми с наличието на винетки и че днес такива има. На бензиностанциите в града също са категорични, че въпреки засиленото търсене в последния момент изчерпване на наличните винетки няма. „Във всички клонове на Български пощи в Пловдив винетки има. Допълнително работи и дежурна каса за продажба на стикери. Проблеми до момента сме нямали”, коментират  от Български пощи. О1 февруари всички трябва да шофират с винетните стикери за 2018 г. Цената на стикерите за леки автомобили е същата като през предходната година - 97 лева за годишна, 30 лева за месечна и 15 лева - за седмична винетка. От тази година ще има и нови правила. Стикерите ще важат от датата на закупуване, а не както сега с годишните - до конкретен срок, независимо кога сме закупили стикера. Освен това има вече и 3-месечни винетки. При закупуването им шофьорите трябва да изискват касова бележка с вписан регистрационен номер на превозното средство, която трябва да се пази. По информация на АПИ в търговската мрежа са пуснати около 3,2 млн. винетки за различните видове и категории превозни средства.", "date": "2018.02.01", "title": "ПАНИКА! Винетките в Пловдив свършиха, хората се редят на огромни опашки"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%B4%D0%B2%D0%B0%D0%BC%D0%B0-%D0%B7%D0%B0-%D0%BF%D1%80%D0%B8%D1%81%D0%B2%D0%BE%D1%8F%D0%B2%D0%B0%D0%BD%D0%B5-%D0%BD%D0%B0-%D0%B4%D0%B5%D1%81%D0%B5%D1%82%D0%BA%D0%B8-%D1%85%D0%B8%D0%BB%D1%8F%D0%B4%D0%B8-%D1%87%D1%80%D0%B5%D0%B7-%D0%BD%D0%B0%D1%81%D1%82%D0%BE%D1%8F%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%BC%D0%B3-news724018.html", "text": "Софийска градска прокуратура образува досъдебно производство по сигнал за злоупотреби с пари на настоятелството на Софийската математическа гимназия. Това е видно от отговор на Софийска градска прокуратура до Станислав Бояджиев - родител на ученик в СМГ. Той е изготвен на 19 януари и получен на 26-и същия месец. Сигналът му е внесен до главния прокурор Сотир Цацаров с копие до СГП и беше подкрепен от още 12 родители, съобщава Офнюз. Опасенията им за кражби се породили, когато разбрали, че парите за такси и нощувки, които родителите платили за участието на приблизително 100-те деца в математическо състезание в Созопол, всъщност са били осребрени на името на настоятелството. Те платили по 273 лв., без да получат документ за разхода, след което установили, че е издадена фактура на името на настоятелството, която била осребрена в София от бюджета му. А той се формира от дарения и от таксите за съботно-неделните курсове по математика (около 1 млн. лв. за 1 г.), които отново родителите плащат. Родителите се опасяват, че това не е единичен случай - децата им ходят на не едно и две състезания извън София всяка година - и че сумите във фактурите са завишени спрямо реално направените разходи. Сигналът обаче е за това конкретно състезание и провеждането му от 2013 до 2016 г. включително. В отговора си от прокуратурата пишат, че след постъпването на сигнала е била извършена проверка от полицейски органи от СДВР и след нея СГП е образувала досъдебно производство за това, че през периода от септември 2013 г. до септември 2016 г. \"при условията на продължавано престъпление две длъжностни лица - член на Съвета на настоятелите и председател на Контролния съвет на Съвета на настоятелите при сдружение  \"Училищно настоятелство \"Паисий Хилендарски\" при СМГ, гр. София - са използвали своето служебно положение, за да набавят за себе си противозаконна облага - парична сума в общ размер на около 22 600,00 лв. Ако бъде доказано престъпление, виновните могат да лежат в затвора 3 години. В писмото не се уточняват имената на проверяваните две длъжностни лица.", "date": "2018.02.01", "title": "СКАНДАЛ! Разследват двама за присвояване на десетки хиляди чрез настоятелството на СМГ"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%BE%D1%82%D0%BA%D1%80%D0%B8-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82%D0%B8-%D1%81%D0%BA%D1%8A%D0%BF%D0%B8-%D0%B4%D0%B6%D0%B8%D0%BF%D0%BE%D0%B2%D0%B5-news724010.html", "text": "Два откраднати автомобила са открили служители на областната дирекция на МВР във Враца. След оперативно-следствени действия за противозаконно отнетите на 28 януари леки коли „Ауди Q7“ и „БМВ X 6“, на 29 януари те са открити в хале в землището на Кнежа, област Плевен. Установено е, че извършители на деянието са лицата Й.Ц. /36г./ и А.К. /32г./ от Враца. Те са разпитани  във врачанското районно управление. На едно от лицата е повдигнато обвинение, уточниха от полицията. Продължава работата по документиране на престъпната дейност..", "date": "2018.02.01", "title": "Полицията във Враца откри откраднати скъпи джипове"}
{"url": "http://pik.bg/%D1%82%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%B5-79-%D0%B4%D0%B2%D0%B0%D0%BC%D0%B0-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news724052.html", "text": "В района са възникнали три катастрофи. В инцидентите са участвали общо 8 автомобила. Движението по пътя е било силно затруднено, съобщи Би Ти Ви. Инцидентите са станали към 14 часа. - микробус се удря в ТИР до село Ребърково. При инцидента няма пострадали, но в лентата в посока Враца се е образувала голяма колона от коли. . Вследствие на удара е постарал водача на камиона. Той е откара в болница. е възникнала при село Лютидол. По първоначални данни при нея има пострадал човек. Достигането до мястото е затруднено, образували са се опашки от автомобили, които към 16 часа са били километрични. В района на инцидентите има засилено полицейско присъствие. Най-малко двама души са пострадали при три катастрофи, възникнали на пътя Е-79 край Мездра. Първата катастрофа В резултата на образувалата се колона възниква и верижна катастрофа, при която един в друг се удрят три ТИР-а и камион с платформа Третата катастрофа", "date": "2018.02.01", "title": "Три катастрофи блокираха Е-79, двама са пострадали"}
{"url": "http://pik.bg/%D1%82%D0%B0%D0%B9%D0%BD%D0%B0%D1%82%D0%B0-%D0%BC%D1%83-%D0%B5-%D1%80%D0%B0%D0%B7%D0%BA%D1%80%D0%B8%D1%82%D0%B0-%D0%B2%D0%BB%D0%B0%D0%B4%D0%BE-%D0%BF%D0%B5%D0%BD%D0%B5%D0%B2-%D1%81%D0%B2%D0%B0%D0%BB%D0%B8%D0%BB-21-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B0-news723943.html", "text": "С цели 21 килограма по-лек е бившият културен министър Владо Пенев, а заслуга за това има актьорът Руслан Мъйнов. Той го посъветвал да следва диетата \"Зоната\", а резултатите не закъснели. Благодарение на това комисар Попов от \"Под прикритие\" днес е просто неузнаваем. Владо Пенев отдавна искал да отслабне, докато най-накрая му се отдало да намери начин да се освободи от излишното тегло. Той успял да се освободи от кошмарните 120 килограма и да стигне до желаните 99. Със същия режим се втали и неговата колежка и бивша изгора Мартина Вачкова. Тя също като Руслан му помага, като убеждава Пенев, че досегашните му методи за гладуване и модерни диети не са начин да се поддържа във форма. Актьорът признава, че е изпитал на гърба си всички популярни диети и се мъчил като грешен дявол във фитнеса, но без траен резултат. Сега изглежда е решил да промени нещата. „Минавайки край огледалото видях за какво става въпрос. Станал бях над 120 килограма, а не съм висок 2 метра. Всеки килограм отгоре ми е в повече, а този път бях качил над 40 кила\", казва Пенев. След като взел решение актьорът се обърнал към специализирана фирма, която изготвя диети \"Зоната\" за своите клиенти. \"С моя начин на живот и работа, ми отнема доста време сам да мисля и приготвям храна по \"Зоната\". Да ползвам готова услуга ми е по-удобно”, казва Пенев, цитиран от \"Телеграф\".", "date": "2018.02.01", "title": "ТАЙНАТА МУ Е РАЗКРИТА! Владо Пенев свалил 21 килограма"}
{"url": "http://pik.bg/%D1%83%D0%B4%D0%B0%D1%80-%D0%BF%D0%B5%D1%81-%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D1%80%D0%B0%D0%B7%D0%B2%D0%B5%D0%BD%D1%87%D0%B0-%D0%BB%D1%8A%D0%B6%D0%B8%D1%82%D0%B5-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0---%D0%B5%D1%82%D0%BE-%D0%BA%D0%B0%D0%BA-%D0%B5-%D0%B3%D0%BB%D0%B0%D1%81%D1%83%D0%B2%D0%B0%D0%BB%D0%B0-%D0%B7%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81-news724048.html", "text": "Партията на европейските социалисти окончателно развенча лъжите на Корнелия Нинова, че не е подкрепила Истанбулската конвенция на заседание на КС на ПЕС (ВИЖТЕ В ОЩЕ ПО ТЕМАТА). БСП пълноценно е участвала в процеса по обсъждане, редактиране и окончателно приемане на резолюцията от Лисабон, част от която е и становището за пълна подкрепа на ратификацията на Истанбулската конвенция. Това съобщават от централата на Партията на европейските социалисти (ПЕС) в нарочно съобщение до българските медии. Лидерът на БСП Корнелия Нинова и заместниците ѝ Деница Златева и Кирил Добрев са били делегати с право на глас на Съвета в Лисабон на 1 декември 2017 г., когато е била обсъдена финално, подложена на гласуване и приета с мнозинство Резолюция \"За Прогресивна Европа – Обновление\". В нея изрично е записано, че Партията на Европейските Социалисти се обявява ЗА уеднаквяването на заплатите и пенсиите между мъжете и жените, ПРОТИВ насилието над жени и ЗА ратификация и прилагане на Истанбулската конвенция. Нито една партия от ПЕС не изрази резерви по тази част от текста, съобщават още от централата на партията. Ето съобщението на ПЕС: Във връзка с получени запитвания от български медии до централата на Партията на Европейските Социалисти относно процедурата по обсъждане, гласуване и приемане на Резолюцията на ПЕС \"За Прогресивна Европа – Обновление\", приета на Съвета на партията в Лисабон на 1 и 2 Декември 2017 г. и участието на Българската Социалистическа Партия в този процес, изпращаме следното: „Българската Социалистическа Партия пълноценно е участвала в процеса по обсъждане, редактиране и окончателно приемане на резолюцията от Лисабон, част от която е и становището за пълна подкрепа на ратификацията на Истанбулската конвенция. Проектът за резолюция е изпратен до всички партии членове на ПЕС по е-мейл в края на октомври 2017 г., след което се проведоха двумесечни консултации по текста по имейл и на срещи на координационния съвет на ПЕС, на които БСП е имала свои представители, но не е отправяла възражения“, заяви Джакомо Филибек, заместник-генерален секретар на ПЕС. Заместник-председателят на БСП Деница Златева и г-н Кристиан Вигенин присъстваха на предварителното обсъждане и дискусия по проекта за Резолюция на заседание на президиума на ПЕС, проведено на 24 ноември 2018 г. в Брюксел. (Вероятно това това е грешка на ПЕС!!! -бележка на Епицентър.бг ) На това заседание редица партии и организации, членуващи в ПЕС, изразиха желание за корекции, поправки и добавки към проекта за резолюция, които бяха приети, но от БСП не е изразявано желание за редакции. Нито едно предложение за редакции по частта от текста, касаеща Истанбулската конвенция не е постъпило от нито една от партиите членове на ПЕС. Финално резолюцията бе обсъдена, подложена на гласуване и приета с мнозинство по време на пленарното заседание на Съвета на ПЕС в Лисабон на 1 декември 2017 г. Делегати с право на глас от БСП на съвета в Лисабон бяха председателят Корнелия Нинова и зам-председателите Деница Златева и Кирил Добрев. В резолюцията на ПЕС от Съвета в Лисабон, За Прогресивна Европа – Обновление, изрично е записано, че Партията на Европейските Социалисти се обявява ЗА уеднаквяването на заплатите и пенсиите между мъжете и жените, ПРОТИВ насилието над жени и ЗА ратификация и прилагане на Истанбулската конвенция. Нито една партия от ПЕС не изрази резерви по тази част от текста. Резолюцията е гласувана със 188 гласа „ЗА“, 13 гласа „ВЪЗДЪРЖАЛ СЕ“ и нито един „ПРОТИВ“. Според правилата на ПЕС, ако партия-член има резерви към част от документа или към целия документ и по някакви причини делегатите не са взели участие в дискусията (например не са били в залата), то тази партия има възможност да заяви в секретариата на Съвета, че желае нейните забележки да се включат в протокола. Така например направиха от Шведската Социалистическа Партия, които имат резерви по друга тема от Резолюцията и това е отбелязано на страница 2 от протокола на Съвета. Делегатите от БСП не са поискали никакви поправки и не са внесли възражения. Всички документи са публични и могат да бъдат намерени на интернет страницата на ПЕС за съвета в Лисабон - https://www.pes.eu/en/about-us/the-party/council/lisbon-2017/", "date": "2018.02.01", "title": "УДАР! ПЕС окончателно развенча лъжите на Корнелия Нинова - ето как е гласувала за Истанбулската конвенция"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-59-%D0%BE%D1%82-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0%D1%82%D0%B0-%D0%BD%D0%B5-%D1%81%D1%82%D0%B8%D0%B3%D0%B0%D1%82-%D0%B4%D0%BE-%D0%B1%D0%BE%D0%BB%D0%BD%D0%B8%D1%82%D0%B5-news724020.html", "text": "59% от лекарствата, внасяни у нас от страни от ЕС, се изнасят обратно. По тази причина в страната продължават да липсват жизненоважни медикаменти. За това съобщиха от Центъра за защита правата в здравеопазването, асоциация „Хипофиза“ и Сдружението за развитие на българското здравеопазване. Те се позовават на данни от НАП, Изпълнителната агенция по лекарствата, НСИ и Агенция „Митници“. Според тях паралелният износ на лекарства е стигнал 1,5 млрд. лв. Контролните институции нямали координация помежду си. 2/3 от фирмите, които изнасят медикаменти, не са уведомили за това Изпълнителната агенция по лекарствата. Но нито една фирма не била глобена въпреки предвидените санкции от 50 000 до 200 хил. лв.", "date": "2018.02.01", "title": "ШОКИРАЩА СТАТИСТИКА! 59% от лекарствата не стигат до болните"}
{"url": "http://pik.bg/%D0%BA%D0%B0%D1%82%D0%B8%D0%BC%D0%B5%D1%80%D0%B8%D0%BD%D0%B8-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D0%BF%D0%BE%D1%80%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%89%D0%B5-%D0%B1%D1%8A%D0%B4%D0%B5-%D0%BE%D1%82%D0%BB%D0%BE%D0%B6%D0%B5%D0%BD%D0%BE-%D0%B7%D0%B0-%D0%BD%D0%B5%D0%BE%D0%BF%D1%80%D0%B5%D0%B4%D0%B5%D0%BB%D0%B5%D0%BD%D0%BE-%D0%B2%D1%80%D0%B5%D0%BC%D0%B5-news724040.html", "text": "Курир, цитиран от \"Фокус\". На фона на провеждащите се в сряда преговори за спора за името в Македония посещението на посредника на ООН в Скопие, гръцкото издание „Катимерини“ излезе със статия, писана от своя главен редактор Алексис Папахелас, според който решението на проблема ще бъде отложено за неопределен период от време, отбелязва македонският вестник Папахелас смята, че заради предстоящите протести, премиерът на Гърция Алексис Ципрас ще бъде принуден да преустанови участието си в решаването на проблема. „Има определено напрежение в последните дни и никой не може да каже до какво ще доведе то“, написа Папахелас, като изрази мнението си, че „най-вероятният изход е отлагане на решението за неопределено време, при което Ципрас ще обясни на своите международни партньори „това е Гърция… какво още да кажа?“", "date": "2018.02.01", "title": "\"Катимерини\": Решението на спора за името на Македония ще бъде отложено за неопределено време"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B1%D1%80%D0%B5%D0%BD%D0%B4%D0%BE-%D0%B2-%D1%88%D0%B2%D0%B5%D0%B9%D1%86%D0%B0%D1%80%D1%81%D0%BA%D0%B0-%D0%B0%D1%84%D0%B5%D1%80%D0%B0-%D1%81-%D0%B4%D0%B2%D0%BE%D0%B9%D0%BD%D0%BE-%D0%B3%D1%80%D0%B0%D0%B6%D0%B4%D0%B0%D0%BD%D1%81%D1%82%D0%B2%D0%BE-news723953.html", "text": "Семейството на Евелин Банев-Брендо вече е с ново гражданство, научи „Ретро”. Той се е погрижил да скрие от българските власти както близките си, така и фамилните милиони, повечето от които се водят на името на бившата му съпруга Моника Добринова. По този начин у нас няма да ѝ се търси наказателна отговорност за греховете на бившия ѝ съпруг. Добринова станала швейцарски гражданин, за да се предпази от родните закони и да може да живее спокойно. В ъндърграунда не е тайна за никого, че осъденият на 20 години затвор Брендо е вложил милионите си в швейцарски банки, както и че притежава луксозни апартаменти в Монтрьо. През 2013 г. в центъра на Монтрьо за продан са обявени чрез търг на съдебните власти два луксозни апартамента. Единият от тях е двустаен с балкон, като е оценен на 920 хиляди франка от съдия-изпълнител. По-малкият е на стойност 190 хиляди франка. Тогава се разшумя, че въпросните имоти са именно собственост на българки от София. Те не плащали данъци и не давали дължимите такси за поддържане на кооперацията. Според тамошните закони това автоматично задейства процедурата за принудителна продажба. След като съдия-изпълнител започва да рови из собствеността на имотите, става ясно, че дамите собственици са осъдени на три години затвор, зад тях се крие и „кокаиновият крал“ Брендо. Твърдо доказателство, че именно Брендо има собственост там, е, че един от апартаментите е на съпругата му Моника Добринова. Самата тя взела това решение, за да не може да се домогнат до парите на семейството, независимо че голяма част от тях се намират в офшорки и трудно могат да бъдат проследени. Междувременно самият Брендо е абсолютно неоткриваем, поне според властите. „Кокаиновият крал“ има три произнесени присъди от три различни държави, но самият той е в пълна нелегалност. През юни Румъния му даде 10 и половина години затвор за трафик на 51 кг кокаин. Пред италианските власти адвокатите на Брендо обжалваха 20-годишната присъда, но без успех, и така по делото „Кокаиновите крале” той получи окончателна присъда. Официално Банев е издирван с червена бюлетина от Интерпол по искане на Румъния от две години насам още докато срещу него течеше разследването. През цялото време досега Брендо беше в България и редовно се явяваше на делото срещу него, съпругата му, балдъзата и доведения му брат. Последният път, когато се появи публично, бе на 17 март. Тогава лично чу решението на Апелативния съд, че ще лежи 6 г. заради пране на пари от наркотрафик. Напук на слуховете, че е духнал в чужбина, бдителни посетители в голям столичен хотел често го разпознават сред клиентите на заведенията. Брендо не се набива на очи. Около него няма охрана. Облечен е елегантно, по последен писък на модата. Околните не предполагат, че нисичкият, но добре сложен мъж с каскет, който кротко пие чай или се разхожда спокойно, е „кокаиновият крал“ Евелин Банев-Брендо - осъден за трафик на стотици килограми кокаин от Южна Америка към Европа и за пране на десетки милиони левове от такава престъпна дейност. За разлика от него, приближените му Тинко Гарев, бивш бос на СИК от Хасково, Матей Боев и още няколко души вече са в затвора. След като в Румъния го осъдиха окончателно на 10 и половина години затвор през юни, не е пристигало ново искане той да бъде екстрадиран там. Няма и постъпили документи към България присъдата му да бъде изпълнена у нас. Ако обаче Брендо реши да стъпи в Румъния, ще бъде задържан веднага, поясняват полицаи. Единственият път, когато Румъния поиска официално Брендо, беше през април 2014 г., когато му повдигнаха обвинение в северната ни съседка. Тогава българският съд отказа да го предаде, защото румънците не отговориха на питането защо го искат - за разследване, присъда или друго, както и къде ще излежи наказанието си, ако го признаят за виновен.", "date": "2018.02.01", "title": "ЕКСКЛУЗИВНО В ПИК! Брендо в швейцарска афера с двойно гражданство"}
{"url": "http://pik.bg/%D0%BA%D0%B8%D1%84%D0%BB%D0%B8%D1%87%D0%BA%D0%B8-%D1%81-%D0%BC%D0%B5%D0%B4-%D0%B8-%D0%BE%D1%80%D0%B5%D1%85%D0%B8-news724063.html", "text": "1 ч.ч. мас или маргарин/масло 1 ч.ч. прясно мляко брашно колкото поеме 1/2 ч.ч. счукани орехи", "date": "2018.02.01", "title": "Кифлички с мед и орехи"}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BE%D1%81%D1%82%D0%B0%D0%B2%D0%B0%D1%82-%D0%B7%D0%B0-72-%D1%87%D0%B0%D1%81%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%B7%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8-%D0%B3%D1%80%D0%B0%D0%B1%D0%B5%D0%B6%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news724021.html", "text": "С постановления на Районната прокуратура във Варна са задържани за срок до 72 часа Ангел Д., Грегор Г., Пресиян В. и Димитър О. Те са привлечени като извършители на серия от въоръжени грабежи във Варна – престъпление по член 198, ал. 1 от НК в съучастие като продължавано деяние, като са използвали оръжие. Престъпната дейност на четиримата е в периода от 12 до 31  януари тази година. Под заплаха с пистолет, при някои от грабежите и с палка, обвиняемите са ограбили продавачи в денонощни магазини. Общата сума на ограбените пари е около 2000 лева. Мъжете са задържани при мащабна специализирана полицейска операция във Варна първоначално за 24 часа. Продължават процесуално-следствените действия по документиране и доказване на цялостната престъпна дейност. Районната прокуратура във Варна ще внесе искания във Варненския районен съд за вземане на постоянни мерки за неотклонение „Задържане под стража“ за обвиняемите.", "date": "2018.02.01", "title": "Четирима остават за 72 часа в ареста за въоръжени грабежи във Варна"}
{"url": "http://pik.bg/%D0%B1%D0%B5%D0%B7%D1%80%D0%B0%D0%B7%D1%81%D1%8A%D0%B4%D1%81%D1%82%D0%B2%D0%BE-%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D1%81%D0%B5-%D0%B7%D0%B0%D0%B1%D0%B8-%D0%B2-%D0%B1%D0%BE%D1%80%D0%B4%D1%8E%D1%80-%D0%B2-%D0%B4%D0%BE%D0%B1%D1%80%D0%B8%D1%87-news724022.html", "text": "Пиян шофьор катастрофира в Добрич, съобщават от Областната дирекция на МВР. На 31 януари, около 18:00 часа, е получено съобщение за възникнало ПТП с материални щети по бул. \"Русия\" в града. Установено е, че водач на лек автомобил \"Фолксваген\", поради движение с несъобразена скорост, губи контрол над автомобила и се блъска в бордюр. При извършената проверка за употреба на алкохол с техническо средство, цифровата индикация отчита наличието на 2,01 промила в издишания от водача въздух. С полицейска мярка за срок от 24 часа е задържан 51-годишният шофьор. По случая е образувано бързо полицейско производство.", "date": "2018.02.01", "title": "Безразсъдство! Пиян шофьор се заби в бордюр в Добрич"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE%D0%B5%D0%BA%D0%BE%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D1%81-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BC%D1%80%D1%8A%D1%81%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-%D0%B8-%D0%BF%D0%B8%D1%80%D0%B8%D0%BD-%D0%BF%D1%83%D0%BA%D0%B0-%D0%BB%D0%B8-%D0%B8%D0%BC-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80-news724071.html", "text": "\"Протестът за Пирин е политически. Вижте, кой оглавява протестите. Това е ген. Атанасов и хора от партии, които не успяха да влязат в парламента. Все хора, които преследват чисто политически цели. Естествено, че има хора, на които им пука за Пирин. Но протестите се правят заради европредседателството. Това е теетър, на който излизита актьорите\", това каза по повод протестите по казуса \"Пирин\" екоминистърът Нено Димов в предаването \"Лице в Лице\". \"Няма изход, който е утре или вдруги ден, за справяне с мръсния въздух. Например имаме 20 автосервиза, които горят забранено гориво. 142 хил. лв. глоби са им наложени при проверки от 21 декември м.г. до 31 януари\", поясни Димов.  Днес той свикал извънредна среща за търсене на решение на големия проблем. В нея участвали учени от БАН, от Физическия факултет в СУ, НИМХ, както и кметът на София Йорданка Фандъкова. Взето е решение системите за изследване на въздуха да се обединят в една. Ще бъде закупена и допълнителна система със средства от програма. \"През лятото по принцип е по-чист въздухът. Трябва да решим битовото отопление. На пазара трябва да се пускат твърди горива с по-малко съдържание на сяра и пепел. Контролът трябва да ефективен. Към 2020 г. ще се стремим да се доближим към екостандартите на печките на твърдо гориво\", поясни Димов.", "date": "2018.02.01", "title": "ИЗВЪНРЕДНО!Екоминистърът с нови разкрития за мръсния въздух и Пирин! Пука ли им на протестиращите за планината и какво преследват с бунтовете"}
{"url": "http://pik.bg/%D0%BB%D0%B5%D0%B4%D0%B5%D0%BD%D0%B0-%D0%B5%D0%BF%D0%BE%D1%85%D0%B0-%D0%B7%D0%B8%D0%BC%D0%B0%D1%82%D0%B0-%D1%81%D0%B5-%D0%B2%D1%80%D1%8A%D1%89%D0%B0-%D0%B2-%D0%BD%D0%B5%D0%B4%D0%B5%D0%BB%D1%8F-news724016.html", "text": "Зимата се връща в неделя с минусови температури. На места минималните ще бъдат минус 3. Дотогава обаче ще бъде предимно слънчево. Ще духа умерен северозападен вятър. Ще се затопли и минималните температури ще бъдат между минус 5&deg; и 0&deg;, а максималните &ndash; между 9&deg; и 14&deg;.Атмосферното налягане ще значително по-високо от средното за януари &ndash; слабо ще се понижи.</p><p></p><p>Над планините<span>&nbsp;</span>също ще е предимно слънчево. Ще духа силен северозападен вятър. Максималната температура на височина 1200 метра ще бъде около 6&deg;, на 2000 метра &ndash; около 0&deg;. Над Черноморието<span></span>ще бъде предимно слънчево. Ще духа умерен северозападен вятър. Максимални температури на въздуха: 11-13&deg;. Температурата на морската вода е 6&deg;. Вълнението на морето ще бъде 1-2 бала.", "date": "2018.02.01", "title": "ЛЕДЕНА ЕПОХА! Зимата се връща в неделя"}
{"url": "http://pik.bg/%D0%B7%D0%B2%D0%B5%D1%80%D1%81%D0%BA%D0%B8-%D0%BC%D0%B5%D1%80%D1%81%D0%BA%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B2-%D0%B0%D1%82%D0%B8%D0%BD%D0%B0-%D0%B7%D0%B0-%D0%BC%D0%B8%D1%82%D0%B8%D0%BD%D0%B3%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B5-%D0%B3%D1%8A%D1%80%D1%86%D0%B8%D1%8F---%D0%BE%D1%87%D0%B0%D0%BA%D0%B2%D0%B0%D1%82-%D1%81%D0%B5-%D1%81%D1%82%D0%BE%D1%82%D0%B8%D1%86%D0%B8-%D1%85%D0%B8%D0%BB-news724007.html", "text": "Kathimerini, цитирано от Фокус. Гръцката полиция планира широкомащабна операция в неделя, за когато е насрочена демонстрацията „Македония е Гърция“, на която ще се съберат противниците на употребата на термина „Македония“ в бъдещото име на бившата югорепулбика. Очаква се на протеста да се съберат стотици хиляди, като същевременно са организирани и контрапротести на анархистите, което може да доведе до безредици, пише гръцкото електронно издание Основното притеснение на полицията са потенциални сблъсъци между членове на крайно-десни групи, които най-вероятно ще се присъединят към общия митинг и участниците в контрапротестите на анархистите. Демонстрацията трябва да започне в 14:00 в неделя на площад Синтагма в Атина, докато левичарите са си организирали среща по обяд на няколко преки разстояние – на входа на Атинския университет. Полицията обеща, че ще направи всичко по силите си, за да държи протестиращите от различните групи разделени. Кордони от служители на силовите органи ще бъдат разположени из целия център на гръцката столица, за да се предотвратят инциденти, подобни на тези от Солун миналия месец. Органите на реда са получили задача да ескортират десетките автобуси, с които ще пристигнат демонстрантите от другите части на страната. Полицията очаква на основната демонстрация на Синтагма да се съберат близо 1 милион души. Допълнително главоболие за силовите органи са запалянковците на атинските футболни клубове Олимпиакос и АЕК, които ще играят помежду си същия следобед.", "date": "2018.02.01", "title": "Зверски мерски за сигурност в Атина за митинга \"Македония е Гърция\" - очакват се стотици хиляди и изцепки на анархисти"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B7%D0%B2%D0%B5%D1%80%D1%81%D0%BA%D0%BE-%D0%BC%D0%B5%D0%BB%D0%B5-%D0%B7%D0%B0%D0%B4%D1%80%D1%8A%D1%81%D1%82%D0%B8-%D0%BC%D0%BB%D0%B0%D0%B4%D0%BE%D1%81%D1%82-news724055.html", "text": "Голяма верижна катастрофа задръсти една от основните пътни артерии на столичния кв. \"Младост\", съобщи човек на ПИК от мястото на мелето. В инцидента пострадали 4 автомобила, като все още не е ясно кой го е причинил и какво точно се е случило. Данни за пострадали също все още няма. Мелето е станало на бул. \"Александър Малинов\" в близост до бившата сграда на \"Аско Деница\" и в района се е образувало огромно задръстване. Пристигнали са и линейка и полицейски коли. ОЧАКВАЙТЕ ПОДРОБНОСТИ В ПИК!", "date": "2018.02.01", "title": "ПЪРВО В ПИК! Зверско меле задръсти \"Младост\" "}
{"url": "http://pik.bg/%D1%80%D0%B0%D0%B7%D1%88%D0%B8%D1%80%D1%8F%D0%B2%D0%B0%D1%82-%D0%BF%D1%80%D0%B0%D0%B2%D0%BE%D0%BC%D0%BE%D1%89%D0%B8%D1%8F%D1%82%D0%B0-%D0%BD%D0%B0-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-news723936.html", "text": "Омбудсманът ще може да отправя препоръки и предложения до изпълнителната и законодателната власт за подписване и ратификация на международни актове в областта на правата на човека. Разширяването на правомощията на обществения защитник, предложено като изменения в Закона за омбудсмана от Министерския съвет, бе одобрено от депутатите на първо четене. Включена бе изрична разпоредба, според която омбудсманът не само защитава, но и насърчава основните права и свободи. С предложената промяна се развива конституционно установеното правомощие на омбудсмана да се застъпва за всички права и свободи на гражданите, независимо дали са нарушени от публичноправни или частноправни субекти, е записано в мотивите. Към настоящия момент, макар да не са изключени от Конституцията, извън обхвата на закона остават действията и бездействията на субектите от частния сектор. Въвеждат се правила, гарантиращи прозрачност на процедурата при избор на омбудсман, заместник-омбудсман и при назначаване на служители в институцията. Като гаранция за публичност и прозрачност е предвидено тайното гласуване да бъде заменено с явно, а към изискванията за заемане на длъжността \"омбудсман\" и \"заместник-омбудсман\" е добавен критерий за предишен опит в областта на правата на човека. Със законопроекта се предлага задължително уведомяване на омбудсмана при изготвяне на проекти на нормативни актове, за да може да представи становища. \"Обединени патриоти\" между двете четения ще предложат \"омбудсман\" да бъде заменено в законодателството с българския превод - \"обществен защитник\", обяви Юлиан Ангелов. Според ДПС съществено за институцията е придобиването на този статут. Всички трябва да помагаме за правата и свободите на българските граждани, а не само определените институции, изтъкна Хайри Садъков.", "date": "2018.02.01", "title": "Разширяват правомощията на Мая Манолова"}
{"url": "http://pik.bg/%D0%BD%D0%B5%D0%BF%D0%BE%D0%B4%D0%BE%D0%B7%D0%B8%D1%80%D0%B0%D0%BD%D0%B8-%D1%81%D0%B2%D0%BE%D0%B9%D1%81%D1%82%D0%B2%D0%B0-%D1%80%D0%B0%D0%B9%D1%81%D0%BA%D0%B0%D1%82%D0%B0-%D1%8F%D0%B1%D1%8A%D0%BB%D0%BA%D0%B0-%D0%BF%D0%BE%D0%B4%D0%BE%D0%B1%D1%80%D1%8F%D0%B2%D0%B0-%D0%B8%D0%BC%D1%83%D0%BD%D0%B8%D1%82%D0%B5%D1%82%D0%B0-%D0%B8-%D1%85%D1%80%D0%B0%D0%BD%D0%BE%D1%81%D0%BC%D0%B8%D0%BB%D0%B0%D0%BD%D0%B5%D1%82%D0%BE-news723944.html", "text": "Райската ябълка е екзотичен плод, който не всеки познава и консумира. Освен цитрусите, той също е много полезен за здравето ни през зимата. По форма прилича на домат, но е с наситен оранжев цвят и специфичен вкус. Препоръчително е да го консумираме пресен, отколкото под формата на сладко или сладкиши, съобщава Тялото.бг. Плодът е богат на витамините А, С, Е, В6, както и диетични фибри, манган, мед, магнезий, калий и фосфор. Също така съдържа органични съединения, които включват катехини, галокатехин, бетулинова киселина и различни каротеноиди, които попадат в комплекса от витамини. Именно на тези вещества се дължи дългият списък от ползи на райската ябълка. Ето най-големите: Укрепва имунитета Райските ябълки помагат за повишаване на имунитета поради наличието на витамин С. Те са от плодовете, в които има най-високо съдържание на аскорбинова киселина. В една райска ябълка има около 80% от препоръчителния дневен прием на витамин С. Той стимулира имунната система и увеличава производството на бели кръвни тела, които са основните „пазители“ на тялото от вирусни и гъбични инфекции, чужди тела и токсини. Подобрява храносмилането Подобно на повечето плодове, райските ябълки също съдържат полезни влакна. В една райска ябълка има 20% от препоръчителния дневен прием на фибри. Те помагат на тялото да обработва храната по-лесно, стимулират перосталтиката, увеличават секрецията на стомашните сокове, облекчават симптомите на запек и диария. Също така плодът се препоръчва на хора, спазващи диети, защото предпазва от усвояването на липиди, което може да доведе до затлъстяване. Предотвратява стареене на кожата Витамин А, бета-каротин, лутеин, ликопен и криптоксантин са най-силно функциониращите антиоксиданти в организма, които намаляват оксидативния стрес и предотвратят признаци на преждевременно стареене, като бръчки, възрастови петна, умора, слабост в мускулите и редица други състояния. Подобрява зрението Някои съединения в узрелите райски ябълки са много полезни за нашите очи. Например зеаксантининът – един от двата каротеноиди, съдържащи се в ретината. Той поддържа здравето на очите благодарение на своите антиоксидантни свойства. Изследвания показват, че това съединение намалява дегенерацията на макулата, катаракта и нощната слепота. Контролира кръвното налягане Калият е друг минерал, който се намира в големи количества в узрелия екзотичен плод. Той понижава кръвното налягане,увеличава притока на кръв към различни части на тялото. Ниското кръвно налягане също намалява натоварването на сърдечно съдовата система и предотвратява появата на различни сърдечни заболявания. В райските ябълки има различни органични съединения, които допълнително понижават кръвното налягане, което ги прави много полезни за здравето на сърцето. Подобрява метаболизма Райските ябълки съдържат елементи от комплекса от витамини като пиридоксин, фолиева киселина и тиамин, които са основни за различни ензимни процеси и метаболитни функции в тялото. Те подобряват метаболизма на тялото, повишават енергията ми и подобряват храносмилането. Предотвратява на рака Вкусният плод е пълен с антиоксиданти, които са противоракови агенти и могат да подобрят способността на организма да се бори със свободните радикали и да го предпази от много заболявания. Свободните радикали са страничните продукти на клетъчния метаболизъм, които могат да увредят здравите клетки в ракови. Високите нива на витамин С и А, както и фенолни съединения като катехини и галокатехини в райските ябълки, са пряко свързани с предотвратяването на различни видове рак. Райската ябълка съдържа бетулинова киселина, която е доказано антитуморно съединение.", "date": "2018.02.01", "title": "НЕПОДОЗИРАНИ СВОЙСТВА! Райската ябълка подобрява имунитета и храносмилането"}
{"url": "http://pik.bg/%D1%85%D0%B8%D1%82%D1%80%D0%B5%D1%86%D0%B8-%D0%BE%D0%BF%D0%B8%D1%82%D0%B0%D1%85%D0%B0-%D0%B4%D0%B0-%D0%BF%D1%80%D0%B5%D0%BC%D0%B5%D1%82%D0%BD%D0%B0%D1%82-%D0%B5%D0%BD%D0%B5%D1%80%D0%B3%D0%BE%D1%82%D0%BE-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D0%BD%D0%B5-%D0%B8%D0%BC-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0-news723964.html", "text": "Две бързи производства за кражба на електроенергия са образувани вчера, съобщават от пресцентъра на ОДМВР-Пловдив. Първо на адрес в Хисаря било установено, че 48-годишен местен жител си създадал условия за непълно отчитане на потребения ток. Неправомерно въздействие върху уреда за измерване на електрическата енергия бил осъществил в дома си и 57-годишен мъж от Асеновград. Той пък е задържан за едно денонощие в полицията.", "date": "2018.02.01", "title": "Хитреци опитаха да преметнат енергото в Пловдивско, не им се размина"}
{"url": "http://pik.bg/%D1%81%D0%B5%D0%BA%D1%81-%D1%82%D0%B0%D0%B9%D0%BD%D0%B8%D1%82%D0%B5-%D0%BD%D0%B0-%D0%B7%D0%BE%D0%B4%D0%B8%D0%B8%D1%82%D0%B5-%D0%B5%D1%82%D0%BE-%D0%BA%D0%BE%D0%B9-%D0%BA%D0%B0%D0%BA%D0%B2%D0%BE-%D0%BE%D0%B1%D0%B8%D1%87%D0%B0-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-news723942.html", "text": "Козирог Ако имате чувството, че сексуалният ви живот е скучен , монотонен и не ви носи удоволствието , от което имате нужда, не бързайте да сменяте партньора . Хората обичат най-разнообразни неща в секса . Това зависи както от характера им, така и от зодията, която са – е и опитът под завивките е от значение. Ако искате да разберете как да доставите удоволствие на половинката си, ето какво харесват различните зодии по време на секс: Овен Овните са доста импулсивни личности, които харесват разнообразния сексуален живот. Ако искате да задоволите нуждите на Овена, трябва да използвате въображението си и да забравите всякакви задръжки. Овните обожават целувките по ушите, както и да бъдат галени по косата. Телец Телецът обича нещата бавно и леко, така че овладейте своите домогвания и не се опитвайте да насилвате момента. Чувственост, сладострастие, страст - трите пароли, които трябва да знаете, преди да тръгнете към него. С целувки по шията можете да докарате телците до възбуда. Близнаци Близнаците са известни с това, че имат две лица и често се държат така, както другите очакват, а не така, както наистина им два от вътре. Близнаците обичат двойствената игра – единият партньор се раздава, другият е пасивен, единият прави любов, а другият наблюдава. Близнаците изпитват огромно удоволствие, когато получават целувки от вътрешната страна на ръцете и по дланите. Рак Раците са грижливи, чувствителни и много забавни хора. Те нямат нищо против, даже предпочитат, интимният им партньор да е в доминантната роля по време на секс. Ерогенната зона на Раците са гърдите. Лъв Лъвовете обичат лукса и блясъка. Заведете ги на красиви места, може и сред природата, намалете светлината, налейте им чаша вино и ги облейте с ласки. С други думи поглезете ги, те са царете сред животните. Не бързайте, защото лъвовете знаят точно какво искат. Обичат да учат нови неща и да са в крак с нещата, включително и в секса. Никога няма да останат във връзка или брак без емоции. Ерогенната зона на Лъва е гърбът. Дева Девите са привлечени от всеки, който има чар, грация. Държат на изключителната чистоплътност на партньора си. Обикновено имат хубави устни и умеят да се целуват добре. Ако се окажете в леглото с представител/ка на този зодиакален знак, то вашата цел трябва да е зоната около пъпчето. Везни Везните обичат да поддържат баланс, така че обикновено мислят за желанията и на двамата партньори. Обожават съблазняването, любовната игра и дългия интересен разговор, водещ до горещи страсти. Ако всичко това бъде постигнато в подходяща обстановка, се получава взривоопасна комбинация! Везните обичат да имат до себе си надарен и привлекателен партньор, защото усещат, че те представляват абсолютно същото. При този знак няма как да минете без еротика с всички нейни спомагателни атрибути от секс шопа. Ерогенните зони на Везните са долната част на гърба и дупето. Скорпион Скорпионите са императорите в леглото. Представителите на този зодиакален знак могат да се похвалят с активно еротично въображение. За тях не съществуват бариери. Харесва им да са доминиращи в секса. Изпитват нужда от него колкото и от въздуха, който дишат. Ерогенната им зона са половите органи. Стрелец Стрелецът е от групата на огнените знаци, поне що се отнася до секса! Стрелецът никак не е срамежлив и може да бъде описан, точно както го изобразяват - полузвяр, получовек. Той определено е супер животински любовник. Стрелците обичат да правят много, ама наистина много секс, но се стремят това по никакъв начин да не пречи на богатия им социален живот. Представителите на тази зодия винаги са готови да изпробват нещо ново. Ерогенната им зона са бедрата. Козирозите определено знаят как да флиртуват и да съблазняват. Те имат огромен еротичен потенциал, но в същото време са изключително принципни и консервативни. Не са привърженици на секса за една нощ, предпочитат сериозните взаимоотношения. Козирозите харесват ласките около пъпа и коленете, както и масажите, които започват от кръста нагоре. Водолей Водолеите определено обичат да правят секс. Ако може – всеки ден! По този начин те доказват любовта си. Или поне така си мислят. Водолеите обичат да бъдат галени по цялото тяло, като най-голямо удоволствие им доставят ласките по прасците и глезените. Риби Рибите са чувствителни – представителите на тази зодия не правят секс, те правят любов. Обичат нежните ласки на фона на хубава музика и с чаша вино. Лесно се отегчават и губят интерес. Склонни са към паралелни връзки, преди всичко за секс. Ерогенната зона на Рибите са стъпалата.", "date": "2018.02.01", "title": "Секс тайните на зодиите! Ето кой какво обича в леглото"}
{"url": "http://pik.bg/%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%81%D1%8A%D0%B1%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D1%82%D0%B0%D1%80%D0%B8-%D0%B3%D1%83%D0%BC%D0%B8-%D0%B2-%D1%81%D0%BE%D1%84%D0%B8%D1%8F-news723900.html", "text": "Акцията на Столичния инспекторат по събиране на стари гуми от домакинствата ще продължи на 2, 3 и 4 февруари в район \"Искър\". Това съобщиха от пресцентъра на Столична община. Инициативата е насочена към намаляване на достъпа до гуми с цел нерегламентирано изгаряне. До момента, в резултат на отделните акции за събиране на гуми в различни райони на СО, вече са събрани над 4000 гуми, които ще бъдат транспортирани за последващо оползотворяване. 1. ж.к. \"Дружба\" 1 част – ул. \"Иван Арабаджията\", западно от ресторант \"Милениум\" на паркинга 2. ж.к. \"Дружба\" 2 – бул. \"Копенхаген\" и бул. \"Проф. Цветан Лазаров\", западно от \"РОССА\" 3. за с. Бусманци, кв. \"Абдовица\" и кв.\" Миленков\", северозападно от моста за с. Бусманци и източно от ул. \"Васил Златарев\" 4. бул. \"Амстердам\" – срещу Тържище София.", "date": "2018.02.01", "title": "Продължава събирането на стари гуми в София"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%B0%D0%B3%D1%80%D0%B5%D1%81%D0%B8%D1%8F-%D1%83%D1%87%D0%B5%D0%BD%D0%B8%D0%BA-%D0%BE%D1%82-%D0%B4%D0%BE%D0%BC-%D0%B7%D0%B0-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%BD%D0%B0%D1%81%D1%82%D0%B0%D0%BD%D1%8F%D0%B2%D0%B0%D0%BD%D0%B5-%D0%B2-%D1%81%D0%BC%D0%BE%D0%BB%D1%8F%D0%BD-%D0%BF%D1%80%D0%B5%D0%B1%D0%B8%D0%BB-8-%D0%B4%D1%83%D1%88%D0%B8-%D0%BE%D1%82-%D0%BF%D0%B5%D1%80%D1%81%D0%BE%D0%BD%D0%B0%D0%BB%D0%B0-news723960.html", "text": "Нови зловещи разкрития за насилие излизат наяве в Центъра за настаняване от семеен тип за деца и младежи с увреждания в Смолян, информира Дарик. От тях става ясно, че ученик е нанесъл побой на осем души от персонала. Пострадали са три детегледачки, социален работник, две готвачки и две хигиенистки, като някои от тях бяха хоспитализирани за лечение. От документа става ясно, че въпросният ученик е упражнявал тежка форма на физическа агресия и многократно е упражнявал насилие над децата и персонала. Тези факти стават ясни от докладната записка на кмета на община Смолян Николай Мелемов, с която се иска от местния парламент, въпросният център да е преустроен в такъв, за деца и младежи без увреждания. Това са част от мотивите, както и липсата на персонал, което пък се отразява и на качеството на предлаганата услуга, за вземането на решението за преустройствата на центъра. Припомняме ви, че през септември излезе наяве един от въпросните случаи на нападение на персонала, когато 16 – годишният ученик нападна възпитателка с лопата и в последствие жената бе приета в болница. След това имаше агресия от негова страна към дете от центъра, който също прояви такава към човек от персонала.", "date": "2018.02.01", "title": "ЖЕСТОКА АГРЕСИЯ! Ученик от Дом за временно настаняване в Смолян пребил 8 души от персонала"}
{"url": "http://pik.bg/%D0%BF%D0%BE-%D0%BC%D0%B0%D0%BA%D0%B0%D1%80%D0%B5%D0%BD%D0%BA%D0%BE-%D1%88%D0%B0%D0%BC%D0%B0%D1%80%D0%BE%D1%81%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B5%D1%86%D0%B0%D1%82%D0%B0-%D0%B2-%D0%B1%D1%83%D1%80%D0%B3%D0%B0%D1%81---%D1%83%D1%80%D0%BE%D0%BA-%D0%BF%D0%BE-%D1%82%D0%B0%D0%BD%D1%86%D0%B8-%D1%81-%D0%BF%D1%80%D1%8A%D1%87%D0%BA%D0%B8-%D0%B2%D0%B0%D0%BB%D1%8F%D1%82-%D1%81%D1%82%D1%80%D0%B0%D0%BD%D0%BD%D0%B8-%D0%BE%D0%B1%D1%8F%D1%81%D0%BD-news723951.html", "text": "Шамаросването на деца в детска градина \"Брезичка\" в Бургас било с профилактична цел. Дори нещо повече, изобщо не било бой, а танц на колашари с 21 пръчки. Това странно обяснение даде една от възпитателките, която вероятно е участвала в особените уроци. Пред камерата на Би Ти Ви тя направи кратко, но за сметка на това странно изказване и се шмугна обратно в сградата на детската градина. Очевидно в \"Брезичка\" шляпат децата с брезови пръчки по прочутия метод на Макаренко. След скандала в Габрово обаче сега и тях ги чака яка чистка - от учителките в групата до директорката, която гусна обясни, че е възмутена как може да се случва такова нещо. После изломоти, че не е знаела. А \"учителките по танци\" преди време са отказали категорично в групата им \"Мики Маус\", без майтап, така се казва, да се монтират камери. Защото прийомите, с които изграждат младите танцьори, трябва да останат фирмена тайна. Районна прокуратура – Бургас вече се самосезира по журналистически материали, показващи проявено насилие от страна на учителка в детска градина над деца. Изпълнението на проверката е възложено на служители на ОД на МВР – Бургас и Дирекция „Социално подпомагане“, Отдел „Закрила на детето“ гр. Бургас. В хода на проверката трябва да бъде установено на коя дата и къде са се случили събитията, съдържащи се в журналистическите материали; кои са възпитателките (учителките), извършили противозаконните действия, нарушаващи телесната неприкосновеност на малолетните, кои са децата. Проверката трябва да установи кои са родителите на малолетните и от тях да бъдат снети писмени сведения, с оглед изясняване на следните обстоятелства: констатирани ли са увреждания по тялото и лицата на децата, преглеждани ли са те от съдебен лекар; в тази връзка при установяване на документи, удостоверяващи телесни увреждания - да бъдат приложени по проверката; споделяли ли са децата за инцидента, запознати ли са родителите със случилото се; какво точно са споделили децата и уведомено ли е за това ръководството на детската градина, органите на МВР и социалните служби, съобщава \"Флагман\". Трябва да бъдат разпитани и всички учители, медицински работници и директора на детската градина с оглед предмета на проверката. На Дирекция „Социално подпомагане“, Отдел „Закрила на детето“ е разпоредено да изготви доклад, с оглед изложеното в журналистическите материали. Проверката трябва да бъде извършена в срок от 10 дни. След приключване на проверката установеното по нея трябва да бъде докладвано на наблюдаващия прокурор, който да предприеме последващи действия.", "date": "2018.02.01", "title": "ПО МАКАРЕНКО! Шамаросването на децата в Бургас - урок по танци с пръчки! Валят странни обяснения за терора, прокуратурата емна учителките (ВИДЕО)"}
{"url": "http://pik.bg/%D0%B3%D1%80%D0%B5%D0%B4%D0%B0-%D1%81%D0%BA%D0%BE%D0%B1%D0%B0%D1%80%D0%B8-%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D1%82%D0%B8%D1%82%D0%B8-%D0%BF%D0%B0%D0%BF%D0%B0%D0%B7%D0%BE%D0%B2---%D0%B3%D0%BB%D0%BE%D0%B1%D0%B0%D1%82%D0%B0-%D0%BD%D0%B5-%D0%BC%D1%83-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0-news723946.html", "text": "Селекционерът на баскетболния тим Левски Тити Папазов бе закопчан насред София. Емоционалният треньор, който често се изявява и различни тв шоупрограми, както и в политически инициативи, бе засечен да прави опити да се изясни със служителите на столична община за скобата. Очевидно треньорът не бе съгласен, че закопчаха автомобила му. Вместо да ревне по традиция, Тити започна сериозна разправия със скобарите, а накрая ръкомахаше и като на мач, пише \"Хотарена\". Това обаче не смути служителите, които невъзмутимо изчакаха да приключи словоизлиянията си и да си плати глобата. Едва тогава той получи колата си обратно.", "date": "2018.02.01", "title": "ГРЕДА! Скобари закопчаха Тити Папазов - глобата не му се размина"}
{"url": "http://pik.bg/%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0-%D0%B2-%D1%82%D1%83%D1%80%D1%86%D0%B8%D1%8F-%D0%B0%D0%B2%D1%82%D0%BE%D0%B1%D1%83%D1%81-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D1%81%D0%BF%D0%B8%D1%80%D0%BA%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D1%81%D0%B0-%D1%82%D1%80%D0%B8-news723972.html", "text": "Трима души са загинали, след като автобус от градския транспорт се е врязал в спирка в истанбулския квартал Юскюдар, съобщава турската частна телевизия НТВ. Има и ранени хора при инцидента. Автобусът се е движил с висока скорост и е блъснал чакащи на спирката хора. По първоначални данни две от жертвите на катастрофа са жени. Броят на пострадалите не е известен засега. На мястото незабавно са били изпратени линейки и полицейски екипи. Районът е отцепен за движение на хора и автомобили. Според очевидци причината за инцидента е високата скорост, с която автобусът се е движил.", "date": "2018.02.01", "title": "КАСАПНИЦА В ТУРЦИЯ! Автобус се вряза в спирка, жертвите са три"}
{"url": "http://pik.bg/%D0%BF%D1%8A%D1%80%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B0%D0%BA%D1%86%D0%B8%D1%8F%D1%82%D0%B0-%D0%B2-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BA%D0%BC%D0%B5%D1%82%D0%B0-%D0%BC%D0%B0%D1%80%D0%B8%D0%BD-%D1%80%D0%B0%D1%87%D0%B5%D0%B2-news723966.html", "text": "Кметът на Септември Марин Рачев е бил задържан пред кафене на ул.“Георги Бенковски“ в Пазарджик и качен в полицейски автомобил. Сградата на общината в Септември е блокирана от полиция и спецполицаи извеждат служителите навън, предава \"Монитор\" По неофициална информация тече претърсване и изземване на документи от кабинета на кмета Марин Рачев. Обискира се и офисът, където се помещава фирмата на съпругата му Васка Рачева. Патрулни автомобили на полицията има и пред две сгради на ул. „Гурко”, в близост до кръговото кръстовище срещу Минералната баня. Акцията е на Специализираната прокуратура, която провежда интензивни процесуално-следствени действия по досъдебно производство за корупционно престъпление. С предварително разрешение от Специализирания наказателен съд се извършват претърсвания в служебни помещения в сградата на Община Септември и в лични домове и офиси на търговски дружества, обясни Арнаудова. Това е първото досъдебно производство, по което явно се извършват действия от Специализираната прокуратура срещу кмет за корупционно престъпление, с оглед новите изменения в НПК от месец ноември, които дадоха възможност в Специализираната прокуратура да се разследват такива дела. От миналия август кметът на община Септември Марин Рачев е с повдигнато обвинение за данъчно престъпление с нанесени щети за бюджета в размер на около 13 млн. лева. Преписката е започната в Окръжната прокуратура в Пазарджик, откъдето е прехвърлена по компетентност към СГП, където има специализиран отдел за данъчни престъпления.", "date": "2018.02.01", "title": "ПЪРВИ ПОДРОБНОСТИ ЗА АКЦИЯТА В СЕПТЕМВРИ! Арестуваха кмета Марин Рачев"}
{"url": "http://pik.bg/%D0%B2-%D0%B3%D1%8A%D1%80%D1%86%D0%B8%D1%8F-%D0%BD%D0%B5-%D1%81%D0%B5-%D1%88%D0%B5%D0%B3%D1%83%D0%B2%D0%B0%D1%82-%D0%BD%D0%B0%D0%BB%D0%B0%D0%B3%D0%B0%D1%82-%D0%B7%D0%B2%D0%B5%D1%80%D1%81%D0%BA%D0%B8-%D0%B3%D0%BB%D0%BE%D0%B1%D0%B8-%D0%BD%D0%B0-%D0%BF%D1%83%D1%88%D0%B5%D1%89%D0%B8%D1%82%D0%B5-%D0%B2-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-news723956.html", "text": "Здравното министерство на Гърция е поискало от органите на реда да засилят проверките и да налагат глоби на онези водачи и пътуващи в моторни превозни средства, които пушат по време на движение и в присъствието на деца в колите, предаде БНТ, цитирайки гръцката държавна телевизия ЕРТ. Ведомството е издало циркулярно писмо, с което изисква от компетентните власти да приложат в цялата му строгост закона, забраняващ пушенето на обществени места. В писмото е предвидена глоба от 1500 евро за всеки, който пуши в автомобил, независимо дали е водач или не, като глобата е двойно по-голяма и стига до три хиляди евро, ако пушещият кара държавен автомобил.", "date": "2018.02.01", "title": "В ГЪРЦИЯ НЕ СЕ ШЕГУВАТ! Налагат зверски глоби на пушещите в автомобили"}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D0%B5%D0%BA%D1%88%D1%8A%D0%BD-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D1%81%D0%B8%D0%BC%D0%B8%D1%82%D0%BB%D0%B8-%D0%BF%D1%80%D0%B5%D0%B1%D0%B8-%D0%BF%D1%80%D0%B5%D1%81%D0%B0%D1%82%D0%B0%D1%88%D0%B5%D1%82%D0%BE-%D0%BD%D0%B0-%D0%BF%D0%B8%D1%80%D0%B8%D0%BD-news723974.html", "text": "Страшен екшън се е разиграл на селския стадион в Крупник между кмета на Симитли Апостол Апостолов и пресаташето на ОФК Пирин (Благоевград) Велислав Елезов. За това алармира самият Елезов в профила си в социалнта мрежа Фейсбука. По думите му Апостолов го е нападнал в гръб с шутове, а след това му нанесъл и удари по главата. Пресаташето на благоевградския отбор разкрива, че по-рано днес е входирал жалба в полицията срещу градоначалника на Симитли.", "date": "2018.02.01", "title": "СТРАШЕН ЕКШЪН! Кметът на Симитли преби пресаташето на Пирин"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BE%D0%B1%D1%8F%D0%B2%D0%B8%D1%85%D0%B0-%D0%B7%D0%B0%D0%BF%D0%BB%D0%B0%D1%82%D0%B0%D1%82%D0%B0-%D0%BD%D0%B0-%D0%B1%D0%B5%D1%80%D0%B1%D0%B0%D1%82%D0%BE%D0%B2-%D0%B2-%D0%BA%D0%B5%D1%80%D0%B0%D0%BB%D0%B0-%D0%B4%D0%B2%D0%B0%D0%BC%D0%B0-%D0%BF%D0%B5%D1%87%D0%B5%D0%BB%D1%8F%D1%82-%D0%BF%D0%BE%D0%B2%D0%B5%D1%87%D0%B5-%D0%BF%D0%B0%D1%80%D0%B8-%D0%BE%D1%82-%D0%BC%D0%B8%D1%82%D0%BA%D0%BE-%D0%B2-%D0%B8%D0%BD%D0%B4%D0%B8-news723958.html", "text": "Индийската Суперлига взе решение всички заплати на футболистите в първенството да станат публично достояние. Информацията вече е достъпна чрез уебсайта на шампионата, а родната звезда Димитър Бербатов всъщност е един от най-скъпоплатените чужденци. Звездата на Керала Бластърс ще прибере еквивалента на 358 942 щатски долара, ако изпълни докрай 1-годишния си контракт с Керала Бластърс. Шокиращо или не, той не е най-скъпоплатеният чужденец в Суперлигата. Пред него с 400 хиляди долара годишно се нарежда неговият добър приятел Роби Кийн, който защитава цветовете на шампиона АТК. Номер 1 по този показател е венецуелският нападател на Бенгалуру ФК Мику. 32-годишният южноамериканец прибира почти 500 хиляди долара. Разликата в заплащането между чужденците и индийските играчи на този етап е драстична. Най-добре платеният местен кадър е нападателят на Бенгалуру Сунил Чхетри, който прибира по 15 милиона рупии на сезон. Заплатата на Бербатов се равнява на 22 милиона рупии, докато тази на Мику стига 31,7 милиона рупии.", "date": "2018.02.01", "title": "ОФИЦИАЛНО! Обявиха заплатата на Бербатов в Керала, двама печелят повече пари от Митко в Индия"}
{"url": "http://pik.bg/%D0%B8%D1%81%D0%BA%D0%B0%D0%BC-%D0%BF%D0%BE%D0%BB%D0%B8%D1%82%D0%B8%D0%BA-%D0%BE%D1%82-%D0%B1%D1%80%D1%8E%D0%BA%D1%81%D0%B5%D0%BB-%D0%B4%D0%B0-%D0%B6%D0%B8%D0%B2%D0%B5%D0%B5-%D1%81-%D0%BC%D0%BE%D1%8F%D1%82%D0%B0-%D0%BF%D0%B5%D0%BD%D1%81%D0%B8%D1%8F-news723981.html", "text": "Започва европредседателството на България за шест месеца. Това е изключителен шанс, и какво от това, за българите? В деня на откриването имаше девет протеста по различни поводи. Може би защото хората искат да озвучат повече проблемите си пред Европа. Слушам мнението на член на правителството, която казва, че „да стачкуваш сега, е все едно да се оплачеш на арменския поп“. На европейските гости въобще нямало да им направи впечатление, защото те били виждали всякакви неща в страните си. Вътрешните проблеми не касаели европейските лидери, а трябвало през тези шест месеца да се решават проблемите в Европа. Аз обаче се питам – нима най-ниските заплати и пенсии у нас, високите цени спрямо доходите, проблемите в здравеопазването, образованието и навсякъде, които са характерни за България, не са част от проблемите на Европа? Почти 30 години демокрация, а ние продължаваме да летим към дъното. Не е ли точно сега времето, в което нашите политици да извоюват по-добър живот точно за българите, които са най-бедните в Европа, с предимство пред останалите граждани на Стария континент. Защо ние не си признаем най-после, че народът ни живее на ръба, а все се представяме, че имаме нисък бюджетен дефицит. Може би сега е времето европейците да видят, че с нашите пенсии нито един от тях няма да доживее старините си, а ние сме още тук и се молим някой да ни забележи и промени живота ни от форма на оцеляване на достойни старини. Политиците все говорят за младите, но ние сме също тук. Политиците казват, че България е в растеж. Е, тогава повишете доходите на всички работещи и на всички пенсионери. Направете го с размери като в европейските държави, та да го почувстваме този официален растеж по джобовете си. В. Александрова, София", "date": "2018.02.01", "title": "Искам политик от Брюксел да живее с моята пенсия"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BD%D0%B8%D0%BD%D0%BE%D0%B2%D0%B0-%D1%81-%D0%BF%D0%BE%D1%80%D0%B5%D0%B4%D0%BD%D0%B0-%D0%B4%D0%B2%D0%BE%D0%B9%D0%BD%D0%B0-%D0%BB%D1%8A%D0%B6%D0%B0-%D0%B7%D0%B0-%D1%82%D1%80%D0%B5%D1%82%D0%B8%D1%8F-%D0%BF%D0%BE%D0%BB-%D0%B8-%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2---%D0%B5%D1%82%D0%BE-%D0%BA%D0%B0%D0%BA-%D0%B5--news723967.html", "text": "Тънка игра с процедурата и непознаване на правилата за работа на структурите на ПЕС от широката общественост дават възможност на лидера на БСП Корнелия Нинова да твърди, че не е подкрепила Конвенцията за борба с насилието срещу жените и децата, по известна у нас като Истанбулската конвенция. Това разясниха пред ПИК отлично информирани източници от ПЕС. Истината е, че на заседанието на Консултативния съвет на ПЕС, което е гласувало резолюцията за приемането на тази конвенция, Корнелия Нинова е подкрепила документа! Това е  станало на 1 декември миналата година. Това става ясно, ако се познават процедурите на КС на ПЕС. Самата регистрация на делегациите, които участват в заседанието на Консултативния съвет, се приема като глас \"за\" приемането на въпросната резолюция. А правото на глас делегациите получават, ако съответната партия е платила членския си внос, какъвто е слуая с БСП. Тоест - ако даден член се регистрира в заседанието и след това не гласува с \"въздържал се\" или \"против\", гласът му се приема като положителен \"за\", обсъжданата точка. Доокументът е бил обсъждан на работна закуска, почти плавно прераснала в работен обяд, на който в присъствието на Корнелия Нинова е говорил и президентът на ПЕС Сергей Станишев. Самата Нинова също е говорила, но не е казала нищо срещу частта за конвенцията в резолюцията, а се е изказала за различните цени на стоките в страните от ЕС, разкриват присъствали от ПЕС. Близо до Нинова е седяла и шефката на женската организация на ПЕС Зита Гурмай, която е най-ревностната защитничка на документа и изпрати вчера яростно писмо до лидерката на БСП (ВИЖТЕ В ОЩЕ ПО ТЕМАТА). По правилата на КС на ПЕС при гласуването на документа никога не се гласува \"за\", тъй като с регистрацията вече се смята, че е даден такъв глас. Пита се само за гласовете \"против\" и \"въздържал се\". Така например шведската делегация категорично е гласувала против частта в резолюцията общ фиинансов министър за целия ЕС. Иначе документът е бил тотално подкрепен от всички участници в заседанието на Консултативния съвет на ПЕС. В него в прав текст се казва, че трябва да се разреши на \"хора с различна сексуална ориентация да се женят и да създават семейство\". А в точка трета от общо 6-те точки се настоява партиите от ПЕС \"да окажат натиск върху всички страни в ЕС и извън общността да одобрят и да изпълнят конвенцията\". Припомняме, че вчера Зита Гурмай е изпратила гневно писмо на Нинова, което макар да започва с обръщението \"Скъпа другарко Нинова\", изразява крайното ѝ възмущение, че българската социалистка нито веднъж не се е изказала срещу конвенцията и я е подкрепила със самото си присъствие на това заседание, а сега се извърна. В края на писмото Гурмай заявява, че евросоциалистите ще преосмислят поведението си спрямо Нинова. Така че лидерката на БСП трябва да се извини на всички заради поредната си лъжа, категорични са евросоциалисти. Тя е подкрепила не само конвенцията за правото на хомосексуалните да сключват брак и да създават семейства, но и решението на социалистите да оказват натиск в Европа и по света за приемането на тези правила в съответното национално законодателство. Така че сегашното поведение на Нинова спрямо конценцията е абсолюютно необяснимо, както стана ясно и от изявленията на президента на ПЕС и неин съпартиец Сергей Станишев, с когото се скараха на едно от последните заседания на Националния съвет на БСП. Това прави и обвиненията на Нинова спрямо шефа на парламентарната група на ГЕРБ Цветан Цветанов, че лъже за нейната подкрепа към конвенцията, абсолютно несъстоятелни или, по-точно, поредната ѝ двойна лъжа - и за подкрепата ѝ за конвенцията, и за твърденията на Цветанов.", "date": "2018.02.01", "title": "РАЗКРИТИЕ НА ПИК! Нинова с поредна двойна лъжа за \"третия пол\" и Цветан Цветанов - ето как е гласувала на заседание на ПЕС за гей браковете"}
{"url": "http://pik.bg/%D1%83%D0%B4%D0%B0%D1%80-%D1%80%D0%B0%D0%B7%D0%B1%D0%B8%D1%85%D0%B0-%D0%BD%D0%B0%D1%80%D0%BA%D0%BE%D0%BB%D0%B0%D0%B1%D0%BE%D1%80%D0%B0%D1%82%D0%BE%D1%80%D0%B8%D1%8F-%D0%B2-%D1%81%D0%BB%D0%B8%D0%B2%D0%B5%D0%BD-%D0%BF%D0%B5%D1%82%D0%B8%D0%BC%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D1%81%D0%BD%D0%B8%D0%BC%D0%BA%D0%B8-news723955.html", "text": "На 30 януари екипи на ОДМВР-Сливен от сектор „Противодействие на криминалната престъпност“, Специализираното тактическо звено за бързи действия и сектор „Криминална полиция“ към РУ-Сливен проверили адрес в квартал „Ново село“ в областния град Сливен. На място, в момент на сделка са задържани трима мъже - криминално проявените Р.Д. (49г.), А.А. (36г.), С.Л. (29г.) и две жени, на 23 и 30 години, всички от град Сливен, уточняват от МВР. В хода на процесуално-следствените действия полицейските служители иззели от задържаните около 30 г. жълтеникаво вещество на кристали, реагирало при полевия тест на метамфетамин и около 15 г. суха зелена листна маса канабис. От мястото са иззети прекурсори и други вещества, предмети и компоненти, необходими за производство на високорискови синтетични наркотици. Петимата са задържани за 24 часа. Уведомена е Окръжна прокуратура-Сливен. Образувано е досъдебно производство. С прокурорско разпореждане за 72 часа е задържан 49-годишният Р.Д., многократно регистриран и осъждан за разпространение и притежание на наркотични вещества. Работата по случая продължават разследващ полицай  и служители на сектор „Противодействие на криминалната престъпност“ към ОДМВР-Сливен. От началото на 2018 г. в поделенията на ОДМВР-Сливен са задържани общо 45 д.  за притежание и разпространение на наркотични вещества. Образувани са 28 досъдебни производства. На територията на Сливен, Нова Загора, Котел и Твърдица полицейски патрули ежедневно извършват проверки и  осъществяват контрол за противодействие на престъпления, свързани с наркотици.", "date": "2018.02.01", "title": "УДАР! Разбиха нарколаборатория в Сливен, петима в ареста (СНИМКИ)"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D1%88%D0%B5%D1%84%D0%BA%D0%B0%D1%82%D0%B0-%D0%BD%D0%B0-%D1%84%D0%BE%D0%BD%D0%B4%D0%B0%D1%86%D0%B8%D1%8F-%D1%85%D0%B0%D0%BD%D1%81-%D0%B7%D0%B0%D0%B9%D0%B4%D0%B5%D0%BB-%D0%B8-%D1%81-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B0-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B1%D0%B0%D0%B2-news723990.html", "text": "Срещнах се с проф. Урсула Менле, председател на фондация \"Ханс Зайдел\" и с Барбара Шретер, директор на представителството на Бавария в Брюксел. Това написа на страницата си във Фейсбук преди минути премиерът Бойко Борисов. Той е в Брюксел за официалното откриване на българското европредседателство, което ще бъде тази вечер.", "date": "2018.02.01", "title": "Борисов се срещна с шефката на фондация \"Ханс Зайдел\" и с директора на правителството на Бавария в Брюксел"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B3%D0%B2%D0%B0-%D0%BA%D0%BC%D0%B5%D1%82%D0%B0-%D0%BD%D0%B0-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D1%81%D0%BB%D0%B5%D0%B4%D0%BE%D0%B2%D0%B0%D1%82%D0%B5%D0%BB%D0%B8-%D0%B8%D0%B7%D0%BD%D0%B0%D1%81%D1%8F%D1%82-%D1%87%D1%83%D0%B2%D0%B0%D0%BB%D0%B8-%D1%81-%D0%B4%D0%BE%D0%BA-news723983.html", "text": "Полицаи и представители на Комисията за противодействие на корупцията изведоха  от сградата на Община Септември кмета Марин Рачев, предаде радио \"Фокус“-Пазарджик. Пред журналисти пък Марин Рачев каза, че не е бил арестуван сутринта, но е бил в Общината, където е съдействал на органите на разследването и сега заминава, за да бъде разпитан. Кметът допълни още, че разчита на органите на следствието и прокуратурата, вярва в правосъдието и в това, че ще бъде установена истината по случая, по който е разследван. Според информациите, акцията в Общината в започнала около 6 часа тази сутрин. Следователите са изнесли чували с документи и компютри от сградата. От август миналата година Рачев е с повдигнато обвинение за данъчно престъпление с нанесени щети за бюджета в размер на около 13 млн. лева. \"Срещу кмета на община Септември Марин Рачев ще бъдат повдигнати 2 обвинения\", съобщи на пресконференция в Общината говорителят на главния прокурор Румяна Арнаудова. Първото обвинение е за умишлена безстопанственост по чл. 219, ал. 3 от Наказателния кодекс. Арнаудова обясни, че става дума за 7 сделки, при които са сключени договори по реда на Закона за обществените поръчки от месец март 2016г. до месец март 2017г. \"Кметът Марин Рачев не е упражнил достатъчен контрол върху длъжностно лице, което е извършвало строително-монтажни работи. Тези дейности са извършени некачествено или непълно от дружество, собственик на което е роднина на кмета. Изписвани са средства за ремонти на улици както в град Септември, така и в село Семчиново, като са нанесени щети за около 100 хил. лева\". Второто обвинение е за сключване на неизгодна сделка през март 2017 г., когато кметът е закупил от дружество имот, който преди това е ползвал (преди да бъде кмет), на стойност, надвишаваща със 100 хил. лева стойността на имота. Обвиненията ще бъдат повдигнати утре от Специализираната прокуратура.", "date": "2018.02.01", "title": "ГОРЕЩИ ПОДРОБНОСТИ! Прокуратурата погва кмета на Септември, следователи изнасят чували с документи от общината"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B8%D1%81%D0%BA%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%B3%D0%B5%D0%B9-%D0%B1%D1%80%D0%B0%D0%BA%D0%BE%D0%B2%D0%B5%D1%82%D0%B5-%D0%B8-%D0%B4%D0%B6%D0%B5%D0%BD%D0%B4%D1%8A%D1%80%D0%B8%D1%82%D0%B5-%D0%B5%D1%82%D0%BE-%D0%B3%D0%B8-%D0%B2%D1%8A%D0%BF%D1%80%D0%BE%D1%81%D0%B8%D1%82%D0%B5-%D0%BD%D0%B0--news724013.html", "text": "Председателят на ВМРО Красимир Каракачанов заяви, че предизвиква референдум срещу гей браковете и джендър понятията в образователната и правната система на България. „Тези въпроси трябва да бъдат цялостно решени и т.нар. Истанбулската конвенция е само повод за допитване до народа. Тя не може да бъде единствена тема на Референдум, който касае бъдещето на моралната, правната и религиозната и националната идентичност на България“, заявява в позиция до медиите лидерът на ВМРО, заместник министър-председател и министър на отбраната Красимир Каракачанов. Формулировката на въпроса на БСП „Против ли сте ратификацията на т.нар. Истанбулска конвенция?“ може да бъде основателно оспорена в Конституционния съд, тъй като за легитимно юридически заглавие се смята официалното, а именно - Конвенцията на съвета на Европа за превенция и борба с насилието над жени и домашното насилие. Самият въпрос е прекалено детайлен и няма да има правни последици за българското законодателство извън обхвата на Истанбулската конвенция. Очевидно е, че обществото в огромната си част категорично отхвърля термини като „социален пол“ и политики като „джендър обучение“ и т.н. Още по-малко е склонно такива да бъдат допуснати в детските градини, училищата и университетите. От публичния дебат става напълно ясно, че българите не одобряват гей браковете и че има ясни настроения всички тези въпроси да бъдат поставени в тяхната цялост. Въпросите, които вълнуват българското общество и които предлагам да бъдат поставени за гласуване от един национален референдум, са следните: 1. Съгласни ли сте с въвеждането на трети пол, социален пол и джендър идентичност в българското законодателство? 2. Съгласни ли сте да се въведе джендър обучение в българската образователна система? 3. Съгласни ли сте с признаването на еднополови бракове в България? Призовавам председателите на всички парламентарно представени партии, в удобно за тях време, да започнем консултации и да откликнем държавнически на гласа на народа.", "date": "2018.02.01", "title": "ПЪРВО В ПИК! Каракачанов иска референдум за гей браковете и джендърите! Ето ги въпросите на вицепремиера"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B2%D0%B0%D0%B6%D0%BD%D0%B0-%D1%80%D0%B5%D1%87-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B5-%D0%B5-%D0%B2-%D1%88%D0%B5%D0%BD%D0%B3%D0%B5%D0%BD-%D0%B0-%D0%B3%D1%8A%D1%80%D1%86%D0%B8%D1%8F-%D0%B5---news724027.html", "text": "Премиерът Бойко Борисов изнася важна реч в Брюксел. \"Затвори ли да вдигнем, мигрантите не искат да остават в България\", заяви той в началото. Темата е бежанците. Борисов обясни, че трябва ясно да се разделят - такива, които бягат от войната и дружгите - икономическите мигранти. Благодаря на баварците, 2 са темите, които представляват някакъв интерес за вас - сигурност и миграция. Не използвам силен израз, защото доста години присъствам на съвети и срещи. Толкова тежки обиди и квалификации не съм допускал, че могат да бъдат произнасяни публично от страни-членки. Разбира се, България е пример. Има държави в ЕС, чиито управления станаха коренно различни от традиционните само заради мигрантската вълна\", заяви премиерът Бойко Борисов в Брюксел, където пристигна днес за официалния концерт по повод откриването на Българското председателство на Съвета на ЕС. \"Истината е, че войните, които се проведоха, донесоха огромни щети. Външната ни дипломация се провали в цялата си част - милиони жертви, опустошени държави\", добави той. \"Всеки, който се занимава със строителство, може да си представи колко трилиони долари или евра са нужни за възстановяването на Афганистан, Сирия. Ако тук ни целят с ракети сега, и ние ще бягаме. Провалът ни е във външната политика, всичко се обърна и дойде като проблем в Европа. Това са истините и до този момент никой не е могъл да ме обори\", каза още Борисов. Българският данъкоплатец дава стотици милиони за европейската сигурност. Релокацията не работи, тези хора искат да дойдат в Германия, те не искат да стоят в България. Прибираме ги, те пак бягат. Другият въпрос за релокацията е да направим затвори, това обаче няма как да стане заради хуманността, допълни той. Виждате как преминаха изборите, дори виждате една Германия, която винаги е била пример, месеци наред не може да състави правителство заради проблема с мигрантите. В Австрия е същото, в Унгария също, посочи още Борисов. За да защитим това, което в различни региони се причинява, вадим от нашите пари. Трябва да се продължи споразумението с Турция. Без това споразумение Европа няма шанс да се справи, отсече Борисов. На границата трябва да се хвърлят усилията да се разделят едните от другите и да се изградят центрове за сигурност, посочи премиерът. Той посочи, че не харесва терминът Западни Балкани, защото Балканите са едни. Няма как Македония да тръгне напред, докато не се реши проблемът с името, отсече той. Според премиера България може да бъде неформален лидер в момента на Балканите, иначе не е възможно, защото всички страни са \"велики\". Трябва да дадем перспектива на всички на Балканите, не можем да оставим черни дупки. В Словения и Хърватия стигнаха чак до съдилища за едно малко заливче, което е 0,6% от огромната ивица на Хърватия, даде за пример ситуацията между страните Борисов. Когато две страни-членки се карат, много трудно продаваме идеята, че вече сме мъдри на Балканите. И някой можел да каже: \"Те още тия старите се карат, а ти искаш нови да докараш.\" Кохезията е без алтернатива, не може да се пипа. Това е единствената възможност да се доближим до старите страни в Европа, и финансиране има, посочи още министър-председателя на България. Младите хора напуснаха пред 90-те години България, в страната останаха възрастни хора, но няма кой да събира пари за пенсиите им. Какво ще се случи с Балканите, ако квалифицираното население напуска, попита реторично Борисов. В България има мюсюлмани, имаме над 1300 джамии, имаме рядък пример за толерантност в страната. Такъв пример могат да бъдат и Балканите, смята премиерът Борисов.", "date": "2018.02.01", "title": "ИЗВЪНРЕДНО И ПЪРВО В ПИК! Борисов с важна реч в Брюксел: България не е в Шенген, а Гърция е - не е справедливо! (ОБНОВЕНА/ВИДЕО)"}
{"url": "http://pik.bg/13-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D1%82%D0%B0%D0%BD%D1%8C%D0%BE-%D1%82%D0%B0%D0%BD%D0%B5%D0%B2-%D1%83%D0%B1%D0%B8%D0%BB-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D1%81%D0%B8-%D0%BF%D0%BE-%D1%87%D0%B0%D1%88%D0%BA%D0%B0-news723963.html", "text": "13 години и 4 месеца затвор е присъдата на 40-годишния Таньо Танев, който на 30 януари миналата година преби до смърт приятелката си по чашка Мариела Томова. Двамата пиели заедно от пет дни и вечерта на 30 януари Мариела му поискала пари. Той отказал и тя посегнала към чантичката му, за да си вземе сама. Това го вбесило. Той я съблякъл гола и започнал да я удря и да я рита. Мариела починала от тежките травми. Танев беше признат в извършването на умишлено убийство по особено мъчителен за жертвата начин, съобщава \"Марица\". След като призна вината си, изрази съжаление. Съдът му даде 20 години затвор, но заради направеното признание присъдата беше редуцирана с една трета.", "date": "2018.02.01", "title": "13 години затвор за Таньо Танев, убил приятелката си по чашка"}
{"url": "http://pik.bg/%D0%B4%D0%B8%D0%B2-%D0%B5%D0%BA%D1%88%D1%8A%D0%BD-%D1%81%D1%8A%D1%81-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%B3%D1%8A%D1%80%D0%BC%D0%B5%D0%BD-%D0%B8%D0%BC%D0%B0-%D1%80%D0%B0%D0%BD%D0%B5%D0%BD-%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-news724011.html", "text": "Със заповед за задържане до 24 часа, от полицейски служители на Районно управление на МВР-Гоце Делчев, е задържан К .И. /37 г./ от с. Гърмен. Около 10 часа на 31 януари 2018 г. в с. Гърмен между него и 28-годишен мъж от с. Гърмен е възникнал скандал и физическа саморазправа, при която К. И. е произвел два изстрела във въздуха със законно притежаван газов пистолет и е нанесъл удар в областта на главата на 28-годишния мъж, съобщиха от пресцентъра на МВР. В резултат на инцидента 28-годишният мъж е пострадал с порезна рана в областта на главата. Работата по случая продължава.", "date": "2018.02.01", "title": "Див екшън със стрелба в Гърмен, има ранен и арестуван"}
{"url": "http://pik.bg/%D1%82%D0%BE%D0%BF-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B7%D0%B0-%D0%BF%D1%8A%D1%80%D0%B2%D0%B8%D1%8F-%D0%B4%D0%B5%D0%BD-%D0%BE%D1%82-%D0%BD%D0%BE%D0%B2%D0%B8%D1%8F-%D0%BC%D0%B5%D1%81%D0%B5%D1%86-news723982.html", "text": "Постарайте се да приключите изостаналите служебни задачи. Ако успеете да се справите по-рано след това може да се посветите на замислените начинания. Ваш колега иска съвет от вас за сериозен проблем, с който не може да се справи сам. Намерете време да го изслушате и да му помогнете, ако е във вашите възможности. Орисани сте да изживеете ден в който сте изпълнени с желание за работа. Освободете се с лекота от нежеланите приятелства. Бъдете внимателни и преценявайте добре всяка своя крачка, ако се налага да решавате дали да инвестирате в нова дейност или в разширяване бизнеса си. Ще се справите с всичките си служебни задачи. Сутринта е подходяща за делови срещи. Налага се да отхвърлите изостанали и вече проблемни служебни задачи. Имате възможност да се срещнете с влиятелни хора, които биха ви подкрепили в новите ви проекти. Предстоят ви неотложни срещи с новопостъпили колеги, които сте задължени да обучите. Предпазливостта в общуването с тях е задължителна. Трудностите няма да ви подминат, ако се впускате в начинания. Бъдете внимателни във всичко, което предприемате. Стабилизирайте постигнатите професионални резултати. Предпазливостта е задължителна за всички, но особено отговорни да бъдат работещите в сферата на търговията. Очаквайте значителни финансови постъпления. Те са доказателство за признание на професионалните ви успехи, заслужени с активна работа. Не надценявайте възможностите си в този ден. Пресметнете приходите си от миналия месец, за да разпределите разходите за този и следващия месец. До обед се примирете с неочаквани промени и изнервящи ви разговори. Не сте си отпочинали добре. Изключете съзнанието си от семейните си проблеми и успехът ще бъде с вас. Не пропускайте възможността да си осигурите приходи от изпълнението на нови служебни задачи. Не отказвайте помощ и приемете критиката. Разговаряйте с ваш колега и ще постигнете съгласие за обща дейност. Успехът ви следва, ако се занимавате с търговия. Очакват ви отлични приходи. С повече упоритост от ваша страна ще изкачите по-високо обществено стъпало. Бъдете внимателни при делови разговори, защото заради неподходящи контакти може и да се провалите. Няма да ви липсват нови служебни задачи през целия ден. Имате възможност да обсъдите договори, чрез които да подобрите финансовото си състояние през този месец. Ако планирате служебно пътуване днес или утре, преди края на работния ден проверете дали  ви очакват. Сутринта ще разговаряте насаме с ваш приятел на държавен пост, който ви предупреждава, да очаквате началото на икономически промени, които не са непредвидими, но изискват да сте прозорливи и предпазливи. Свързани са и с възможността да се изявите зад граница. Започнете с реализацията на бъдещите си планове. Емоцията ви пречи да прецените правилно хората срещу себе си, а вечерта ще се ядосвате, че са ви измамили и наранили, но сте си виновни сами. Почистете дома си от ненужните вещи, двора на къщата или лехите пред входната врата или в градинката, ако живеете в къща, дори и времето да е мразовито. Бъдете разумни и не прикривайте тревогите си в този ден. Осъществете на всяка цена планираните делови срещи. Заредени сте със сили и излъчвате чар и привлекателност. Денят е благоприятен за активна работа, затова не се отдавайте на мързел и разговори с вашите колеги. Подгответе се за нетърпяща отлагане работа, с която ще ви натоварят днес. Не се поддавайте на емоцията. Не се отказвайте от вашите цели. Успехът е с вас. При делови разговори, свързани със служебните ви задължения, не споделяйте за предстоящо подписване на дългосрочни договори, ако имате някакви съмнения в готовността ви да го сторите.", "date": "2018.02.01", "title": "Топ хороскопът на Алена за първия ден от новия месец "}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B5%D0%B8%D0%B1-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-news723987.html", "text": "Министър-председателят Бойко Борисов и президентът на Европейската инвестиционна банка Вернер Хойер обсъдиха възможностите за сътрудничество по проектите за свързаност на Западните Балкани и Европейския съюз. По време на срещата им в Брюксел премиерът аргументира необходимостта от партньорство, което да доведе до резултати, подпомагащи развитието на региона. Борисов даде пример с инициативите на Световната банка и Европейската банка за възстановяване и развитие. Той посочи, че срещата в София през декември с лидерите на страните от Западните Балкани, организирана от СБ, е завършила с конкретни финансови ангажименти. Предстоят и разговори по темата в Лондон с ръководството на ЕБВР. Вернер Хойер коментира, че интересът към региона е голям и от ЕИБ разглеждат дигиталната свързаност като основен приоритет. Той пое ангажимент от името на ръководството на банката да помагат за успеха на Българското председателство и неговите приоритети, които оцени високо. ЕИБ е банката, с която в България работим перфектно. За нас ще бъде чест, ако сте наши партньори по темата за Западните Балкани. Свързаността на инфраструктурата в региона е основа за неговото развитие и за европейската перспектива на страните, посочи премиерът Борисов. Той изрази готовност да запознае ръководството на ЕИБ с индивидуалните потребности в областта на инфраструктурата на всяка една държава и подчерта изключителната важност не само за региона, но и за цяла Европа, на трансевропейските коридори, чието изграждане се нуждае от допълнително финансиране.", "date": "2018.02.01", "title": "Премиерът Борисов и президентът на ЕИБ обсъдиха Западните Балкани"}
{"url": "http://pik.bg/%D0%BF%D0%BE%D1%87%D0%B5%D1%82%D0%BE%D1%85%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BA%D0%BE%D0%BC%D1%83%D0%BD%D0%B8%D0%B7%D0%BC%D0%B0-%D0%BF%D1%80%D0%B5%D0%B4-%D0%BD%D0%B4%D0%BA-%D1%81%D0%BD%D0%B8%D0%BC%D0%BA%D0%B8-news723988.html", "text": "Председателят на Народното събрание Цвета Караянчева и народни представители присъстваха на церемонията по отдаване на почит на жертвите на комунистическия режим пред параклиса и мемориалната стена до НДК. \"Важно е да направим така, че нашите деца да не забравят това, което се е случило тогава, за да не се повтарят никога подобни грешки\", отбеляза председателят на Народното събрание. По думите й на този ден трябва само да сведем глави и да кажем \"простете“. Цвета Караянчева припомни, че Народното събрание е осъдило комунистическия режим. От 2009 г. насам се правят реални стъпки за разкриване на истината за репресиите по времето на комунистическия режим, посочи тя и допълни, че през 2010 г. министърът на вътрешните работи е предал над 1 милион единици от Държавна сигурност в Комисията по досиетата. \"И днес поредната стъпка, която правим, е, че децата ни ще изучават комунистическия режим\", каза председателят на парламента и благодари за това на министъра на образованието и науката. На церемонията беше отслужен молебен в памет на жертвите на комунизма. След това бяха поднесени венци и цветя на мемориалната стена.", "date": "2018.02.01", "title": "Почетоха жертвите на комунизма пред НДК (СНИМКИ)"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BD%D0%BE%D0%B2%D0%B0-%D0%BF%D1%8A%D0%BA%D0%BB%D0%B5%D0%BD%D0%B0-%D0%B8%D0%B3%D1%80%D0%B0-%D0%B2-%D0%BD%D0%B5%D1%82%D0%B0-%D1%82%D0%BB%D0%B0%D1%81%D0%BA%D0%B0-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%B8-%D0%BA%D1%8A%D0%BC-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%BE-news723907.html", "text": "В интернет стремително популярност набира смъртоносно опасната „игра“ за тийнейджъри „Новият път“, чиято цел е да накара играча да се самоубие. Това пише украинското издание „Вести“. След като в интернет започнаха да се разпространяват така наричаните групи на смъртта, в социалните мрежи започнаха внимателно да следят за блокирането на групи на самоубийствена тематика. Въпреки това пъклените мозъци намират все по-нови начини да въвличат децата в играта, заобикаляйки всички забрани и ограничения. Сега за участие във „флашмоба“ на смъртта не е необходимо да се влиза в група – вместо това младежите общуват с помощта на „позивни“ и асоциативни изображения. Те публикуват в профилите си определени картинки и хаштагове, за да може админът на играта да разпознае потенциалните участници. За това, че детето, вероятно, е въвлечено в самоубийствената „игра“, може да свидетелства аватар с червена пентаграма на черен фон. Правилата на „Новия път“ по нищо съществено не се различават от печално известната „Син кит“: модераторът дава на „играчите“ задачи, целта на които е да докара човека до самоубийство. Подрастващите, в частност, са карани да се самонараняват и да пращат снимки на админа на играта. Да се открият и накажат организаторите на „играта“ на практика не е възможно, отбелязва се в статията, цитирана от Блиц. В повечето случаи няма как да се докаже съпричастността на определени лица до довеждането до самоубийство. „Това е утопия. Да се открие модератора е трудно, а и дори това да се направи, то почти е невъзможно да се докаже, че той е модераторът. Освен това, почти е недоказуем и фактът на опита за довеждане до самоубийство. Дори и ако делото като по чудо попадне в съда, всичките задържани ще бъдат пуснати“, казва директорът на лабораторията за компютърна криминалистика Сергей Прокопенко. По информация на изданието, в украинския регистър за съдебни решения са били намерени няколко дела, заведени по статията „Довеждане до самоубийство“. Но по нито едно от тях няма наказани. По-рано в мрежата активно се разпространяваше смъртоносно опасната игра „Син кит“, която склонява тийнейджърите към самоубийство. Участниците ползваха няколко хаштага, които ги препращаха към така наричаните групи на смъртта, които станаха причина за редица случаи на самоубийства сред непълнолетни из цял свят.", "date": "2018.02.01", "title": "ШОКИРАЩО! Нова пъклена игра в нета тласка тийнейджъри към самоубийство"}
{"url": "http://pik.bg/%D0%BF%D1%80%D0%BE%D1%82%D0%B8%D0%B2%D0%BD%D0%B8%D1%87%D0%BA%D0%B0%D1%82%D0%B0-%D0%BD%D0%B0-%D0%B7%D0%B8%D0%BC%D0%BD%D0%B8%D1%8F-%D1%82%D1%83%D1%80%D0%B8%D0%B7%D1%8A%D0%BC-%D1%83-%D0%BD%D0%B0%D1%81---%D0%BC%D0%B0%D1%80%D1%82%D0%B0-%D0%B3%D0%B5%D0%BE%D1%80%D0%B3%D0%B8%D0%B5%D0%B2%D0%B0-%D0%BE%D1%82-%D0%B4%D1%81%D0%B1-%D1%81%D0%BF%D1%83%D1%81%D0%BA%D0%B0-%D0%BF%D0%B8%D1%81%D1%82%D0%B8%D1%82%D0%B5-%D0%B2-%D0%B0%D0%BB%D0%BF%D0%B8%D1%82%D0%B5-news723927.html", "text": "Върлата противничка на развитието на зимния туризъм в България – Марта Георгиева от ДСБ разпуска, карайки ски във френските Алпи. Общинската съветничка се прочу с множество телевизионни участия, в които изрази крайни и не особено десни идеи относно българския туризъм, сред които бе дори национализирането на лифтовете на Витоша. Докато тече масираната политическа кампания, уронваща имиджа на България като туристическа дестинация, синьо-зелената активистка се хвали във Фейсбук, че кара ски в чужбина. Общинарката е избрала курорта Пюи Сен-Венсан, намиращ се във френския Национален парк Екрин. Мястото е популярно сред фрий райдъри, търсещи стръмни склонове и удобен транспорт до съоръженията, тъй като всички всички хотели и резиденции се намират на самите писти. Курортът Пюи Сен-Венсан разполага със 75 километра писти и седем седалкови лифта с капацитет 15 570 човека на час. Френският курорт, където е отседнала любимката на Иван Костов Марта Георгиева, се разпростира в Алпите на височина 1400 м н.м., а най-високата точна е на 2750 м, само с 200 м по-висока от връх Тодорка в Пирин. Явно активистката на синьо-зелените политически организации предпочита скъпарските чуждестранни курорти. Марта Георгиева е общински съветник от ДСБ. Неотдавна тя се набута и за член на Специализирания общински приватизационен фонд. Заедно с това тя е заместник – председател на постоянната комисия по местно самоуправление и нормативна уредба и заместник-председател на постоянната комисия по европейските въпроси и връзки с гражданското общество в Столичен общински съвет. Член е на националното ръководство на ДСБ и председател на националната вътрешнопартийна комисия по екология. Член на Управителния съвет на Гражданската инициатива за демонтиране паметника на Съветската армия в София. 37-годишната синя комсомолка е завършила философия в Софийския университет. А, единственото й карерно ампоа, известно в общественото пространство преди да влезе в сините редици е, че е преподавала „История на комунизма в Източна Европа“ в „изключително престижното” датско училище за политика. Неотдавна напористата дама бе арестувана за боядисването в розово на партизанския паметник пред червената централа на „Позитано\" заедно с видния протестър Асен Генов, който освен с това, стана известен със стотиците хиляди грантове, които получава. Напоследък Георгиева обикаля всички телевизии, разпространявайки манипулативни данни за зимните ни курорти, като същевременно разпуска във френските Алпи. Все по-явна става връзката между политическите кампании на ДСБ, Зелените, Да, България и протестърите за блокиране на зимния туризъм в България.", "date": "2018.02.01", "title": "Противничката на зимния туризъм у нас - Марта Георгиева от ДСБ, спуска пистите в Алпите"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D1%80%D0%BE%D1%84-%D0%B4%D1%80%D0%B0%D0%B3%D0%B0%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D1%81%D0%B5-%D0%B4%D1%8A%D1%80%D0%B6%D0%B8-%D0%B7%D0%B0-%D0%BE%D0%BF%D0%B0%D1%88%D0%BA%D0%B0%D1%82%D0%B0-%D0%BD%D0%B0-%D1%81-news723954.html", "text": "И както е казал поетът, българинът има навика „силно да люби и мрази”. Само че геният Ботйов вероятно е възприемал „българина” като едно цяло, което силно люби Отечеството си и силно мрази поробителя, който „бесней (а не просто присъства) над бащино му огнище”. Уви, жестоко се е заблуждавал. И се е убедил в това още когато от Козлодуй до Враца хлопал само на яко залостени порти. И тогава продумал: „Боже мой, и аз съм тръгнал народ да освобождавам”. Представяте ли си, любезни ми читателю? Още тогава фактически сме били възприели „двуполюсния модел”! Едни наивници мечтатели за свободна и независима България и една рая, на която ѝ било все тая, стига да оцелява. И така вече близо век и половина. При Стамболов започваме да се делим на „русофили” и „русофоби”. Не сме спрели и досега. При Стамболийски се делим на „прогресивното селячество” и всичката останала „непрогресивна сволоч”. После, между 1923 и 1944 г., пак сме разделени – на „фашисти” и „антифашисти”. След 1944 и до 1989 г. – на „партийци” (с привилегии) и „безпартийни” (без такива). Следва новото разделение – на „антикомунисти” и „комунисти”. Като преди това немалка част от първите страстно са подкрепяли вторите. Ами не се ли разделихме и по въпросите „за” или „против” НАТО и Европейския съюз? Или „за”, или „против” мажоритарния вот? Или „за”, или „против” Истанбулската конвенция? Мога да изброявам още много разделения. След като обаче г-н Румен Радев пое поста държавен глава, се появи още едно – между привържениците на „парламентарната република” и радетелите за „президентска”. Ей на това вече му викам пълзяща политическа неграмотност. В смисъл че т.нар. елит хал хабер си няма за какво иде реч и какво той дрънка по уж „независимите” ни телевизии. Започвам с най-елементарния въпрос – мигар от септември 1946-а до юли 1991 г. не сме били „парламентарна република”? В смисъл, не сме имали парламент и не сме били република? Ами имали сме и сме били. Само дето парламентът беше нещо като „акустично ехо” на едноличната воля на Георги Димитров, Васил Коларов, Вълко Червенков и Тодор Живков. Както, апропо, и преди това, при парламентарната монархия на цар Борис Трети. Та именно поради това още в член 1 на новата Конституция от 1991 г. записахме, че не сме просто „парламентарна”, а „република с парламентарно управление”. Разликата, както се казва, е малка, но съществена. Да, но с изключение на правителствата на Димитър Попов и Любен Беров, лека им пръст и на двамата, от Виденов през Костов, та до Борисов, си я карахме постарому. Сиреч - на „република с премиерско управление”. Гледам сега, че и прясната председателка на Народното събрание не може да вдене тази разлика. Вероятно още не е стигнала в прочита си до чл. 84 от Конституцията, за да вдене, че тя е „началникът” на премиера, е не той – на нея. И че парламентът назначава и контролира дейността на министър-председателя, а не обратното. Ама май и иначе почитаемата дама няма и кураж да го вдене... Отивам сега към другия „отбор” от новия „двуполюсен модел” – на мераклиите за „президентска република”. Той се състои предимно от ръководството на БСП, което се е хванало за опашката на самолета на г-н Радев с такова настървение, че аха да го разбие. А иначе от научна гледна точка „президентска република” в чистия ѝ вид има само в САЩ. Там дори си нямат и министър-председател, доколкото и тези функции се изпълняват от президента. Нашите политически дебили обаче изобщо не се замислят поне за три неща. Първо, че като реват за „президентска република”, те би трябвало поне да прочетат класическия труд на Морис Дюверже за „полупрезидентския режим”. И да научат, че между този в САЩ и онези (примерно) във Франция, Финландия, Полша, Русия и (отчасти) Португалия има съществени различия. Второ, че за да се въведе подобна форма на управление, е необходима радикална промяна на Конституцията. И трето, че това е невъзможно без ново Велико народно събрание. Което пък посмъртно не може да бъде свикано. Значи простият извод е, че всичко е само и единствено шум в системата и от едната, и от другата страна. С една ясна цел – увековечаване на двуполюсния модел, който чрез постоянното политическо напрежение захранва (не само в преносния, но и в буквалния смисъл) благоденствието на вече и без това добре угоения „елит”...", "date": "2018.02.01", "title": "САМО В ПИК И \"РЕТРО\"! Проф. Драганов с ексклузивен коментар: Корнелия се държи за опашката на самолета на Радев"}
{"url": "http://pik.bg/%D1%81%D0%B4%D0%B2%D1%80-%D1%81-%D0%B2%D0%B0%D0%B6%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BD%D0%B5-%D0%BE%D1%81%D1%82%D0%B0%D0%B2%D1%8F%D0%B9%D1%82%D0%B5-%D0%BA%D0%BE%D0%BB%D0%B8%D1%82%D0%B5-%D1%81%D0%B8-%D0%B1%D0%B5%D0%B7-%D0%BD%D0%B0%D0%B4%D0%B7%D0%BE%D1%80-news723909.html", "text": "От началото на годината има завишение на кражби на автомобили, защото много хора ги оставят с включени двигатели за минути. Само един миг невнимание, може да коства автомобила на даден човек, коментира в студиото на сутрешния блок на БНТ гл. инспектор Пламен Максимов - началник сектор \"Престъпления свързани с МПС\" в СДВР. \"Последният случай беше 27 хил. лв. за една баничка... Човекът слиза да си вземе закуска в момента, в който се обръща автомобилът вече го няма. Той го оставил да му работи, за да му е топло. Нямаме данни да се подбират автомобилите. Имаме задържани такива лица. Не са много, защото това престъпление не се разкрива лесно, тъй като извършителите не са специализиран контингент по линия на МПС\", каза Максимов. Инспекторът заяви още, че много са вече кражбите на коли и по селата, тъй като хората, които си паркират автомобилите в двора са спокойни, че той няма да изчезне. Той апелира хората да не оставят автомобилите си без надзор.", "date": "2018.02.01", "title": "СДВР с важно предупреждение: Не оставяйте колите си без надзор!"}
{"url": "http://pik.bg/%D0%B0%D1%84%D0%B5%D1%80%D0%B0-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D1%83%D0%B8%D0%BB-%D1%81%D0%BC%D0%B8%D1%82-%D1%81%D0%B2%D0%B0%D0%BB%D1%8F-%D0%B1%D1%8A%D1%82%D0%BB%D1%8A%D1%80-%D0%B2-%D1%81%D0%BE%D1%84%D0%B8%D1%8F-news723920.html", "text": "Клапата на \"Код: Ел Ей\" ще щракне до дни в Лондон, като по традиция част от кадрите ще бъдат реализирани и в студиата на \"Ню Бояна\". Предвид факта, че този път екшънът ще се развива предимно сред облаците, екипът на лентата ще заложи масово на зеления екран и специалните ефекти, като ще ограничи работата на локации из София до минимум. Сюжетът на \"Код: Ел Ей\" ще позиционира таен агент Майк Банинг (Бътлър) в самолет сред терористи. След като на два пъти (в \"Код: Олимп\" и \"Код: Лондон\") брани живота на президента, в последния филм от франчайза именно той ще се превърне в мишена на агресорите. Начело на Белия дом в режисирания от Рик Роман Во филм се очаква да застане Морган Фрийман след оттеглянето на Арън Екхарт от поста в поредицата миналата година. Последната визита на Бътлър у нас бе миналото лято, като повод за нея станаха предварителните подготовки за филма. Страната ни ще остане в сърцето на звездата и като родината на най-новото четирикрако попълнение в семейството му - кученцето Шушка, което Бътлър намери по време на снимки из Витоша, пише \"Монитор\". Във флирт на борда на самолет ще се впусне съпругата на холивудската звезда Уил Смит в предстоящото заглавие \"Код: Ел Ей\". Джейда Пинкет Смит е последната обявена звезда, която ще забие токчето си у нас за третия филм от поредицата, проследяваща опитите на Джерард Бътлър да измъкне президента от поредната терористична заплаха.", "date": "2018.02.01", "title": "АФЕРА! Жената на Уил Смит сваля Бътлър в София"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%BA%D0%B0%D0%BD%D0%B4%D0%B0%D0%BB%D0%B8-%D1%82%D1%80%D0%B5%D1%81%D0%B0%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B1%D1%81%D0%BF-%D0%B2%D0%B4%D0%B8%D0%B3%D0%BD%D0%B0-%D0%BC%D0%B5%D1%80%D0%BD%D0%B8%D0%BA%D0%B0-%D0%BD%D0%B0-%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-%D0%BC%D0%B8%D0%BD%D1%83%D1%82%D0%B0-%D0%BC-news723926.html", "text": "Декларация преди минутата мълчание прочете Спас Гърневски от ГЕРБ. Отявленият антикомунист взриви лявата половина на залата, откъдето скочиха, че трябва да бъдат почетени и жертвите на фашизма. След това Йордан Цонев от ДПС призова да бъдат почетени и жертвите на „възродителния процес” срещу турското малцинство, извършен отново по време на комунизма. Думата взе и Валери Жаблянов от БСП, който обясни, че историята е по-различна и обясни как е имало борба с монархофашизма. След като приключи, председателят на Народното събрание Цвета Караянчева  обяви 1 минута мълчание с думите: „Колеги, предлагам да подкрепиме с едноминутно мълчание жертвите на комунизма и жертвите на „възродителния процес”. Тук обаче в разрез с правилата още неслезлият от трибуната Жаблянов се намеси: „Предлагам да бъдат почетени жертвите на фашизма, десетките, стотици разстреляни партизани, войниците от отечествената война, обесени, убити в затворите на обществената безопасност, да бъдат почетени Гео Милев…” Караянчева се сети да спре микрофона на Жаблянов. Залата обаче пощуря – откъм ГЕРБ се разкрещяха срещу депутата от БСП. Караянчева накрая пак обяви: „Едноминутно мълчание за жертвите на комунистическия режим и жертвите на възродителния процес. Днес е 1 февруари, колеги”. Откъм редиците на БСП обаче се развикаха: \"И на фашизма...\" От последния ред Пламен Тачев от ГЕРБ пък крещеше гневно, че Валери Жаблянов се е изгаврил с минутата мълчание. Депутатите недоволстваха, че Цвета Караянчева не е спряла микрофона на Жаблянов навреме, при положение че той е говорил, без да е получил думата. Парламентът се тресе от скандали. По традиция ГЕРБ и БСП са на нож, но този четвъртък във въздуха се усещаше особено напрежение. По традиция на 1 февруари да почитат жертвите на комунистическия режим. Минутата мълчание обаче се превърна във фарс, благодарение на народните избраници. Първо от БСП призоваха председателя на парламента Цвета Караянчева да изпълни решението на Конституционния съд и да отстрани Делян Добрев от зала. „Г-жо председател на Народното събрание, влезте в ролята си и отстранете от пленарна зала Делян Добрев“, каза в процедура депутатът от БСП Георги Гьоков. „Изпълнете решението на Конституционния съд, защото според това решение Делян Добрев не е народен представител“, заяви той. Тя обаче подчерта, че Добрев още е депутат и не може да го отстрани. Делян Добрев от своя страна предложи да се организират курсове по четене за депутатите от БСП, тъй като нищо не са разбрали от текста на решението на КС.", "date": "2018.02.01", "title": "ИЗВЪНРЕДНО В ПИК TV! Скандали тресат парламента! БСП вдигна мерника на Делян Добрев, минута мълчание за жертвите на комунизма взриви залата"}
{"url": "http://pik.bg/%E2%80%9E%D1%82%D0%BE%D0%B9%D0%BE%D1%82%D0%B0%E2%80%9C-%D0%B8%D0%B7%D1%82%D0%B5%D0%B3%D0%BB%D1%8F-%D0%B1%D0%BB%D0%B8%D0%B7%D0%BE-600-000-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D1%81-%D0%B2%D1%8A%D0%B7%D0%B4%D1%83%D1%88%D0%BD%D0%B8%D1%82%D0%B5-%D0%B2%D1%8A%D0%B7%D0%B3%D0%BB%D0%B0%D0%B2%D0%BD%D0%B8%D1%86%D0%B8-news723882.html", "text": "Японската автомобилна компания „Тойота“ изтегля около 645 000 свои автомобила по цял свят, заради проблеми с въздушните възглавници, съобщава Известия. Според изявление на американския филиал на производителя, програмата за изтегляне, която компанията предприема спешно, се отнася за редица седани „Тойота Приус“, както и за кросоувър-моделите „Лексус РХ“  и „Лексук НХ“, произведени в периода май 2015 до март 2016 година. Отбелязва се, че заради производствен брак, при автомобили от тези класове може да се стигне до късо съединение, което може да доведе до блокиране на въздушните възглавници и те да не се отварят в нужда. От „Тойота“ се задължават да отстранят този дефет. Към момента на компанята не са известни случаи на травми, получени от дефекта.", "date": "2018.02.01", "title": "„Тойота“ изтегля близо 600 000 автомобила заради проблеми с въздушните възглавници"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D1%80%D1%83%D1%81%D0%B8%D1%8F-%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82-%D0%BE%D1%82-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D0%BB-%D0%BA%D1%8A%D1%80%D0%B2%D0%B0%D0%B2-%D0%B0%D1%82%D0%B5%D0%BD%D1%82%D0%B0%D1%82-%D0%B2-%D0%B4%D0%B5%D0%BD%D1%8F-%D0%BD%D0%B0-%D0%BF%D1%80%D0%B5-news723962.html", "text": "Федералната служба за сигурност (ФСС) на Русия съобщи, че е убила заподозрян член на групировката \"Ислямска държава\", подготвял терористично нападение в град Нижни Новгород в деня на президентските избори следващия месец, предадоха Асошиейтед прес и ТАСС. ФСС каза, че мъжът е оказал съпротива при задържането и е бил неутрализиран от силите за сигурност. В дома му са били открити огнестрелни оръжия, боеприпаси и взривно устройство. Според ФСС той е бил гражданин на една от бившите съветски републики.", "date": "2018.02.01", "title": "ЕКШЪН В РУСИЯ! Заловиха терорист от \"Ислямска държава\", подготвял кървав атентат в деня на президентските избори"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%B1%D0%B8%D0%B2%D1%88%D0%B8%D1%8F-%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D0%BF%D1%80%D0%BE%D1%84-%D0%B2%D0%B0%D0%BD%D1%8C%D0%BE-%D0%BC%D0%B8%D1%82%D0%B5%D0%B2-news723898.html", "text": "Започва делото срещу бившия ректор на Медицинския университет в София. Според обвинението проф. Ваньо Митев е ръководил престъпна група за незаконен прием на чужденци. Припомняме ви, че шестима души са обвинени за фалшиви документи, чрез които са били приемани чуждестранни студенти. Идеята е била те да получат статут на постоянно пребиваващи в страна от Европейския съюз.", "date": "2018.02.01", "title": "Започва делото срещу бившия ректор на Медицинския университет проф. Ваньо Митев"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BB%D0%B8%D1%86%D0%B0%D0%B8-%D0%BD%D0%B0%D1%85%D0%BB%D1%83%D1%85%D0%B0-%D0%B2-%D0%BE%D0%B1%D1%89%D0%B8%D0%BD%D0%B0-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D0%BF%D1%80%D0%B5%D1%82%D1%8A%D1%80%D1%81%D0%B2%D0%B0%D1%82-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%BD%D0%B0-%D0%BA%D0%BC%D0%B5%D1%82%D0%B0-%D1%80%D0%B0%D1%87%D0%B5%D0%B2-news723931.html", "text": "Акция на Специализираната прокуратура в Община Септември. Претърсват се кабинетът на кмета Марин Рачев и кабинетите на негови служители, предава Нова телевизия. От август миналата година Рачев е с повдигнато обвинение за данъчно престъпление с нанесени щети за бюджета в размер на около 13 млн. лева. Припомняме, че срещу Рачев са повдигнати обвинения заради множество нарушения с обществени поръчки. Той извършил данъчно престъпление с нанесени щети за бюджета в размер на 13 млн. лева. Сградата на общината е блокирана от полиция. Над 50 униформени извършват претърсвания в кабинетите на сградата на общината и частни адреси.", "date": "2018.02.01", "title": "ИЗВЪНРЕДНО! Полицаи нахлуха в Община Септември, претърсват кабинета на кмета Рачев"}
{"url": "http://pik.bg/%D1%83%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B3%D1%80%D0%B8%D0%BF%D0%BD%D0%B0%D1%82%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D0%B2-%D0%BE%D0%B1%D0%BB%D0%B0%D1%81%D1%82-%D1%8F%D0%BC%D0%B1%D0%BE%D0%BB-news723886.html", "text": "Грипната ваканция в област Ямбол се удължава до 6 февруари, съобщава Нова телевизия. За разлика от там, в община Габрово заболеваемостта спада. Там учебните занятия започват от днес. Другите ограничителни мерки остават в сила. Както е известно, по време на грипна епидемия, са забранени детските и женски консултации и посещенията в болниците. Грипната картина в страната е динамична, като се очаква тази седмица да достигне своя пик. Над 870 училища остават затворени заради грипа", "date": "2018.02.01", "title": "Удължават грипната ваканция в област Ямбол"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8-%D0%B1%D0%BE%D0%B3%D0%B0%D1%82%D0%B0%D1%88-%D1%81-%D0%BB%D1%83%D0%BA%D1%81%D0%BE%D0%B7%D0%B5%D0%BD-%D1%85%D0%BE%D1%82%D0%B5%D0%BB-%D0%B2-%D0%B4%D0%BE%D0%B1%D1%80%D0%B8%D0%BD%D0%B8%D1%89%D0%B5-%D1%81%D0%B5-%D0%B7%D0%B0%D0%B1%D0%B8%D0%BB-%D1%87%D0%B5%D0%BB%D0%BD%D0%BE-%D1%81-%D0%B4%D0%B6%D0%B8%D0%BF%D0%B0-%D1%81%D0%B8-%D0%B2--news723906.html", "text": "Украинският бизнесмен Борис Ножкин, собственик на луксозен комплекс в Добринище, катастрофира с джипа си „Хюндай”, като се заби челно в „Мазда”, в която пътувала бившата депутатка, сега тв журналистка, Милена Милотинова. Тежката катастрофа стана на пътя между Симитли и Банско. Милена Милотинова пътувала заедно с приятелката си Елисавета Панкова, двете се връщали от Банско. Челният сблъсък между двата автомобила стана завчера около 18,50 часа. От ОД на МВР – Благоевград съобщиха, че „Хюндай“, управляван от 56-годишния водач от Добринище, движейки се с несъобразена с пътните условия скорост, на дясна крива навлиза в лентата за насрещно движение и се удря в лек автомобил „Мазда”, който е управляван от Елисавета Панкова. При сблъсъка пострадали водачката и пътничката в лекия автомобил „Мазда“. Пострадалите жени са приети в спешно отделение на благоевградската болница в 20,10 часа, съобщава още Струма БГ. „И двете пациентки не са губили съзнание, те са ползвали обезопасителните колани и имат оплаквания от болки в гръдния кош”, каза дежурният лекар д-р Димитър Валюков. Той поясни, че едната от тях е с нараняване в областта на главата и порезна рана на ръката, другата е с болки в гърдите. „Отварянето на еърбеците ги е предпазило от сериозни наранявания. Направени са им изследвания в образна диагностика на глава, шийни прешлени и гръден кош, тежки травми не са установени. Двете са в стабилно състояние и са освободени за домашно лечение”, каза д-р Валюков. Пробите за наличие на алкохол в кръвта на водачите с техническо средство са отрицателни. Взети са им и кръвни проби за алкохол. Причините за пътния инцидент се изяснават от служители на ОД на МВР – Благоевград. По случая е образувано досъдебно производство. Милена Милотинова бе народен представител в 39-ото народно събрание от листата на НДСВ. Понастоящем е водеща на тв предаване. Борис Ножкин е украинец, но живее в гр. Добринище, община Банско. Той е собственик на луксозния комплекс „Русковец“ в планинското градче. Живее там заедно със съпругата си Юлия и двете си дъщерички. Местни споделиха, че е много уравновесен човек. Често пътувал до София, където се намира един от офисите на фирмата му. Ножкин е сред най-големите инвеститори в Добринище. Преди да започне бизнес в Пиринско, той е живял дълги години в Швейцария.", "date": "2018.02.01", "title": "НОВИ РАЗКРИТИЯ! Украински богаташ с луксозен хотел в Добринище се забил челно с джипа си в колата с журналистката Милена Милотинова"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BE%D1%82-%D0%B5%D1%81-%D0%B1%D0%B8%D1%81%D1%82%D1%80%D1%8F%D1%82-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D0%BD%D0%B0-%D1%81%D1%8A%D1%8E%D0%B7%D0%B0-%D0%B7%D0%B0-%D1%82%D0%B0%D0%B7%D0%B8-%D0%B3%D0%BE%D0%B4%D0%B8%D0%BD%D0%B0-news723890.html", "text": "Заседава Неформалният съвет по конкурентносподобност с участието на министрите по икономика в страните-членки на Европейския съюз в рамките на българското европредседателство. Изявленията им се очакват след 15.00 часа.", "date": "2018.02.01", "title": "ИЗВЪНРЕДНО В ПИК TV! Икономически министри от ЕС бистрят политиката на съюза за тази година в НДК "}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B2%D0%B8%D0%B4%D0%B5%D0%BE-%D0%B7%D0%B0%D1%81%D0%BD%D0%B5%D1%85%D0%B0-%D0%B0%D0%BD%D0%B3%D0%B5%D0%BB-%D0%B2-%D0%BD%D0%B8%D0%B3%D0%B5%D1%80%D0%B8%D1%8F-news723913.html", "text": "Бял силует, много приличащ на ангел, е сниман на улица в нигерийския град Лагос в близост до църквата – синагога на всички нации, съобщава esoreiter.ru. Местен жител е успял да снима случайно невероятния феномен от прозорец на автобус. Видеклипът бързо се разпространил в социалните мрежи, предизвиквайки разгорещен дебат дали на кадрите се вижда истински ангел, призрак или те са продукт на някаква измама.", "date": "2018.02.01", "title": "УНИКАЛНО ВИДЕО! Заснеха ангел в Нигерия"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B1%D0%B5%D0%B1%D0%B5-%D0%B2-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D0%B4-%D1%80-%D1%81%D1%82%D0%B8%D0%BB%D1%8F%D0%BD%D0%BE%D0%B2%D0%B0-%D0%B5-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D0%BE%D1%82-news723921.html", "text": "Актрисата Ралица Паскалева е бременна от волейболния ас Теодор Салпаров, твърди \"Телеграф\". Още през миналата година Ралица и Тодор споделиха, че са готови да създадат семейство. Салпаров вече има един син - 10-годишният Георги, който е плод на любовта му с Бойка Делиева. Почитателите на Паскалева бяха първите, които се натъкнаха на качените фотоси от Тайланд. Макар облечена в широка рокля, Ралица не успя да замаже очите на приятелите си в мрежата, които бързо разпространиха щастливата новина. Паскалева доби популярност с ролята си на д-р Стилянова в докторския сериал \"Откраднат живот\", чийто пети сезон се снима в момента.", "date": "2018.02.01", "title": "БОМБА! Бебе в \"Откраднат живот\"! Д-р Стилянова е бременна от..."}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2%D1%8A%D0%B7%D0%BF%D0%B8%D1%82%D0%B0%D1%82%D0%B5%D0%BB%D0%BA%D0%B8-%D1%88%D0%B0%D0%BC%D0%B0%D1%80%D0%BE%D1%81%D0%B2%D0%B0%D1%82-%D0%B4%D0%B5%D1%86%D0%B0-%D0%B2-%D0%B3%D1%80%D0%B0%D0%B4%D0%B8%D0%BD%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%BE-%D0%B2%D0%B8%D0%B4%D0%B5%D0%BE-news723930.html", "text": "Скандал избухна в детска градина „Брезичка“ в Бургас, след като възмутени родители разкриха за брутално отношение на възпитателките към техните деца от група „Мики Маус“. Едната от тях вече е уволнена, предстои същото да се случи и с другата, предава Дарик. Сцените на издевателства, заснети от родителите, са били изпратени на информационна агенция unicon.bg. От тях става ясно, че двете жени крещят на петгодишните деца, блъскат ги и използват цинизми в разговорите си с тях. Директорът на детска градина „Брезичка“ Събка Недева научила за издевателствата от видеото, след като се завърнала от тридневен отпуск. Тя обяви, че е потресена и шокирана от видяното, а едната учителка е уволнена още тази сутрин. \"Ще имаме педагогически съвет да обсъдим това недопустимо поведение. Довечера ще имаме родителска среща за да успокоя родителите и да освободя и другата учителка\", обясни тя. И допълни че е \"шокирана\" от случилото се. \"Много съм изненадана от случая и ще взема драстични мерки\", заяви Недева. Освен оставките на двете възпитателки, родителите поискаха по-сурови наказания за тях. Флагман.бг разкрива, че едната възпитателка се казва Милена Иванова. Тя е бургазлийка, работила е дълго време в детската градина в ж.к.\"Славейков\". Иванова е ръководител на групата \"Мики Маус\".", "date": "2018.02.01", "title": "СКАНДАЛ! Възпитателки шамаросват деца в градина в Бургас (ПОТРЕСАВАЩО ВИДЕО)"}
{"url": "http://pik.bg/%D0%B2%D1%81%D0%B8%D1%87%D0%BA%D0%B8-%D0%B2-%D1%85%D0%BE%D0%BB%D0%B8%D0%B2%D1%83%D0%B4-%D1%81%D0%B5-%D0%BF%D0%B8%D1%82%D0%B0%D1%82-%D0%BE%D1%82%D0%BD%D0%BE%D0%B2%D0%BE-%D0%BB%D0%B8-%D0%B5-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D0%B8%D1%80%D0%B8%D0%BD%D0%B0-%D1%88%D0%B5%D0%B9%D0%BA-%D1%81%D0%BD%D0%B8%D0%BC%D0%BA%D0%B8-news723928.html", "text": "Ирина Шейк и Брадли Купър не попадат толкова често в жълтите хроники и обективите на папараците, колкото им се иска на техните почитатели. Но ето, че тези дни създадоха работа на преследвачите на сензации отвъд океана. Двойката бе щракната в медицински център за планирана бременност. Естествено, това веднага събуди подозрение, че руският супермодел и холивудският актьор се подготвят да станат родители за втори път. Шейк и Купър бяха изловени в подземния паркинг. Двамата се държали за ръце и се усмихвали широко. Изглеждали щастливи и даже не се опитали да се скрият от папараците. Ако Ирина в действителност е бременна или пък ще бъде бременна скоро, то детето, което ще роди, ще бъде второ за двойката. През март миналата година тя роди дъщеричка Лий. Брадли Купър и рускинята се срещат от 2015 г. За първата бременност на Ирина се разбра по време на ревю на Victoria’s Secret.", "date": "2018.02.01", "title": "ВСИЧКИ В ХОЛИВУД СЕ ПИТАТ! Отново ли е бременна Ирина Шейк? (СНИМКИ)"}
{"url": "http://pik.bg/%D1%84%D0%B5%D1%80%D0%BC%D0%B5%D1%80%D0%B8-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news723911.html", "text": "ов протест на животновъдите от Кърджалийско в рамките на седмица. Фермерите излизат с искане за промяна на начина на субсидиране, по-високи изкупни цени на млякото и държавна помощ при покриване на разликата между изкупната цена и себестойността на млякото. В момента то се изкупува между 50-60 стотинки за литър при себестойност, според животновъдите – 72 стотинки. Протестът им е насрочен за 11 часа отново на пътя за Маказа близо до Момчилград, където протестираха и миналия четвъртък.", "date": "2018.02.01", "title": "Фермери излизат на протест"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D1%8A%D1%82-%D0%B6%D0%B5%D0%BB%D1%8C%D0%BE-%D0%B1%D0%BE%D0%B9%D1%87%D0%B5%D0%B2-%D0%B8-%D1%80%D1%83%D0%BC%D0%B5%D0%BD-%D0%B3%D0%B5%D1%87%D0%B5%D0%B2-%D1%81-%D0%BD%D0%BE%D0%B2%D0%B8-%D0%B0%D1%82%D0%B0%D0%BA%D0%B8-%D0%BA%D1%8A%D0%BC-%D0%B3%D0%B5%D1%80%D0%B1---%D0%B8%D1%81%D0%BA%D0%B0%D1%82-%D0%BE%D0%B4%D0%B8%D1%82-%D0%BD-news723929.html", "text": "Депутатът от БСП Жельо  Бойчев и колегата му Румен Гечев използват деня за преклонение пред жертвите на комунизма, за да изстрелая нова порция обвинения към ГЕРБ. Те настояват Сметната палата да провери разходите на правителството и дали е изпълнен Закона за бюджета. \"Искаме всички харчове, включително капиталовите разходи, да бъдат проверени. Подали сме искане затова до Сметната палата, защото трябва да се види защо са разпределени стотици милиони наведнъж в края на годината. Задържаха 2 млрд. и половина до края на 2017 г. и накрая с дядо Коледа на 31 декември изведнъж са разходвани. Трябва да се види как се е случило това, законови ли са постановленията, определени ли са в държавния бюджет\", попита Румен Гечев. Желю Бойчев заяви, че процедурите, по които е похарчен излишъкът в бюджета, е напълно непрозрачен. По думите му трябва да стане ясно защо са предпочетени едни общини или проекти, за сметка на други. \"Премиерът например еднолично реши да дофинансира МВР и БАН. Това е порочна практика. Това обезсмисля ролята на парламента като орган, който приема бюджета. На следващия ден премиерът сам си одобрява разходи по негово решение\", заяви Бойчев. Искането за одит ще бъде внесено от БСП за гласуване в парламента и се надяват мнозинството да ги одобри. \"Ако това решение не бъде гласувано от мнозинството, ще считаме, че те имат притеснения от тази проверка\", заяви Бойчев.", "date": "2018.02.01", "title": "ПЪРВО В ПИК TV! Социалистът Жельо Бойчев и Румен Гечев с нови атаки към ГЕРБ - искат одит на Сметната палата за разходите на кабинета (ОБНОВЕНА)"}
{"url": "http://pik.bg/%D0%B3%D0%BE%D1%80%D0%B5%D1%89-%D0%B1%D0%B0%D1%80%D0%BE%D0%BC%D0%B5%D1%82%D1%8A%D1%80-70-%D0%BE%D1%82-%D1%80%D1%83%D1%81%D0%BD%D0%B0%D1%86%D0%B8%D1%82%D0%B5-%D1%89%D0%B5-%D0%B3%D0%BB%D0%B0%D1%81%D1%83%D0%B2%D0%B0%D1%82-%D0%B7%D0%B0-%D0%BF%D1%83%D1%82%D0%B8%D0%BD-news723917.html", "text": "Около 71 на сто от руснаците заявяват, че са решили твърдо да гласуват на предстоящите президентски избори и близо 70 на сто от тях ще подкрепят действащия президент Владимир Путин, показа проучване на Общоруския център за изучаване на общественото мнение (ВЦИОМ), публикувано вчера и цитирано от ТАСС. От декември насам нараства процентът на заявилите, че имат намерение да гласуват. Още 10 на сто от запитаните са заявили, че имат готовност да отидат до избирателните секции. Само 3 на сто са сигурни, че няма да гласуват и още толкова - че вероятно няма да го направят. 69,9 на сто от запитаните са готови да подкрепят Путин, ако изборите се състоят в края на тази седмица, което е спад в сравнение с подкрепата от 73,8 на сто, отбелязана миналия месец. Следващият по популярност кандидат е Павел Грудинин, издигнат от руската комунистическа партия. Той получава подкрепата на 7,2 на сто от запитаните.", "date": "2018.02.01", "title": "ГОРЕЩ БАРОМЕТЪР! 70% от руснаците ще гласуват за Путин"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D0%B1%D0%B5%D0%B7-%D0%BC%D0%BE%D0%B4%D0%B5%D0%BB%D0%B8-%D0%BD%D0%B0-%D1%81%D1%82%D0%B0%D1%80%D1%82%D0%BE%D0%B2%D0%B5%D1%82%D0%B5-%D0%BE%D1%82-%D1%84%D0%BE%D1%80%D0%BC%D1%83%D0%BB%D0%B0-1-news723933.html", "text": "Състезанията от Формула 1 ще останат без емблематичните красавици, които придружаваха състезателите до пистата и събираха погледи преди старта. Това обявиха организаторите. Промяната влиза в сила от новия сезон, което означава, че за първото състезание на 25 март в Австралия, моделите няма да радват окото на феновете. Търговският директор на Формула 1 Шон Братчис заяви, че промяната е наложителна, тъй като присъствието на красавиците не отговаря на модерните обществени норми. \"Според нас тази практика не е подходяща или съответстваща на Формула 1 и нейните фенове по целия свят - стари и нови. Въпреки че момичетата на пистата са основен елемент от състезанията в продължение на десетилетия, ние смятаме, че този обичай не резонира с ценностите на нашата марка и е в явно противоречие с модерните обществени норми\", заяви той. Момичетата бяха използвани, за да рекламират спонсорите, като носеха върху дрехите си техни лога. Те представяха състезателите с табели с имената им и съпровождаха победителите до почетната стълбичка. До решението на шефовете на Формула 1 с стигна след широка дискусия, започвала през декември 2017 г. В последно време подобни мерки са често срещани и в други спортове. По време на награждаването след състезанията по дартс вече няма момичета, които да съпровождат победителите. До подиумите на колоездачните надпревари пък има и мъже модели.", "date": "2018.02.01", "title": "ШОКИРАЩА НОВИНА! Без модели на стартовете от Формула 1"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%B8%D0%B2%D1%88-%D0%B4%D0%B5%D0%BF%D1%83%D1%82%D0%B0%D1%82-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B7%D0%B0-%D0%BD%D0%BE%D0%B2%D0%B0%D1%82%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B0-%D0%B8%D0%B7%D0%BC%D0%B0%D0%BC%D0%B0-%D0%B0%D0%BA%D0%BE-%D1%82%D0%BE%D0%B7%D0%B8-%D0%BD%D0%BE%D0%BC%D0%B5%D1%80-%D0%B2%D0%B8-%D0%BF%D0%BE%D1%82%D1%8A%D1%80%D1%81%D0%B8-%D1%81-news723916.html", "text": "Бившият депутат от ДПС Четин Казак използва профила си в социалната мрежа Фейсбук, за да призове своите приятели и познати да внимават за новата телефонна измама, за която ПИК съобщи преди няколко дни. Става въпрос за пропуснато обаждане от точно определен номер. Клиентите на мобилни оператори, които върнат обаждане, ще получат завишена телефонна сметка, алармира бившият народен представители. \"+387 63 302 652. Не връщайте обаждане, ако ви се изпише \"пропуснато\" от този номер. Това е поредният номер на мошеници, които искат да издоят пари от телефонната ви сметка\", написа Четин Казак във Фейсбук. В случая номерът е с кода на Босна. Същите измами се извъшват с номеар от къде ли не - Сейшелските острови, Албания, Алжир, Науру, Малдивите, Конго...", "date": "2018.02.01", "title": "ПЪРВО В ПИК! Бивш депутат предупреди за новата телефонна измама! Ако този номер ви потърси... (СНИМКА)"}
{"url": "http://pik.bg/%D1%81%D0%B7%D0%BE-%D0%BD%D0%B8-%D0%B4%D0%B0%D0%B2%D0%B0-180-%D1%85%D0%B8%D0%BB-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D1%81%D0%BF%D0%B8%D0%BD-news723923.html", "text": "Световната здравна организация ще ни даде 180 000 долара. Средствата ще бъдат преведени по линия на дългогодишно споразумение за сътрудничество между здравното министерство и регионалния офис за Европа на СЗО. То обхваща периода 2018-2019 г. и бе одобрено от правителството. Програмните области на сътрудничество са определени в съответствие със стратегическата оценка на потребностите на България, както и с приоритетите на организацията. на челна позиция са поставени заразните болести, които включвах ХИВ, хепатит и туберкулоза. Сред приоритетите са още болести, предотвратими чрез ваксиниране, както и антимикробната резистентност. От незаразните заболявания, особено внимание ще се обърне на храненето, психичното здраве и злоупотребата с вещества. Заложени са и мерки за подобряване на здравето през целия жизнен цикъл. Във фокуса са и майчиното и детско здраве, репродуктивното здраве и др.", "date": "2018.02.01", "title": "СЗО ни дава 180 хил. долара за СПИН"}
{"url": "http://pik.bg/%D1%83%D1%87%D0%B5%D0%BD%D0%B8%D0%BA-%D1%81%D0%B5-%D0%BE%D0%BF%D0%B8%D1%82%D0%B0-%D0%B4%D0%B0-%D1%83%D0%B1%D0%B8%D0%B5-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB-news723922.html", "text": "С постановление на Окръжната прокуратура във Варна е бил задържан за срок до 72 часа десетокласникът Кр.Т. Той е привлечен като обвиняем за опит за убийство, като деянието останало недовършено. Престъплението е извършено в съучастие с друго лице, съобщиха от пресцентъра на Апелативната прокуратура в морския град Съучастникът на ученика се издирва. Вчера непълнолетният Кр. е задържан за срок до 72 часа до довеждането му в съдебната зала на Варненския окръжен съд, където Окръжната прокуратура ще внесе искане за вземане на постоянна мярка за неотклонение „Задържане под стража“. Деянието било извършено на 28 януари 2018 г. около 2 часа след полунощ. В ОД на МВР във Варна постъпил сигнал от заведение в района на спирка „Акациите“ за сбиване. На място било установено, че пострадал при сбиването е 36-годишният охранител. Младият мъж бил с порезно-прободни рани в крака и гърдите. Настанен бил в болница.", "date": "2018.02.01", "title": "Ученик се опита да убие охранител"}
{"url": "http://pik.bg/%D0%B3%D0%B8%D0%B1%D1%81%D1%8A%D0%BD-%D1%81%D0%BD%D0%B8%D0%BC%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B5%D0%BD%D0%B8%D0%B5-%D0%BD%D0%B0-%D1%81%D1%82%D1%80%D0%B0%D1%81%D1%82%D0%B8%D1%82%D0%B5-%D1%85%D1%80%D0%B8%D1%81%D1%82%D0%BE%D0%B2%D0%B8---%D0%B5%D1%82%D0%BE-%D0%BA%D0%BE%D0%B9-%D1%89%D0%B5-%D0%B5-%D0%BD%D0%BE%D0%B2%D0%B8%D1%8F%D1%82-%D0%B8%D1%81%D1%83%D1%81-news723918.html", "text": "След продължителни догадки, спекулации и коментари, новината е официална: Джим Кавийзъл ще играе отново Исус Христос в продължението на \"Страстите Христови\", големият хит на Мел Гибсън. Самият актьор потвърди това в интервю за \"USA Today\": \"Има неща, които не мога да споделя, но зрителите ще бъдат шокирани. Ще бъде велико, само имайте търпение!\". Кавийзъл допълва, че все още не можа да сподели какъв ще е подходът на Мел Гибсън за продължението, но е убеден, че филмът ще надмине оригинала по популярност. \"Страстите Христови\" излезе по кината през 2004 г. и се превърна в най-касовата независима продукция на всички времена. При бюджет 30 милиона, филмът, проследява последните 12 часа от живота на Христос, спечели над 611 милиона долара по целия свят. Все още не е официално потвърдено дали Мел Гибсън отново ще режисира филма или ще е само негов продуцент. Заглавието на продължението също породи различни спекулации и шеговити коментари в \"Туитър\", но според запознати с историята бъдещият филм ще е посветен на възкресението на Исус. Преди да започне снимките на продължението, Кавийзъл се снима в друг библейски сюжет. Филмът \"Paul, Apostle of Christ\" излиза в навечерието на Великден, премиерата му е на 28 март, съобщава \"Cinefish.bg\".", "date": "2018.02.01", "title": "Гибсън снима продължение на \"Страстите Христови\" - ето кой ще е новият Исус"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D1%82%D1%80%D0%BE%D1%8F%D0%BD-%D0%B3%D0%B5%D0%BE%D1%80%D0%B3%D0%B8-%D0%B8-%D0%BA%D1%80%D0%B0%D1%81%D0%B8%D0%BC%D0%B8%D1%80%D0%B0-%D1%81%D0%B5-%D0%BA%D0%BB%D0%B0%D0%BB%D0%B8-%D0%B4%D0%BE-%D0%BF%D0%BE%D1%81%D0%BB%D0%B5%D0%B4%D0%BD%D0%B0-%D0%BA%D0%B0%D0%BF%D0%BA%D0%B0-%D0%BA%D1%80%D1%8A%D0%B2-news723934.html", "text": "Нови разкрития изплуваха около бруталното убийство, което разтърси Троян преди дни. 37-годишният Георги е убил съпругата си като я е пробол 26 пъти с нож. Заради постоянни скандали и побои между двамата, мъжът имал ограничителна заповед да не доближава жената, съобщава Нова телевизия. Забранено му било дори да влиза и в собствения си дом, където тя е останала да живее. Той обаче нарушил забраната, влязъл в апартамента и с 35-годишната Красимира взаимно си разменили ударили. 37-годишният Георги лично информирал полицията, че е убил Красимира. Вместо да бъде арестуван е бил отведен в троянската болница, защото и той самия е бил намушкан. В лечебното заведение Георги е прекарал ден и половина, а след това е изпратен в затвора в Ловеч. Той е с повдигнато обвинение за умишлено убийство и го грози затвор от 10 до 20 години. Убиецът има няколко прорезни рани в областта на корема, на ръцете и шията, каза пред камерата на Нова телевизия анестезиологът д-р Миленко Минков. Двамата са държали ножове и взаимно са се пробождали, уточни той. „Преди месец и половина този човек дойде с голяма контузна рана на главата. Каза ми, че жена му го ударила с тиган“, добавя д-р Минков. Съседите на убитата Красимира обаче казаха, че тя била много по-яка и бойна и често го пребивала.", "date": "2018.02.01", "title": "ШОКИРАЩИ РАЗКРИТИЯ! Трагедията в Троян: Георги и Красимира се клали до последна капка кръв"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%BE%D1%84-%D0%B8%D0%B2%D0%BE-%D1%85%D1%80%D0%B8%D1%81%D1%82%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B4%D0%B5%D0%B1%D0%B8%D0%BB%D0%B8%D1%82%D0%B5-%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%B4%D0%B6%D0%B5%D0%BD%D0%B4%D1%8A%D1%80%D0%B8%D1%82%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news723924.html", "text": "Депутатът от БСП проф. Иво Христов, прочул се с фразата, че в България 80% са дебили, разкрива каква връзка прави между джендърите, дебилите, политическата култура, пепелищата в България и световните процеси след речта на американския президент Доналд Тръмп и поредното кандидатиране на Владимир Путин за президент. \"Българите владеят до съвършенство изкуството да оцеляват, но са забравили защо. Ако сме оцелели и сме оставили артефакти, това е важното, но не само заради самото оцеляване\", така коментира Христов темата с българските ценности. \"Тези протестъри, за които говорим напоследък, са на готова хранилка и това е всъщност политическа манипулация и те имат политически цели. Те не могат да бъдат обединител на гражданското общество\", заяви професорът по повод протестърското движение. По темата за дебилите, той заяви, че смята, че е по-добре да се каже истината в очите на хората, отколкото да се лъжат. \"Омерзен съм вече 30 години комунисти да се борят срещу комунистите. Големият проблем на българските елити е, че те са хамелеони. Никакви ценности не ги интересуват, а единствената им идея е да живеят добре. Тези хора нито вярват в комунизма, нито вярват демокрацията, а просто искат да са на върха на хранителната верига. Същите хора, които се кълняха на Кремъл, сега се кланят на евроатлантическите ценности\", коментира още Христов. \"Светът влиза в турбуленция и влиза в период на глобална война. Това се случва през определено време. Сега влизаме в същата последователност в началото на века и това е закономерност, която се е случвала досега. Вече във водещите страни управляват поколения, които не са участвали във война и затова много по-леко биха влезли в подобни конфликти\", заяви още професорът. По думите му в момента вече в докрините на държавите се говори затова, че е възможно да се използват ядрени оръжия, пресича се границата, че ядрената сила ще означава край на света, премината е менталната червена линия, а това означава, че до използването й има само една крачка. \"Много помпозна с малко детайли беше речта на Тръмп. Метафорично ще се изразя - в Рим тече гражданска война и ако Америка е господстващият Рим, там тече гражданска война. Тръмп една година не може да поеме властта и затова се разиграва тази руска истерия, за да не се допусне промяна на курса. Не виждам никакви основания за този истеричен антируски курс. Огромна част от руската олигархия е прозападно настроена и затова няма никакви основания на политиката на САЩ\", коментира Христов. Професорът разкри и причината да не подкрепя Истанбулската конвенция. \"Конвенцията е куфар с двойно дъно, както каза проф. Михайлов. Тази истерия показва и колко лесно се манипулира българското общество. Все едно сме решили всички проблеми с корупцията и криминалитета, та всички се вторачиха в третия пол. Но това е опасно, защото целта са нашите деца, пренаписването на историята, превръщането на народа в стадо. Освен че ни направиха бедни, успяха да ни направят прости, а сега ще ни направят и извратени. Това става на ниво съзнателно култивиране на потребителско общество и това вече се случва\", обясни проф. Христов. \"Новите технологии за обработка на общественото мнение работят чуводищно на ниво мозъчно промиване. Създава се неемоционално отношение към всякакви теми, като се поставят наравно например във фейсбук новите обувки убийство във вашия град и глада в Африка. Създава се нов геном, изкуствен интелект, но и биологически нов тип човек. Не е черна фантазия в средата на този век да имаме не само социални и класови разлики между един елит и всички останали, но те ще бъдат биологични разлики, видови. Това не е просто кошмар. Социалната разлика, става физическа\", прогнозира още професорът. По думите му въпросните елити няма да имат нужда от масите, тъй като за тях ще работи изкуственият интелект. \"Човекът вече не е ценност за елитите\", тъжно завърши проф. Иво Христов.", "date": "2018.02.01", "title": "САМО В ПИК TV! Проф. Иво Христов проговори за дебилите и скандала с джендърите (ОБНОВЕНА)"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%BA%D0%B0%D0%BA-%D0%B2%D0%B0%D1%81%D0%BA%D0%BE-%D0%BE%D1%82-%D1%86%D0%B8%D0%B3%D0%B0%D0%BD%D1%81%D0%BA%D0%BE%D1%82%D0%BE-%D0%B3%D0%B5%D1%82%D0%BE-%D1%83-%D0%BD%D0%B0%D1%81-%D1%81%D1%82%D0%B0%D0%BD%D0%B0-%D0%BC%D0%B8%D0%BA%D0%B5%D0%BB%D0%B5-%D0%B2-%D0%B8%D1%82%D0%B0%D0%BB%D0%B8%D1%8F-news723940.html", "text": "Изоставен от биологичната си майка при раждането му преди 20 години Васко Илиев днес е италиански гражданин и се казва Микеле Коради. Живее в Падуа, Италия, от двегодишен. Микеле е израснал и живее като всеки италиански младеж, но животът му е подчинен на една единствена цел – да открие жената, която го е родила и изоставила в България. „Аз не се чувствам италианец, имам българска кръв. Да, аз живея сред италианци, но съм донесен от друго място. Знам, че имам българска кръв, че имам циганска кръв”, казва Микеле пред Би Ти Ви. Когато навлиза в пубертета Микеле къса връзките със своите приятели и близки, за да последва единствената цел да открие биологичната си майка. „Когато открих документите за осиновяването, веднага се запитах какъв човек, какъв чужденец е моята майка. Какво е това име, от какъв етнос е”, спомня си Микеле. „Искам да видя моята майка. Искам да тръгна към нея, пеша да тръгна, по всякакъв начин”, казва момчето през сълзи. Първоначално биологичната майка отказва да се срещне с него, като казва, че има много деца, но по-късно се съгласява.", "date": "2018.02.01", "title": "НЕВЕРОЯТНА ИСТОРИЯ! Как Васко от циганското гето у нас стана Микеле в Италия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%B4-%D0%BD%D0%B0-%D0%BF%D1%8A%D1%82%D1%8F-%D0%B7%D0%B0-%D0%B3%D1%8A%D1%80%D1%86%D0%B8%D1%8F-%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D1%82%D0%B8%D1%80-%D0%B8-%D0%BA%D0%BE%D0%BB%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%B5-79---%D0%BE%D1%82%D1%81%D0%B5%D1%87%D0%BA%D0%B0-news723897.html", "text": "Тежка катастрофа затвори главен път Е 79 между Благоевград и Симитли. В 02.30 часа е получен сигнал за катастрофа между товарен камион и лек автомобил. Катастрофата е станала на 500 м. след разклона за село Железница в посока Симитли. По информация на този етап, лек автомобил фолксваген голф с врачанска регистрация, пътуващ към Благоевград, навлиза на лява крива в насрещната лента. Идващият насреща му ТИР МАН с благоевградска регистрация, за да избегне челен удар, къса 30 м мантинела, след което влекачът се завърта и затваря напълно пътното платно. Целият участък е залят с гориво, което се е изсипало от резервоара на товарния автомобил. Отсечката от пътя между разклона на Железница и Симитли беше затворен за движение, съобщава БГНЕС. Наложи се товарните автомобили изчакват на място, а леките да бъдат отклонявани по обходния маршрут, оттатък река Струма, съобщава Струма БГ. В 04.00 часа пристигна следствен екип за заснемане на автопроизшествието. В лекия автомобил е пътувал само водачът, който е приет в МБАЛ с фрактури на крайниците. Автомобилът е размазан от удара. Той е 45-годишен мъж от врачанското село Галиче. Приет е в Спешно-приемно отделение на МБАЛ-Благоевград с политравма-фрактура на капачка на коляното, натъртвания в гръдната област и контузия на главата. Предстоят му допълнителни изследвания, тъй като не си чувства долните крайници.", "date": "2018.02.01", "title": "ИЗВЪНРЕДНО! Ад на пътя за Гърция! Жестока катастрофа между ТИР и кола блокира Е-79 - отсечката е залята с гориво "}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%B0%D0%BA-%D1%82%D0%BE%D1%87%D0%BD%D0%BE-%D0%BD%D0%BE%D0%B2%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B0%D0%BC%D0%B1%D1%8A%D1%80-%D1%89%D0%B5-%D0%BF%D0%BE%D0%BC%D0%B0%D0%B3%D0%B0-%D1%87%D1%80%D0%B5%D0%B7-%D1%84%D0%B5%D0%B9%D1%81%D0%B1%D1%83%D0%BA-%D0%B2-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8--news723915.html", "text": "Шефът на отдел \"Трансгранична кибер престъпност към ГДБОП\" Явор Колев разкри как новата система във Фейсбук - \"Амбър\", ще помага в издирването на изчезнали деца. Идеята е да проследява случаите и да помага в работата на полицията. \"На страницата на всеки абонат във Фейсбук, намиращ се в радиус от 200 километра от мястото на изчезването, ще се вижда един постер с пълната информация за престъплението - данните за детето, както и евентуално колата, с която е отвлечено. При нас обикновено информацията се получава в отдел \"Издирване\", обработва се, после се дава в ГДБОП и се изготвя този постер. Идеята е всеки един човек, ако забележи детето или автомобила, да се обади на телефона в ГДБОП и ние започваме работа. Информацията се публикува много бързо на стената\", коментира Колев. \"Системата е въведена във Фейсбук през 2015 година. Тя работи добре, а в САЩ е още от 1996 г., като тогава са се използвали радиото, телевизията и вестниците. Системата \"Амбър\" е кръстена на изчезнало дете, чийто убиец не е намерен. Благодарение на нея над 900 деца са върнати в семействата им\", каза Колев и разкри, че България е 15-ата държава, която Фейсбук допусна да има тази програма. \"В системата влизат много острите случаи, защото ако бомбардираме потребителите във Фейсбук с много случаи, те няма да им обръщат внимание\", обясни той. Той разкри, че в неговия отдел са изобличени над 80 случая на комуникации между педофили и деца. \"Тези хора обикновето са много добри психолози, те преследват собствените си отвратителни нужди и те в този нагон достигат до крайности. Изобретателни са\", заяви експертът. „Много малки деца, включително и моята внучка на 4 г., прекарват много време в браузване в интернет. Гледа клипчета, постоянно е в платформите за видео стрийминг. Там може да попаднеш и на много неподходящо съдържание. Но ние не трябва да ограничаваме, трябва да говорим с тях и да наблюдаваме това, което те правят, да сме наясно, че когато детето е с телефона или таблета, не е в безопасност”, коментира той.", "date": "2018.02.01", "title": "Разкриха как точно новата система \"Амбър\" ще помага чрез Фейсбук в издирването на изчезнали лица"}
{"url": "http://pik.bg/%D0%BE%D1%82-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D0%B0-%D1%80%D0%B0%D0%B7%D0%BA%D1%80%D0%B8%D1%85%D0%B0-%D1%81%D1%82%D1%80%D0%B0%D1%82%D0%B5%D0%B3%D0%B8%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D0%BF%D1%80%D0%B8-%D0%B5%D0%B2%D0%B5%D0%BD%D1%82%D1%83%D0%B0%D0%BB%D0%BD%D0%B0-%D0%B2%D0%BE%D0%B9%D0%BD%D0%B0-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-%D0%B8-%D0%BA%D0%B8%D1%82%D0%B0%D0%B9-news723874.html", "text": "Заместник-председателят на Обединения комитет на началник щабовете на САЩ ген. Пол Селв разказа за плановете на страната при възможна война с Русия и Китай, съобщава Взгляд, цитирана от Фокус. „Стратегиите, които могат да донесат успех във войните на САЩ срещу Русия и Китай се различават силно една от друга и ще изискват голям разход на ресурси“, коментира ген. Селв. „Всяко сражение с Китай, ако се случи, ще стане морско и въздушно“, уточни той. Според него потенциалният конфликт с Китай най-вероятно ще изисква „значителен принос“ на ВМС и ВВС, докато армията и морската пехота ще осъществяват поддръжка. „На свой ред срещу Русия ще се противодейства по въздух и земя“, смята ген. Селв. Същевременно той отбеляза, че, за да се стигне до Русия, трябва да се пресече Атлантическият океан, а това значи, че все пак няма да се размине без морски сражения. Според генерала, въпреки че Русия в новата стратегия за национална отбрана на САЩ да е наречена „глобално“ предизвикателство, Вашингтон има и други заплахи. Сред тях той изброи Северна Корея и Иран. През декември бе публикувана новата стратегия на САЩ за националната сигурност, в която е отбелязано, че Русия и Китай представляват предизвикателство за мощта, влиянието и интересите на САЩ.", "date": "2018.02.01", "title": "От Пентагона разкриха стратегиите на САЩ при евентуална война срещу Русия и Китай"}
{"url": "http://pik.bg/%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%BA%D0%B5%D0%B9%D1%82-%D0%BC%D0%B8%D0%B4%D1%8A%D0%BB%D1%82%D1%8A%D0%BD-%D0%BD%D0%B0-%D1%85%D0%BE%D0%BA%D0%B5%D0%B9-%D0%B2-%D1%88%D0%B2%D0%B5%D1%86%D0%B8%D1%8F-news723914.html", "text": "коремът изобщо не й попречи. Уилям се оказа с по-добър мерник и вкара два от три гола, докато Кейт отбеляза само едно попадение във вратата. След като се позабавлява с хокея, Кейт и Уилям посетиха музея \"ArkDes\", после заедно с шведската принцеса Виктория и съпругът й се разходиха из Стокхолм, а за приема вечерта Кейт бе с впечатлядващ тоалет на \"Erdem\" на стойност 1945 паунда, пише \"Ева.бг\". Бременната Кейт Мидълтън и принц Уилям започнаха четиридневното си посещение в Швеция и Норвегия. Част от програмата им бе да се позабавляват с типичния за тези страни спорт - хокей на лед. Въпреки, че вече е в края на шестия месец, Херцогинята на Кеймбридж не се стърпя и излезе на леда, а", "date": "2018.02.01", "title": "Бременната Кейт Мидълтън на хокей в Швеция"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%85%D0%B8%D1%82-%D1%81%D0%BB%D0%B0%D0%B2%D1%87%D0%BE-%D0%B2%D0%B5%D0%BB%D0%BA%D0%BE%D0%B2-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0-%D1%81-%D0%BA%D0%BE%D0%B6%D0%B5%D0%BD%D0%B8-%D1%80%D1%8A%D0%BA%D0%B0%D0%B2%D0%B8%D1%86%D0%B8-%D1%81%D1%80%D0%B5%D1%89%D1%83-%D0%B3%D0%B5%D1%80%D0%B1---%D0%BA%D1%80%D0%B8%D0%B5%D0%BB-%D0%BA%D1%8A%D1%80%D0%B2%D0%B0%D0%B2%D0%B8%D1%82%D0%B5-%D1%81%D0%B8-%D1%80%D1%8A%D1%86-news723895.html", "text": "Дойдох с ръкавици в студиото заради онази отвратителна декларация, прочетена от парламентарната група на ГЕРБ, където г-жа Галя Захареива каза, че нашите ръце са опръскани с кръв. Не искам да притеснявам зрителите, затова съм с ръкавици, днес в пленарната зала също ще вляза така, като знак на протест. Това заяви пред Би Ти Ви депутатът от БСП Славчо Велков на въпрос за вчерашните скандали в парламента заради комунизма. В предаването взе участие и Спас Гърневски от ГЕРБ. \"Чудя се защо днешните социалисти продължават да се отъждествяват с комунизма, когато говорим за комунистическите престъпления. Явно те не се разграничават от своето минало и се отъждествяват с комунизма\", коментира той. \"Недопустимо е в това време да говорим за кръв, за опръскани хора и тези неща да влизат в учебниците по история\", негодува Славчо Велков и добави: \"Много хора от депутатите на ГЕРБ са били част от бившата комунистическа партия, така че не знам кой как се отъждествява.\" \"Спас Гърневски, който казва, че ние сме се превърнали в капиталисти, самият той е много по-обвързан с капитализма. Нося една папка, която го свързва много с капитализма. Г-н Гърневски е бил един от възторжените поети на онзи режим. Той е писал стихотворение за Георги Димитров\", разкри социалистът. Спас Гърневски се защити, като цитира част от своето стихотворение и обясни, че то не било натруфено и не било публикувано, защото всички останали 2000 стихотворения за 100-годишнината на Георги Димитров щели да бъдат без тежест. \"В папката, която ще ви оставя, ще видите как г-н Гърневски се е облажвал като кмет, като политик\", обърна се Славчо Велков към водещия Антон Хекимян. \"Писал съм стихове за Спас Гърневски. Пиша сатирична и малко еротична поезия\", хвърли бомбата депутатът от БСП и завърши в рима: \"Нека зрителите да избират: Спас или нас. Защото в тази бяла папка разкрито е как Спас лапка.\"", "date": "2018.02.01", "title": "ТОТАЛЕН ХИТ! Славчо Велков протестира с кожени ръкавици срещу ГЕРБ - криел кървавите си ръце! Социалистът писал еротични стихове за Спас Гърневски"}
{"url": "http://pik.bg/%D0%B2-%D0%B0%D1%80%D0%BC%D0%B5%D0%BD%D0%B8%D1%8F-%D0%BA%D1%80%D0%B0%D0%B4%D0%B5%D1%86-%D0%BD%D0%B0-%D0%B0%D0%BB%D0%BA%D0%BE%D1%85%D0%BE%D0%BB-%D1%81%D0%B5-%D0%BD%D0%B0%D0%BF%D0%B8-%D0%B8-%D0%B7%D0%B0%D1%81%D0%BF%D0%B0-%D0%BD%D0%B0-%D0%BC%D0%B5%D1%81%D1%82%D0%BE%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D0%B5%D1%82%D0%BE-news723884.html", "text": "Жител на Ереван открадна от ресторант алкохол и се напи на местопрестъплението, съобщава РИА Новости. Уточнява се, че мъжът задигнал от ресторанта пет бутилки 25-годишен коняк, водка и десет трилитрови буркана с компот. Престъпникът отворил бутилките веднага и се напил безпаметно още в самия ресторант. Мъжът бил приет в болница с диагноза „алкохолна интоксикация“, след което бил пратен в ареста.", "date": "2018.02.01", "title": "В Армения крадец на алкохол се напи и заспа на местопрестъплението"}
{"url": "http://pik.bg/%D0%B2-%D1%80%D1%83%D1%81%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5-%D0%BD%D0%B0%D1%81%D0%BE%D1%87%D0%B2%D0%B0-%D0%BA%D1%8A%D0%BC-%D0%B8%D0%B7%D1%80%D0%B0%D0%B5%D0%BB-%D0%BA%D0%B0%D1%82%D0%BE-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B0-%D0%BD%D0%B0-%D1%80%D1%83%D1%81%D0%BA%D0%B8%D1%8F-%D0%B3%D0%B0%D0%B7-news723867.html", "text": "От българското правителство изразиха интерес в покупката на природен газ от Израел, но заради това трябва да бъде създадена необходимата инфраструктура, съобщава Московский Комсомолец, цитиран от Фокус. България планира прокарването на газопровод съвместно с Гърция, по който горивото ще преминава от Израел към Европа. При това българските власти разчитат, че този газопровод ще представлява алтернатива на доставките на руския „Газпром“. Става дума за проекта EastMed, чиято реализация ще позволи доставката на гориво от шелфа в източната част на Средиземно море към ЕС. Проектът вече е получил одобрението на европейските чиновници и за реализацията му ще бъдат предоставени 34,5 млн. евро.", "date": "2018.02.01", "title": "В Русия: България се насочва към Израел като алтернатива на руския газ"}
{"url": "http://pik.bg/%D0%B2-%D1%80%D1%83%D1%81%D0%B8%D1%8F-%D1%82%D0%B0%D0%B7%D0%B8-%D0%B3%D0%BE%D0%B4%D0%B8%D0%BD%D0%B0-%D1%81%D1%82%D0%B0%D1%80%D1%82%D0%B8%D1%80%D0%B0%D1%82-%D1%82%D0%B5%D1%81%D1%82%D0%BE%D0%B2%D0%B5-%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B8-%D0%B7%D0%B0-%D0%B2%D1%80%D1%8A%D1%89%D0%B0%D0%BD%D0%B5-%D0%BD%D0%B0-%D0%BA%D0%BE%D1%81%D0%BC%D0%BE%D0%BD%D0%B0%D0%B2%D1%82%D0%B8-%D0%BE%D1%82-%D0%BB%D1%83%D0%BD%D0%B0%D1%82%D0%B0-news723866.html", "text": "Тестове на системи за връщане на космонавти от Луната трябва да започнат в Русия през 2018 година. Това заяви пред Известия генералният директор на компанията „Технодинамика“ Игор Насенков. Той уточнява, че изпитанията на парашутите за новия руски космически апарат „Федерация“, с който е предвидено космонавти да летят в околоземна орбита и до Луната, ще се проведат в Крим. „По програма тази година трябва да се проведат изпитания с макети с маса от 3 тона. Тези макети ще бъдат хвърлени девет пъти с парашутите от хеликоптери Ми-8 или Ка-32“, разяснява Насенков. От Министерството на отбраната на Русия потвърдиха информацията за изпитанията, но не уточниха конкретните срокове на тестовете.", "date": "2018.02.01", "title": "В Русия тази година стартират тестове на системи за връщане на космонавти от Луната"}
{"url": "http://pik.bg/%D1%81%D1%8A%D0%B7%D0%B4%D0%B0%D0%B4%D0%B5%D0%BD%D0%B8-%D0%B2-%D0%BB%D0%B0%D0%B1%D0%BE%D1%80%D0%B0%D1%82%D0%BE%D1%80%D0%BD%D0%B8-%D1%83%D1%81%D0%BB%D0%BE%D0%B2%D0%B8%D1%8F-%D1%87%D0%BE%D0%B2%D0%B5%D1%88%D0%BA%D0%B8-%D1%83%D1%88%D0%B8-%D0%B1%D1%8F%D1%85%D0%B0-%D0%BF%D1%80%D0%B8%D1%81%D0%B0%D0%B4%D0%B5%D0%BD%D0%B8-%D0%BD%D0%B0-%D0%B4%D0%B5%D1%86%D0%B0-%D0%B2-%D0%BA%D0%B8%D1%82%D0%B0%D0%B9-news723873.html", "text": "Китайски учени са създали в лабораторни условия и са присадили уши на пет деца с неразвита ушна раковина от техни собствени клетки, съобщава електронното издание Газета. Според информацията, участници в експеримента са станали деца на възраст между 6 и 9 години, които са били родени с патология в развитието на ушните раковини. За създаването на новите им уши, учените използвали собствени хондроцити на деца - клетки от хрущялната им  тъкан. Чрез компютърна томография е бил разработен 3D-модел на бъдещото ухо и е създаден скелет за неговото развитие. От момента на извършване на присаждането са изминали вече 30 месеца, което говори за възможностите за дългосрочни резултати.", "date": "2018.02.01", "title": "Създадени в лабораторни условия човешки уши бяха присадени на деца в Китай"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%B1%D1%83%D0%BB-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D1%81%D0%BE%D1%84%D0%B8%D1%8F-%D1%82%D1%80%D0%B8%D0%BC%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%B2%D0%B8%D0%B4%D0%B5%D0%BE-news723896.html", "text": "Трима души са леко пострадали при катастрофа между 3 автомобила на столичния бул. „България” под моста с бул. „Витоша”. Инцидентът стана около 7 ч. тази сутрин. Трите коли са се движели успоредно в трите платна на булеварда, когато едната кола поднася и се удря в движещата се до нея. Следва още един удар в третия автомобил. Пострадали леко са шофьорът и пътниците от едната от колите. Те бяха откарани за преглед в болница. Очаква се да бъдат взети проби за алкохол на водачите.", "date": "2018.02.01", "title": "ОТ ПОСЛЕДНИТЕ МИНУТИ! Тежка катастрофа на бул. \"България\" в София, трима са ранени (ВИДЕО)"}
{"url": "http://pik.bg/%D0%BF%D0%B0%D0%BD%D0%B8%D0%BA%D0%B0-%D0%BD%D0%B0-%D1%81%D1%82%D0%B0%D1%80%D0%B8%D1%8F-%D0%BA%D0%BE%D0%BD%D1%82%D0%B8%D0%BD%D0%B5%D0%BD%D1%82-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%BE%D1%82-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BF%D1%80%D0%BE%D0%BD%D0%B8%D0%BA%D0%B2%D0%B0%D1%82-%D0%B2-%D0%B5%D0%B2%D1%80%D0%BE%D0%BF%D0%B0-news723941.html", "text": "Интерпол е разпространил списък на заподозрени бойци на „Ислямска държава“, които, според полицейската служба, са доплавали до Италия с лодка и вероятно се опитват да стигнат до други европейски държави. 50-те заподозрени в списъка са с тунизийска националност. Четирима вече са известни на разузнавателните служби, а един от тях е възможно да е пресякъл италиано-френската граница. Според материал на вестник „Гардиън“, групата е пристигнала в Сицилия между юли и октомври. Напоследък плажът Торе Салса в сицилианския град Агридженто е едно от най-популярните места за опитващите се да достигнат Европа тунизийски мигранти. Безлюден, огрян от слънце плаж. Неголяма лодка се приближава до брега. Десетки хора слизат и бързо се придвижват към брега. На пясъка се виждат захвърлени дрехи и обувки. Това се показва на кадри от Агридженто, споделени в YouTube. 50-мата заподозрени от последния списък на Интерпол също са пристигнали в Сицилия. Те са достигнали италианските брегове между юли и октомври с рибарски лодки или други малки плавателни съдове, които са били изоставени на брега, казва за „Гардиън“ представител на европейските контратерористични служби. Тунизийските мигранти, голяма част от които напускат страната си заради икономически причини, пристигат, наблъскани в малки лодки, по 20-30 наведнъж. Групите изчезват в околностите край брега, избягвайки италианските гранични служители и полицейските проверки. Местните власти наричат тези пристигания „призрачните появи“ и смятат, че над 3000 тунизийци са достигнали тайно до бреговете на Агридженто от юли досега. Полицията е успяла да спре и идентифицира само 400 души. По думите на главния прокурор на града Луиджи Патронаджио, следователите не изключват сред пристигащите в Сицилия да има джихадисти. От октомври италианското правителство прилага контратерористична стратегия и използва морско патрули, за да предотвратява „призрачните появи“ на сицилианския бряг. Салваторе Велла, прокурор в Агридженто казва, че за мигрантите не се знае нито какво са правили, нито къде са били преди: „Със сигурност има такива, които не искат да бъдат идентифицирани. Те не искат пръстовите им отпечатъци да бъдат свалени. Затова, ако си терорист, незаконното пристигане в Агридженто е най-сигурният начин да достигнеш Европа. Лодките, които пристигат от Тунис, са съвсем различни от плавателните съдове, използвани от либийските трафиканти. Нямат нищо общо с разпадащите се мигратски лодки от Либия. Тунизийците идват с отлични лодки, направлявани от професионалисти, които познават морето добре“. Според данни на италианското вътрешно министерство, над 5500 тунизийци са пристигнали в Италия и са били идентифицирани през 2017 година. Страната е върнала обратно в родината им 2193-ма с полети, които излитат два пъти седмично от Палермо. Италианските власти се затрудняват с връщането на пристигащите в законовия седемдневен срок. Голяма част от тях стоят в центрове за мигранти месеци наред или бягат на север. През декември 2016 година 24-годишният тунизиец Анис Амри уби 12 души и нарани други 56-ма, врязвайки се с камион в коледен базар в Берлин. Пет години по-рано Амри е пристигнал незаконно с лодка в Европа.", "date": "2018.02.01", "title": "ПАНИКА НА СТАРИЯ КОНТИНЕНТ! Терористи от \"Ислямска държава\" проникват в Европа"}
{"url": "http://pik.bg/%D0%B8%D1%81%D0%BA%D0%B0%D1%82-%D0%BF%D0%BE%D1%81%D1%82%D0%BE%D1%8F%D0%BD%D0%B5%D0%BD-%D0%B0%D1%80%D0%B5%D1%81%D1%82-%D0%B7%D0%B0-%D0%BF%D0%BE%D1%85%D0%B8%D1%82%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B0%D0%B4%D1%80%D0%B8%D0%B0%D0%BD-%D0%B7%D0%BB%D0%B0%D1%82%D0%BA%D0%BE%D0%B2-news723885.html", "text": "Прокуратурата ще внесе искане в съда за постоянен арест на четиримата задържани, свързани с отвличането на Адриан Златков, съобщи Нова телевизия. Ивайло Борисов - Ториното и трима негови приближени бяха обвинени за помагачи на похитителите.  Според обвинението Борисов и Марков са помогнали на похитителите на Адриан, като ги снабдили с две коли. На 30 август миналата година Адриан Златков беше отвлечен близо до дома си, докато отиваше на работа. 11 дни по-късно той беше освободен срещу откуп. Задържаните ги заплашват от две до осем години затвор. Събраните до момента доказателства показват, че кръгът на обвиняемите лица не се изчерпва с арестуваните.", "date": "2018.02.01", "title": "Искат постоянен арест за похитителите на Адриан Златков"}
{"url": "http://pik.bg/%D0%BF%D1%80%D0%B5%D0%BA%D1%80%D0%B0%D1%81%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B8%D0%B7%D0%BF%D1%80%D0%B0%D1%89%D0%B0%D0%BC%D0%B5-%D1%80%D0%B0%D0%B1%D0%BE%D1%82%D0%BD%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D1%81%D1%8A%D1%81-%D1%81%D0%BB%D1%8A%D0%BD%D1%86%D0%B5-%D0%B8-%D0%BF%D1%80%D0%BE%D0%BB%D0%B5%D1%82%D0%BD%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-news723855.html", "text": "Предимно слънчево време ни очатква и днес. В сутрешните часове на места в низините и около водните басейни ще има мъгла, съобщават от Националния институт по метеорология и хидрология (НИМХ), цитирани от Фокус. През деня в Източна България ще се появи до умерен юг-югозападен вятър. Максимални температури ще бъдзат между 11 и 16 градуса, в София около 11 градуса. Атмосферното налягане през деня слабо ще се понижи и ще бъде по-ниско от средното за февруари. Късно вечерта от югозапад ще започне бързо увеличение на облачността. Над Черноморието ще бъде слънчево с временни увеличения на облачността, главно по южното крайбрежие. Ще духа до умерен юг-югозападен вятър. Максималните температури ще бъдат между 11 и 16 градуса. Температурата на морската вода се очаква да достигне 6-7 градуса. Вълнението на морето ще бъде 1-2 бала. Над планините ще бъде слънчево. Ще духа умерен, по високите и открити части силен запад-югозападен вятър. Максималната температура на височина 1  200 метра ще бъде около 10 градуса, на 2 000 метра – около 2 градуса. Облачността утре ще бъде по-често значителна, но само на отделни места, главно в Западна и Централна България ще превали слаб дъжд. Температурите ще останат високи за началото на февруари. В събота югозападният вятър ще се усили още, особено в Източна България и северно от планините и там отново температурите ще достигнат до 18 -20 градуса. По-късно в събота и през нощта срещу неделя от северозапад, с усилване на вятъра, ще застудява. На повече места в страната ще превали дъжд, който с понижението на температурите, във високите котловинни полета на Западна България и Предбалкана, ще премине в сняг. В неделя ще е ветровито, от запад преваляванията ще спрат. Ще се понижат температурите и на изток.", "date": "2018.02.01", "title": "ПРЕКРАСНА ПРОГНОЗА! Изпращаме работната седмица със слънце и пролетни температури"}
{"url": "http://pik.bg/%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D0%B5-%D1%86%D1%8A%D1%80%D0%BA%D0%B2%D0%B0%D1%82%D0%B0-%D0%BF%D0%BE%D1%87%D0%B8%D1%82%D0%B0-%D0%BC%D1%8A%D1%87%D0%B5%D0%BD%D0%B8%D0%BA-%D1%82%D1%80%D0%B8%D1%84%D0%BE%D0%BD-news723871.html", "text": "На днешния ден църквата почита мъченик Трифон, славен като светец лечител, съобщава Трафикнюз. За него има много легенди. Една от тях разказва как едва 17-годишен той излекувал дъщерята на римския император Гордиан и спечелил признание и завидна слава. В народния празничен календар този ден се обозначава с името Трифон Зарезан, за чийто произход съществува следната легенда: 40 дни след раждането на сина си света Богородица отишла да чете молитва. На връщане минала край брат си Трифон, който зарязвал лозето. Тя го поздравила с “Помози Бог”, както си му е редът, но той като я видял с дете на ръце се присмял и изрекъл хулните думи: “Мома си, пък син имаш”. Богородица много се обидила, като стигнала до дома си, накарала майка си да вземе чиста кърпа и сол и да иде на лозето, защото Трифон си бил отрязал носа. Отива майка й на лозето и каква била почудата й, като видяла Трифон здрав-здравеничък да пее и реже лозите. Казала му какво е научила от дъщеря си, а Трифон се изсмял и отвърнал:” Аз не режа така, а така!” Замахнал да покаже как точно реже и си отрязал носа. Подигравателните думи и клетвата го застигнали жестоко. И тъй като сестра му била самата Богородица, Трифон е светия и в негова чест празника е наречен Трифон Зарезан (б.р заради отрязания нос). Според традициите рано сутринта стопанката омесва хляб и приготвя варена кокошка, пълнена с ориз или булгур. В нова вълнена торба се слага питата, кокошката и бъклица с вино. С такива торби на рамо мъжете отиват на лозето. Там се прекръстват, вземат косерите и от три главини всеки отрязва по три пръчки. След това отново се прекръстват и поливат с донесеното вино лозите. Този ритуал се нарича „зарязване\". След това всички се събират и избират „царя на лозята\". Едва тогава започва общо угощение. Празникът е включен към цикъл от три последователни дни, наречени Трифунци - 1, 2, 3 февруари. Те се празнуват както следва: 1 февруари - Трифоновден; 2 февруари - Сретение господне и 3 февруари - Свети Симеон. 2 и 3 февруари се почитат за предпазване от вълци. Тогава жените не режат с ножици, за да не се разтваря устата на вълка, не плетат, не предат и не шият. Приготвят обреден хляб и след като раздадат от него на съседите, слагат залъци от хляба в кърмата на животните - за предпазване и на добитъка, и на хората от вълците. Радка, Рачо, Трифон, Лозан, Гроздан, Гроздана, Веселин, Веско, Веселина.", "date": "2018.02.01", "title": "Голям празник е! Църквата почита мъченик Трифон"}
{"url": "http://pik.bg/%D0%B2-%D1%81%D0%B0%D1%89-%D1%81%D1%82%D0%B0%D1%80%D1%82%D0%B8%D1%80%D0%B0%D1%85%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F-%D0%B2%D1%8A%D0%B2-%D1%84%D0%B8%D1%84%D0%B0-%D0%B8-%D0%BC%D0%BE%D0%BA-news723868.html", "text": "Министерството на правосъдието на САЩ е стартирало разследване за корупция в световния спорт, като сред разследваните организации са Световната футболна организация (ФИФА) и Международния олимпийски комитет (МОК), съобщава New York Times. Според информацията, от правосъдното министерство са се заинтересували в рамките на разследването, от възможно пране на пари, рекет и мошеничество, свързани с избора на домакините на две световни първенства по лека атлетика – в Доха (Катар) през 2019 година и в Юджийн (САЩ) през 2021 година. Сред заподозрените са лица от деловите среди, които са давали консултации около издигането на кандидатури за домакинството на големи състезания. В разследването е включена и компания, която, се предполага, е помогнала на Русия да получи домакинството на Зимните олимпийски игри в Сочи и на Световното първенство по футбол. Отбелязва се, че разследването на Министерството на правосъдието на САЩ може да се пресече с дело на френската прокуратура, която през септември обяви, че разследва мащабна корупционна схема около сина на бившия президент на Международната лекоатлетическа федерация Ламин Диак, който бе и член на МОК. По данни на прокуратурата, има индикации, че синът на Диак Папа Масат е получил финансови средства срещу гласове на членове на Международната лекоатлетическа федерация и на Международния олимпийски комитет, участващи в изборите на градовете, които ще домакинстват на Олимпиади и на други крупни спортни събития.", "date": "2018.02.01", "title": "В САЩ стартираха разследване за корупция във ФИФА и МОК"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BA%D0%B0%D0%BD%D0%B0%D0%B4%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0-%D1%83%D0%B1%D0%B8%D0%B5%D1%86-%D0%BA%D1%80%D0%B8%D0%BB-%D1%87%D0%B0%D1%81%D1%82%D0%B8-%D0%BE%D1%82-%D1%82%D1%80%D1%83%D0%BF%D0%BE%D0%B2%D0%B5%D1%82%D0%B5-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D1%81%D0%B8-%D0%B2-%D1%81%D0%B0%D0%BA%D1%81%D0%B8%D0%B8--news723880.html", "text": "Полицията в Торонто е арестувала 66-годишният ландшафтен дизайнер Брус МакАртър, по подозрение за убийство на няколко души, съобщава CNN. По данни на полицията, мъжът е криел части от телата на своите жертви в саксии с цветя и цветни лехи на мястото на работата си. МакАртър е обвинен в пет убийства, като от полицията подозират, че броят на жертвите му може да нарасне сериозно. Всички убити са мъже на възраст между 44 и 58 години. Мотивите на убиеца засега са неизвестни.", "date": "2018.02.01", "title": "Зловещо! Полицията в Канада арестува убиец, крил части от труповете на жертвите си в саксии с цветя и цветни лехи"}
{"url": "http://pik.bg/%D0%BC%D0%BE%D0%B4%D0%B5%D1%80%D0%BD%D0%B8%D0%B7%D0%B0%D1%86%D0%B8%D1%8F-%D1%80%D1%83%D1%81%D0%BA%D0%B8%D1%8F%D1%82-%D1%8E%D0%B6%D0%B5%D0%BD-%D0%B2%D0%BE%D0%B5%D0%BD%D0%B5%D0%BD-%D0%BE%D0%BA%D1%80%D1%8A%D0%B3-%D1%89%D0%B5-%D0%BF%D0%BE%D0%BB%D1%83%D1%87%D0%B8-%D0%BF%D0%B0%D1%80%D1%82%D0%B8%D0%B4%D0%B0-%D0%BE%D1%81%D1%8A%D0%B2%D1%80%D0%B5%D0%BC%D0%B5%D0%BD%D0%B5%D0%BD%D0%B8-%D1%82%D0%B0%D0%BD%D0%BA%D0%BE%D0%B2%D0%B5-%D1%82-72%D0%B1%D0%B7-news723869.html", "text": "Партида танкове Т-72БЗ с двигатели с повишена мощност ще постъпят в танковото подразделение на 49-а общовойскова армия на руския Южен военен окръг, разположен край Ставропол, съобщава РИА Новости, цитирана от Фокус. „Отличителна особеност на новите бойни машини в сравнение с предишните версии е по-мощният двигател с 1 130 конски сили, подобрено въоръжение, прицелване и управление“, уточни пред журналисти началникът на пресслужбата на Южния военен окръг Вадим Астафиев. Той добавя, че за механик-водача е предвиден автомат за превключване на предавките, цифров дисплей и телевизионна камера за задно виждане. Също така модернизацията засяга и защитата на корпуса: комбинираната многослойна броня е усилена с бордови екрани с модули за динамична защита „Реликт“, с решетъчни екрани, а също така с допълнителни модули за динамична защита. Екипажите от 49-а общовойскова армия на окръга ще започнат да използват новите бойни машини по време на учения още през лятото.", "date": "2018.02.01", "title": "Модернизация! Руският Южен военен окръг ще получи партида осъвременени танкове Т-72БЗ"}
{"url": "http://pik.bg/%D0%B0%D1%80%D0%B5%D1%81%D1%82-%D0%B7%D0%B0-%D0%BF%D1%80%D0%B5%D1%81%D1%81%D0%B5%D0%BA%D1%80%D0%B5%D1%82%D0%B0%D1%80%D1%8F-%D0%BD%D0%B0-%D0%B0%D0%BB%D0%B5%D0%BA%D1%81%D0%B5%D0%B9-%D0%BD%D0%B0%D0%B2%D0%B0%D0%BB%D0%BD%D0%B8-news723877.html", "text": "Съдът в Москва арестува за пет денонощия прессекретаря на политика и кандидат-президент на Русия Алексей Навални Кира Ярмъш и за осем денонощия прессекретаря на националния щаб на Навални Руслан Шаверинов, съобщава Ведомости, цитирани от Фокус. И двамата са признати за виновни за нарушаване на установения ред при организиране и провеждане на събрания, митинги, демонстрации и шествия. Ярмъш и Шаверинов бяха задържани на московското летище \"Шереметиево\". Съдът призна, че Ярмъш е извършила правонарушение, публикувайки в интернет клип с призив хората да се присъединяват в организирания от привържениците на Навални протест. „Ваша чест, абсолютно е ясно, че делото е политически мотивирано. Не храня илюзии и разбирам, че вие няма да отсъдите оправдателно решение. Гордея се, че призовах хората да излязат на протест и ще направя това отново“, заяви Ярмъш в съда. На 28 януари, в 118 руски града преминаха протестни акции, на които бе призовано президентските избори в Русия през март да бъдат бойкотирани. Според руските власти 37 души са получили административни арести за организирането на протестните акции", "date": "2018.02.01", "title": "Арест за прессекретаря на Алексей Навални"}
{"url": "http://pik.bg/%D0%B2-%D0%B8%D0%B7%D1%80%D0%B0%D0%B5%D0%BB-%D1%80%D0%BE%D0%BB%D1%8F%D1%82%D0%B0-%D0%BD%D0%B0-%E2%80%9E%D1%85%D0%B8%D0%B7%D0%B1%D1%83%D0%BB%D0%BB%D0%B0%E2%80%9C-%D0%BD%D0%B5-%D0%B5-%D1%81%D0%BF%D0%BE%D0%BC%D0%B5%D0%BD%D0%B0%D1%82%D0%B0-%D0%B2-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%BE%D1%82%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BD%D0%B0--news723875.html", "text": "Българската прокуратура реши да не обвинява „Хизбулла“ за бомбеното нападение през 2012 г. на летището в Бургас, при което загинаха петима израелски граждани и българският им шофьор, и при което бяха ранени други 32 израелски граждани, съобщава  Jerusalem Post, цитиран от Фокус. Прокуратурата обвини двама мъже за нападението, без да споменава „Хизбулла“ в обвинителния акт. Според източник, близък до прокуратурата, никой не е дал доказателства, демонстриращи участието на шиитската ливанска групировка. През 2012 г. тогавашният български вътрешен министър Цветан Цветанов заяви, че „е установено, че двамата обвинени са членове на бойното крило на „Хизбулла“. Според израелския министър-председател Бенямин Нетаняху за българското разследване е ясно, че „Хизбулла“ е „пряко отговорна за злодейския акт в Бургас“. Съдебният процес, който е проведен в отсъствието на обвинените, е забавян с години, най-вече, за да се позволи на пострадалите израелски семейства да съберат доказателства и да се координират. Процесът започна на 17 януари с българските свидетели, даващи показания за обстоятелствата около нападението. По време на следващото заседание на 6 февруари ще продължи да се хвърля светлина върху въпроса.", "date": "2018.02.01", "title": "В Израел: Ролята на „Хизбулла“ не е спомената в обвинението за терористичното нападение на летището в Бургас през 2012 година"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BD%D0%BE%D0%B2%D0%B8-%D0%B2%D0%B8%D0%BD%D0%B5%D1%82%D0%BA%D0%B8-%D0%BE%D1%82-%D0%B4%D0%BD%D0%B5%D1%81-news723870.html", "text": "Солени глоби и акт ви заплашват, ако сте с изтекла винетка, от днес - 300 лева за лек автомобил и 3 000 лв. за тежкотоварен, съобщава Трафикнюз. От 1 фднес шофьорите трябва да са с новата годишна винетка, която за лек автомобил е 97 лева, месечната е 30 лева, а седмичната - 15. От тази година ще има и нови правила. Стикерите ще важат от датата на закупуване, а не както сега с годишните - до конкретен срок, независимо кога сме закупили стикера. Освен това има вече и тримесечни винетки. Пазете касовия си бон и останалата част от залепената винетка. Новите стикери се продават в над 3 000 пункта. Това са големите бензиностанции, офисите на „Български пощи“, областните пътни управления и гранично контролно-пропускателните пунктове. В търговската мрежа са пуснати около 3,2 млн. винетки за различните видове и категории превозни средства.", "date": "2018.02.01", "title": "Важно! Нови винетки от днес"}
{"url": "http://pik.bg/%D1%81%D0%BC%D1%8F%D1%85-%D0%B2-%D0%B5%D1%84%D0%B8%D1%80-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%87%D0%BA%D0%B0%D1%82%D0%B0-%D0%BD%D0%B0-%D0%B4%D0%B5%D1%81%D0%B8-%D0%B1%D0%B0%D0%BD%D0%BE%D0%B2%D0%B0-%D0%B7%D0%B0%D1%86%D0%B8%D0%BA%D0%BB%D0%B8-%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0%D1%82%D0%B0-%D0%B7%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D0%B2%D0%B8%D0%BA%D1%82%D0%BE%D1%80-%D0%BD%D0%B8%D0%BA%D0%BE%D0%BB%D0%B0%D0%B5%D0%B2--news723889.html", "text": "Със сутрешен гаф започна прогнозата на времето по Нова телевизия. Новата синоптичка Нора Шопова буквално зацикли, докато съобщава какви ще са температурите през следващите дни. Красивата заместничка на Деси Банова съвсем се обърка в края на прогнозата, а зрителите едва ли разбраха за кога ще трябва да приготвят чадърите и по-топлите дрехи. \"Това беше прогнозата за времето. Малко объркана, но и аз самата се обърках\", изцепи се Нора Шопова, а водещият Виктор Николаев използва случая, за да вземе на подбив колежката си: \"Нищо, нали затова казваме прогнозата на всеки 30 минути.\" Обиграният вече новинар Богомил Грозев също изпита леки трудности с новинарската емисия, която започна точно след прогнозата за времето. Опитът на Грозев обаче го измъкна бързо от неловката ситуация. Спънките му все пак подсказват, че може би и двамата водещи са имали проблеми с ауто-кюто и затова се стигна до конфузния момент с Нора Шопова.", "date": "2018.02.01", "title": "СМЯХ В ЕФИР! Наследничката на Деси Банова зацикли на прогнозата за времето! Виктор Николаев я взе на подбив"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%B7%D0%B0%D0%B2%D0%B0%D1%80%D0%BA%D0%B0-%D0%BC%D0%B8%D1%81-%D1%81%D0%BE%D1%84%D0%B8%D1%8F-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%BC%D0%B0%D0%B9%D0%BA%D0%B0-%D1%81%D0%B8-%D0%BD%D0%B0-%D0%BC%D0%B8%D0%BB%D0%B5%D0%BD-%D1%86%D0%B2%D0%B5%D1%82%D0%BA%D0%BE%D0%B2-%D1%81%D0%BD%D0%B8%D0%BC%D0%BA%D0%B8-news723795.html", "text": "Носителката на титлата \"Мис София 2014\" Гери Тилева влезе в ролята на сватовница на водещия Милен Цветков. Култовият журналист няма сериозна връзка, откакто се раздели с Ивета - майката на сина си Боян. Блондинката, която танцуваше в еротичния балет \"Бабилон шоу\", гостува в предаването на Цветков и направи реклама на майка си Елеонора Тилева. \"Аз сестра нямам, но майка ми е много красива. Ако искаш, мога да ви запозная!\", стрелна водещия Гери Тилева. Миналото лято Тилева танцува в един от най-тузарските клубове на морето с 20 килогламов питон. Напоследък Гери страни от светския живот, но продължава да се занимава активно с клубни изяви из страната. Родителката й е медицинско лице и наистина е красавица, а дъщеря й е наследила гените й.", "date": "2018.02.01", "title": "ГОРЕЩА ЗАВАРКА! \"Мис София\" предложи майка си на Милен Цветков! (СНИМКИ)"}
{"url": "http://pik.bg/%D0%B8%D0%BD%D1%82%D0%B5%D0%BD%D0%B7%D0%B8%D0%B2%D0%B5%D0%BD-%D1%82%D1%80%D0%B0%D1%84%D0%B8%D0%BA-%D0%B7%D0%B0%D1%82%D1%80%D1%83%D0%B4%D0%BD%D1%8F%D0%B2%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B3%D0%BA%D0%BF%D0%BF-%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE-%D0%B8-%D0%BD%D0%B0-%D0%BB%D0%B5%D1%81%D0%BE%D0%B2%D0%BE-news723894.html", "text": "На българо-турската граница на ГКПП Капитан Андреево и ГКПП Лесово трафикът е интензивен за товарни автомобили на изход. Информацията на Гранична полиция е към 06:00 часа. На българо-румънската граница трафикът е интензивен на ГКПП Дунав мост - Русе. Нормален е трафикът на българските гранични контролно-пропускателни пунктове на българо-сръбската, българо-македонската и българо-гръцката граница.", "date": "2018.02.01", "title": "Интензивен трафик затруднява движението на ГКПП Капитан Андреево и на Лесово"}
{"url": "http://pik.bg/%D1%80%D0%B5%D0%B9%D1%82%D0%B8%D0%BD%D0%B3-%D1%80%D1%8A%D1%81%D1%82-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0%D1%82%D0%B0-%D0%BA%D1%8A%D0%BC-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news723887.html", "text": "Рейтингът на президента на Южна Корея Мун Джей-ин, който миналата седмица падна до най-ниското си равнище , откакто ръководи страната, отново започва да бележи ръст, предава ТАСС, цитиран от Фокус. „Дейността на Мун Джей-ин на поста държавен глава е одобрявана от 62,6% от пълнолетните южнокорейци, което е с 2,8% повече в сравнение с преди седмица“, пише в резултатите, представени от агенция „Реалметер“. Действията на президента не се одобряват от 33,6% от допитаните. Според бюрото за социологически проучвания, въпреки ръста на рейтинга, много граждани, както и преди, са недоволни от това, че има договореност с Пхенян за формиране на общ женски хокеен отбор за участие на Зимните олимпийски игри. Според тях това може да се отрази отрицателно на резултатите от мачовете. Проучването е проведено между 29 и 31 януари, и е обхванало 1 500 жители на страната от различни нейни части.", "date": "2018.02.01", "title": "Рейтинг! Ръст в подкрепата към президента на Южна Корея"}
{"url": "http://pik.bg/%D0%BE%D1%82%D0%BA%D1%80%D0%B8%D1%82%D0%B8%D1%8F%D1%82-%D0%BF%D0%BE-%D1%81%D0%BD%D0%B8%D0%BC%D0%BA%D0%B8-%D0%B2%D1%8A%D0%B2-%E2%80%9E%D1%84%D0%B5%D0%B9%D1%81%D0%B1%D1%83%D0%BA%E2%80%9C-%D0%B1%D0%B8%D0%B2%D1%88-%D0%BB%D0%B8%D0%B4%D0%B5%D1%80-%D0%BD%D0%B0-%D1%8F%D0%BA%D1%83%D0%B4%D0%B7%D0%B0-%D1%81%D0%B8%D0%BD%D0%B5%D1%85%D0%B0%D1%80%D1%83-%D1%81%D0%B8%D1%80%D0%B0%D0%B8-%D0%B1%D0%B5-%D0%B4%D0%B5%D0%BF%D0%BE%D1%80%D1%82%D0%B8%D1%80%D0%B0%D0%BD-%D0%BE%D1%82-%D1%82%D0%B0%D0%B9-news723881.html", "text": "Властите в Тайланд депортираха бившият лидер на най-голямата престъпна групировка в Япония „Ямагучи-гуми“ Синехару Сираи, който се укриваше от правосъдието в продължение на 14 години, но бе разкрит по снимки, която се появиха във „Фейсбук“, съобщава Известия. Сираи ще бъде изправен пред съда по обвинение в убийство. 74-годишният Синехару Сираи бе задържан в централната провинция Лопбури, където живеел със съпругата си, гражданка на Тайланд. Сираи бе обявен за международно издирване през 2003 година, след като бе обвинен в убийството на висш член на друга групировка на Якудза За разкриването на Сираи са помогнали появили се фотографии в социалната мрежа „Фейсбук“ на мъж, който е гол до кръста, с много татуировки по тялото му, характерни за Якудза.", "date": "2018.02.01", "title": "Откритият по снимки във „Фейсбук“ бивш лидер на Якудза Синехару Сираи бе депортиран от Тайланд"}
{"url": "http://pik.bg/%D0%B2-%D1%82%D0%B0%D0%B9%D0%BB%D0%B0%D0%BD%D0%B4-%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D1%81%D1%8A%D1%81-%D0%B7%D0%B0%D0%BA%D0%BE%D0%BD-%D0%BF%D1%83%D1%88%D0%B5%D0%BD%D0%B5%D1%82%D0%BE-%D0%BD%D0%B0-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%BF%D0%BB%D0%B0%D0%B6%D0%BE%D0%B2%D0%B5-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news723883.html", "text": "В Тайланд от днес в сила влиза закон, който забранява пушенето на най-популярните сред почиващите плажове, съобщава електронното издание bangkokpost. Свободни за пушене остават 24 плажа в 15 провинции на Кралството. Посочва се, че като експериментална мярка забрана за пушене на някои плажове бе въведена още преди няколко месеца. От 1 февруари тези забрани стават постоянни. Нарушителите на новия закон ще бъдат глобявани с по 100 000 бата (б.р над 3 000 долара) или може да бъдат наказани със затвор до една година. Представители на департаментите за морски и брегови ресурси на Тайланд и високопоставени сътрудници на туристическата и морска полиция отбелязват, че на първо време проверяващите ще се ограничават само с предупреждение към нарушителите. Не се уточнява колко време ще продължи това. По всички 24 плажа в Тайланд, в които от днес влиза забраната, ще бъдат поставени специални предупредителни табели на тайски, английски и китайски език. Ще бъдат оборудвани и специални места за пушене, които ще бъдат при входовете на плажовете. Уточнява се, че законът важи както за чуждестранните туристи, така и за местните жители.", "date": "2018.02.01", "title": "В Тайланд забраниха със закон пушенето на най-големите плажове в страната"}
{"url": "http://pik.bg/%D0%BF%D0%BE-%D1%81%D0%BB%D0%B5%D0%B4%D0%B8%D1%82%D0%B5-%D0%BD%D0%B0-%D0%BF%D0%BE%D1%85%D0%B8%D1%82%D0%B8%D1%82%D0%B5%D0%BB%D0%B8%D1%82%D0%B5-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B0%D0%B4%D1%80%D0%B8%D0%B0%D0%BD-%D0%B7%D0%BB%D0%B0%D1%82%D0%BA%D0%BE%D0%B2-%D1%81-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BE%D1%82%D0%B2%D0%BB%D0%B8%D1%87%D0%B0%D0%BD%D0%B5%D1%82%D0%BE-%D0%B8-%D0%BF%D0%BB%D0%B0%D1%82-news723899.html", "text": "Синът ми разбра за вчерашните арести. В момента се чувства добре. Това заяви пред Нова телевизия Тони Златков, бащата на отвлечения миналото лято Адриан Златков. \"Преди няколко години при мен идва Ивайло Борисов-Ториното. Не си спомням да е имало нещо странно по време на срещата ни. Той е един от многото мъже, които идват в нашата автокъща\", коментира той. \"Синът ми живее в България, но в момента е на почивка. Опитваме се да подредим живота си наново. Той не е успял да види почти нищо. Похитителите са били с маски\", поясни Тони Златков. \"Не знам дали ще хванат похитителите до дни. Тези 5-6 месеца, които минаха от този случай, са един доста кратък срок за разследващите, за да се получат някакви резултати. Вчерашните арести са голям напредък, ако това са действителните извършители\", уточни бизнесменът. \"Не съм се разбирал нищо с г-н Борисов. Той ме покани, за да ми каже, че ще получим съдействие от властта\", каза още той. \"Помолих полицията да си водя аз преговорите с похитителите. Много ми помогнаха как да постъпя. Органите на властта не знаеха къде ще оставя парите. Нямаше колебание при мен дали да платя откупа. Всичко друго щеше да е много опасно\", категоричен е Тони Златков. \"Мое решение беше да се плати откуп. Аз поисках да действаме така. Такава е и световната практика. Това е най-безопасният начин\", увери бизнесменът. \"Не знам каква е структурата на тази организация. Не знам дали имат протекции тези хора. Предполагам, че са избрали моето семейство заради парите. Нямам друго обяснение. Семейството ми беше лесна мишена, защото бизнесът ни е видим\", допълни собственикът на \"Софавто\". \"Простил съм на похитителите. Всеки трябва да си понесе заслуженото, но нашето семейство им е простило\", заключи Тони Златков.", "date": "2018.02.01", "title": "ПО СЛЕДИТЕ НА ПОХИТИТЕЛИТЕ! Бащата на Адриан Златков с нови разкрития за отвличането и платения откуп"}
{"url": "http://pik.bg/%D1%81%D1%8A%D1%81%D0%B5%D0%B4%D0%BA%D0%B0-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B7%D0%B0%D0%BA%D0%BB%D0%B0%D0%BD%D0%B0%D1%82%D0%B0-%D0%B6%D0%B5%D0%BD%D0%B0-%D0%B2-%D1%82%D1%80%D0%BE%D1%8F%D0%BD-%D0%BA%D1%80%D0%B0%D1%81%D0%B8%D0%BC%D0%B8%D1%80%D0%B0-%D1%80%D0%B5%D0%B4%D0%BE%D0%B2%D0%BD%D0%BE-%D0%B1%D0%B8%D0%B5%D0%BB%D0%B0-%D1%81%D1%8A%D0%BF%D1%80%D1%83%D0%B3%D0%B0-%D1%81%D0%B8--news723902.html", "text": "В системно каране и пиянски сбивания минавали вечерите на намушканата 26 пъти жена в Троян и нейният мъж. Това разказа съседката на семейството Славка Маринова пред Нова телевизия. „Всяка вечер при тях имаше скандали, но тази вечер нищо не са чули децата“, посочи жената. По думите на съседката убитата Красимира била по-едра от съпруга си и често го надвивала при свадите помежду им. Жилището, което двойката обитавала, е на Георги. Но мъжът има ограничителна заповед да не доближава жената, поради което не живеел в дома. Според съседите по-агресивна в повечето случаи била именно Красимира. „Тя го биеше много често, той беше постоянно със синини, одран“, посочи още Славка. Жената каза, че недоумява как двойката е допуснала да се стигне до тази тежка ситуация. Според лекар от местната болница при едно от сбиванията мъжът попаднал в лечебното заведение заради удар с тиган. Припомняме, че на 28 януари между двамата е избухнал семеен скандал. Той завърши фатално със смъртта на жената. Сега Георги го грози затвор от 10 до 12 години.", "date": "2018.02.01", "title": "Съседка с шокиращи разкрития за закланата жена в Троян! Красимира редовно биела съпруга си, била по-едра и го надвивала"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B1%D0%BE%D0%B9%D0%BA%D0%BE-%D0%BD%D0%BE%D0%B5%D0%B2-%D1%80%D0%B0%D0%B7%D0%B1%D0%B8-%D0%BD%D1%81%D0%BE-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BB%D0%B8-%D1%81%D0%BB%D1%83%D0%B6%D0%B1%D0%B0%D1%82%D0%B0-%D0%B7%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%BF%D0%BE%D1%80%D1%8A%D1%87%D0%BA%D0%B8-news723908.html", "text": "НСО е една симбиоза между ненаситния апетит на политическата класа и желанието на всяка една служба да функционира на сянка и да има власт и влияние. Поради тази симбиоза НСО се използва и за политически поръчки. Това заяви бившият военен министър и експерт в сектор \"Сигурност\" Бойко Ноев пред БНР, неотдавна нарекъл в своя публикация НСО уродливо явление. „За разлика от другите служби, ние не знаем какво се случва в НСО и това е един от проблемите в службата, посочи той и допълни, че когато една служба е извън контрол, каквото и да се направи с нейното ръководство, тя си остава уязвима“, подчерта той „Безконтролността на службата е най-големият недостатък, най-големият проблем на НСО. Тези аргументи ние развивахме преди две години, когато се приемаше закона – никой не чу тези аргументи. И сега започват да лъсват проблеми. Не е проблемът в началника на службата, проблемът е в самото съществуване на такава служба, която, освен всичко друго, е остатък от тоталитарните времена. Сега, когато оставката на генерал Антонов е факт, както често се случва у нас, много е вероятно цялото внимание да се струпа върху него - да бъде омаскарен. Аз, между другото, не вярвам на прокуратурата по принцип. Така, че изобщо не очаквам какво тя ще установи в НСО и вместо да погледнем системните проблеми, отново парата ще отиде в свирката: какво е направил Антонов. За мен няма никакво значение кой е началник на НСО, ако продължава съществуването на службата в този й вид. Службата, която пази нас - обществото, народа, от тероризма – т.нар.“, подчерта Бойко Ноев. „Специализираният отряд за борба с тероризма, той е десет пъти по-малоброен от НСО. 10 пъти по-малоброен! Неговият бюджет е повече от 10 пъти по-малък, 15 пъти вероятно по-малък от този на НСО. А НСО е една служба, която е призвана да охранява по същество трима души: държавния глава, министър-председателя и донякъде председателя на Народното събрание. Така че да съществува една служба - повече от 1000 души с 40 милиона бюджет за двама или трима души, е абсолютно престъпление спрямо интереса на обществото. Особено в тези дни, когато леем сълзи, че няма пари за армията, за полицията, за охранителите в затворите – да съществува такъв харч. Настоящото положение на НСО Ноев определи като пилеене на ценен ресурс: Това са млади хора, повечето от тях, повечето хора там са офицери. Това са качествени хора. Това е талант, който се попилява. Те служат като портиери в парламента, в правителството, в президентството. Това са готвачи, сервитьори, шофьори, всякакви помагачи, обслужвачи. Не може това да се губи по този начин. Няма държава в света, която така да пилее ресурса си“, каза Ноев. Според него проблемите на службата не може да се разпростират върху цялото Народно събрание, Конституционен съд. „Кой заплашва Конституционния съд? При цялото ми уважение към кмета Фандъкова - и тя се вози на кола от НСО. Всички министри се возят на коли от НСО. Те си имат паркове всяко министерство. Ами главният прокурор се вози и той се пази от НСО. Нали съдебната власт има съдебна охрана? Това разхвърляне на обществен ресурс е направо престъпно. Холандският министър-председател си ходи с велосипед. Точка по въпроса. И аз питам нашите държавници, с какво толкова е застрашен техният живот и какво от световните дела зависи от тях - повече от холандския министър-председател и Борис Джонсън, та ги охранява армия от охранители?! На това трябва да се сложи край. За политиците ни това е видим престиж“, продължи анализа си Бойко Ноев. „И аз им се чудя на тези наши управляващи в момента, които много добре знаят какво е отношението на хората към подобни явления, към подобно трошене не пари. Най-бедната държава в Европа! Нашите управляващи и политици се ползват с такъв лукс, какъвто нямат шейховете в арабските, в петролните шейхства. И сега чужденците, които идват за Председателството - ние си мислим, че правим добро впечатление като показваме колко е лъскаво, коли и т.н. Няма такова нещо! Преди нас е имало и други председатели. В Брюксел всеки ден има президенти, министри и какво ли не още. Брюксел не го затварят. В Брюксел няма НСО. Единственото решение за мен е радикално тази служба да се превърне в национална антитерористична служба и да се занимава с антитероризъм, а не с носене на куфари и развозване на привилегии“, обобщи Ноев.", "date": "2018.02.01", "title": "ГОРЕЩА ТЕМА! Бойко Ноев разби НСО! Използвали службата за политически поръчки"}
{"url": "http://pik.bg/%D0%B2%D0%BE%D0%B9%D0%BD%D0%B0-%D0%BF%D0%B5%D1%81-%D1%81%D1%80%D0%B5%D1%89%D1%83-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-news724008.html", "text": "Войната между Партията на европейския социалисти и лидерката на родната БСП Корнелия Нинова става все по-ожесточена. Повод за раздора стана фактът, че червената шефка твърдо не подкрепя по време на дебатите и нас Истанбулската конвенцията и се изправи в битка по този повод и срещу президента на ПЕС Сергей Станишев, с когото са съпартийци. Нинова остава твърда с цената на това да изгуби външна подкрепа. От ПЕС обаче не само я плашат с отлъчване, но и я обвиниха в двоен стандарт, разочаровани, че на техните форуми не е била срещу документа, а сега показва друга позиция пред избирателите си.", "date": "2018.02.01", "title": "ВОЙНА! ПЕС срещу Корнелия Нинова"}
{"url": "http://pik.bg/%D0%B6%D0%B8%D0%B2%D0%BE%D1%82-%D0%BA%D0%B0%D1%82%D0%BE-%D0%BF%D1%80%D0%B8%D0%BA%D0%B0%D0%B7%D0%BA%D0%B0-%D0%BA%D1%80%D0%B0%D1%81%D0%B8%D0%B2%D0%B0%D1%82%D0%B0-%D0%BB%D0%B8%D1%8F-%D0%BF%D0%BB%D0%B5%D0%BC%D0%B5%D0%BD%D0%BD%D0%B8%D1%87%D0%BA%D0%B0-%D0%BD%D0%B0-%D0%B3%D0%BE%D0%BB%D0%B5%D0%BC%D0%B8%D1%8F-%D1%87%D0%BE%D1%87%D0%BE-%D0%B2%D0%BB%D0%B0%D0%B4%D0%BE%D0%B2%D1%81%D0%BA%D0%B8-%D0%BE%D1%81%D1%82%D0%B0%D0%BD%D0%B0-%D0%B7%D0%B0%D0%B2%D0%B8%D0%BD%D0%B0%D0%B3%D0%B8-%D0%BD%D0%B0-news723952.html", "text": "Българката Лия Лабел, която загина след зверска катастрофа в САЩ, е живяла щастливо и охолно със своя съпруг - бившия играч от НБА Ресуал Бътлър. От многобройните постове на 31-годишната красавация става ясно, че двамата имали много силна връзка, която била допълнително скрепена от малката им дъщеричка. Припомняме, че 38-годишният Бътлър, който за последно игра в Маями Хийт, изгубил контрол над джипа си Рейндж Роувър, минал пред автомат на паркинг и се разбил в стена в Студио Сити, предградие на Лос Анджелис. След тежкия удар на място загиват 38-годишния Бътлър и 31-годишната Лия, която е дъщеря на наши музиканти от популярни групи, Анастасия Бинчева–Сия от \"Тоника\" и Трошан Владовски, китарист и вокал на някогашните „Сребърните гривни” и брат на друг популярен изпълнител – Чочо Владовски. В профила си в Инстаграм Лия е публикувала и две снимки на своите родители. На едната е майка й Анастасия, а на другата е групата \"Сребърните гривни\".", "date": "2018.02.01", "title": "ЖИВОТ КАТО ПРИКАЗКА! Красивата Лия, племенничка на големия Чочо Владовски, остана завинаги на 31 (СНИМКИ)"}
{"url": "http://pik.bg/%D0%BC%D0%B0%D1%89%D0%B0%D0%B1%D0%BD%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D1%80%D0%BE%D0%B2%D1%8F%D1%82-83-%D0%BC%D0%B0-%D0%B1%D0%BE%D0%B3%D0%B0%D1%82%D0%B0%D1%88%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news723904.html", "text": "83-ма собственици на луксозни возила и имоти от Пловдив и областта са във фокуса на мащабна проверка, разпоредена от главния прокурор Сотир Цацаров. Заможните граждани ще трябва да доказват произхода на парите, с които са придобили лимузините и тузарските домове на стойност над 500 000 лв. Повод за заповедта на главния прокурор е информация от НАП, според която през 2015 и 2016 г. общо 365 души са закупили имоти за над половин млн. лв., 120 от които са стрували дори над 800 000 лв. В Пловдив и региона ще се проверяват 27 физическите лица, които имат скъпи имоти, и 22-а, които притежават лъскави МПС-та. Много е вероятно да има припокриване, т.е. едно и също лице да се обследва и по двата параграфа, обясни Елена Манолова, пресаташе на НАП-Пловдив. Тя уточни, че юридическите лица със скъпи коли - обект на проверката, са 34, съобщава още \"Марица\". По данни на приходната агенция,  на територията на страната се движат 50 автомобила \"Майбах\", 193 \"Бентли\", 31 \"Ламборджини\", 68 \"Ролс Ройс\" и 93 автомобила \"Ферари\". От МВР са докладвали на Цацаров, че срещу някои от хората, които управляват изброените бижута на колела, има данни за евентуални престъпления от общ характер. В тях се включват и извършени данъчни престъпления и измами. След приключване на проверките по двете направления ще бъде предоставена допълнителна информация за последващите действия на прокуратурата.", "date": "2018.02.01", "title": "МАЩАБНА ПРОВЕРКА! Ровят 83-ма богаташи в Пловдив"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%81%D0%B5-%D1%85%D0%B2%D0%B0%D1%89%D0%B0%D1%82-%D0%B7%D0%B0-%D0%B3%D1%83%D1%88%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BA%D0%BE%D0%BC%D1%83%D0%BD%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8%D1%8F-%D1%80%D0%B5%D0%B6%D0%B8-news723888.html", "text": "На днешния ден, в който се почита паметта на жертвите на комунистическия режим, депутатите се хващат за гушата с декларации. Председателят на Народното събрание Цвета Караянчева участва в церемонията по отдаването на почит на пострадалите от комунистическите репресии.", "date": "2018.02.01", "title": "ИЗВЪНРЕДНО В ПИК TV! Депутатите се хващат за гушата заради жертвите на комунистическия режим - гледайте НА ЖИВО"}
{"url": "http://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%B8%D1%81%D0%BA%D1%80%D0%B8-%D0%B4%D1%83%D1%85%D1%8A%D1%82-%D0%BD%D0%B0-%D0%BA%D0%BE%D0%BC%D1%83%D0%BD%D0%B8%D0%B7%D0%BC%D0%B0-%D0%BF%D0%B0%D0%BB%D0%B8-%D1%84%D0%B8%D1%82%D0%B8%D0%BB%D0%B0-%D0%BD%D0%B0-%D0%B1%D1%81%D0%BF-%D0%B8-%D0%B3%D0%B5%D1%80%D0%B1-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B0%D1%82%D0%B0%D0%BD%D0%B0%D1%81%D0%BE%D0%B2%D0%B0-%D0%B8-%D1%82%D0%B0%D1%81%D0%BA%D0%BE-news723905.html", "text": "На днешния ден трябва покаяние. Историята е важна и тя е житейски урок. Това коментира Десислава Атанасова от ГЕРБ по Нова телевизия. Днес ще се проведе церемонията по отдаване на почит на жертвите на комунистическия режим пред пред параклиса и мемориалната стена до НДК. Според Атанасова обществото ни е разделено по тази тема. От една страна са тези, които приемат и не се отказват от историята, а от другата - съвременните млади, които искат различен прочит и искат истината. „Ако има промяна и смяна на поколенията, този въпрос няма да стои и ще има оценка, която ще бъде дадена“, посочи Атанасова. По думите й днес трябва да отдадем почит и да говорим за историята, за последствията и за уроците от нея. Атанасова заяви, че оценките вече са раздадени и този режим е обявен за тоталитарен и престъпен. „Много държави посткомунистически са го обявили. Тук не трябва да спорим за това, а дали е редно следващото поколение да знаят истината“, смята Атанасова. Събеседникът й в студиото Таско Ерменков от левицата смята, че БСП не отрича историята си. „Това е исторически факт и няма как да го отречем“, заяви той. Между двамата пламнаха и леки искри. Според Ерменков не може една история на един народ 45 години да е била само черна.", "date": "2018.02.01", "title": "ПОЛИТИЧЕСКИ ИСКРИ! Духът на комунизма пали фитила на БСП и ГЕРБ! Десислава Атанасова и Таско Ерменков кръстосаха шпаги"}
{"url": "http://pik.bg/%D0%BC%D0%B0%D1%82%D1%8E-%D0%BD%D0%B8%D0%BC%D0%B8%D1%86-%D0%B2-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5-%D1%81%D0%B5%D0%B4%D0%BC%D0%B8%D1%86%D0%B8-%D0%B8%D0%BB%D0%B8-%D0%BC%D0%B5%D1%81%D0%B5%D1%86%D0%B8-%D1%89%D0%B5-%D1%81%D0%B5-%D0%BD%D0%B0%D0%BC%D0%B5%D1%80%D0%B8-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news724034.html", "text": "МКД, цитирано от Фокус. „Категорично отказвам да се наема с посочване на времева рамка за приключване на спора за името, но мисля, че до няколко седмици или месеци ще се намери решение“, заяви медиаторът на ООН по спора за името Матю Нимиц по време на общата прескоференция с външния министър на Македония Никола Димитров в четвъртък, съобщава електронното издание „Въпросите са поставени на дневен ред, но те няма да станат по-леки в бъдеще“, отбеляза Нимиц. Според американския дипломат, „има две правителства със способни дипломати и решителни лидери и ние трябва бързо да се придвижим напред“.", "date": "2018.02.01", "title": "Матю Нимиц: В следващите седмици или месеци ще се намери решение за името на Македония"}
{"url": "http://pik.bg/%D1%87%D0%B5%D0%BB%D0%B5%D0%BD-%D0%BF%D1%80%D0%B8%D0%BC%D0%B5%D1%80-%D0%BA%D1%83%D1%87%D0%B5-%D0%BF%D0%BE%D0%BB%D1%83%D1%87%D0%B0%D0%B2%D0%B0-%D0%BF%D0%BE%D0%BC%D0%BE%D1%89%D0%B8-%D0%B7%D0%B0-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%BD%D0%B8-news723971.html", "text": "Куче беше одобрено за помощи за безработни заради объркване в отговорната служба на щата Мичиган, съобщи Асошиейтед прес. Собственикът на кучето Майкъл Хадок получи съобщение, че Майкъл Райдър е одобрен да получава помощи за безработни от 360 долара седмично. Райдър е името на немската му овчарка. „Знам че е умен, но този път ме изненада”, каза стопанинът на кучето. Хадок се е свързал с бюрото за безработни, за да ги уведоми за грешката. От там обясниха, че писмото е изпратено от компютърна система.", "date": "2018.02.01", "title": "ЧЕЛЕН ПРИМЕР! Куче получава помощи за безработни"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%BF%D0%B5%D0%B2%D0%B8%D1%86%D0%B0-%D0%BE%D1%82-%D1%82%D0%BE%D0%BD%D0%B8%D0%BA%D0%B0-%D0%B7%D0%B0%D0%B3%D0%B8%D0%BD%D0%B0-%D0%B2-%D0%B7%D0%B2%D0%B5%D1%80%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81%D1%8A%D1%81-%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D0%BD%D0%B1-news723901.html", "text": "Бившият играч от НБА Ресуал Бътлър и жена му - българката Лиа Лабел, дъщеря на певицата от „Тоника” Анастасия Бинчева, загинаха в страшна катастрофа в САЩ, пише TMZ. 38-годишният Бътлър, който за последно игра в Маями Хийт изгубил контрол над джипа си Рейндж Роувър, минал пред автомат на паркинг и се разбил в стена в Студио Сити, предградие на Лос Анджелис. Според полицаите автомобилът се е движил с много висока скорост. Бътлър има дългогодишна кариера в Националната баскетболна асоциация. Играл е в Шарлот, ЛА Клипърс, Чикаго, Торонто, Индиана, Вашинвгтон и Сан Антонио. 31-годишната Лия Лабел е певица, бе на 12-то място в \"Американски идол\" през 2004 г. Ресуъл има дъщеря от предишна връзка.", "date": "2018.02.01", "title": "ЖЕСТОКА ТРАГЕДИЯ! Дъщерята на певица от \"Тоника\" загина в зверска катастрофа със звезда от НБА"}
{"url": "http://pik.bg/%D0%B2%D0%B8%D0%B7%D0%B8%D1%82%D0%B0-%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D1%80%D1%83%D1%81%D0%B8%D1%8F-%D0%B8-%D0%B8%D1%82%D0%B0%D0%BB%D0%B8%D1%8F-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%82-%D0%B2-%D0%BC%D0%BE%D1%81%D0%BA%D0%B2%D0%B0-news723847.html", "text": "Външният министър на Италия Анджелино Алфано в рамките на работното си посещение в Москва ще се срещне със своя руски колега Сергей Лавров, съобщава РИА Новости, цитирана от Фокус. Очаква се първите дипломати на Русия и Италия да обърнат внимание на работата на ОССЕ през 2018 година. „Ще бъдат разгледани възможностите за активизиране на дейността на ОССЕ по отношение на борбата срещу тероризма, наркотрафика и киберзаплахите, положението на интеграционните процеси в Европа и Евразия, защитата на традиционните ценности и правата на националните малцинства и противодействието на христиано и ислямофобията“, пише в официално изявление на италианското МВнР. Министрите също така планират да обсъдят и двустранните отношения. Алфано подчерта, че приоритетна задача по време на председателството на Италия в ОССЕ ще станат „съдействието по търсенето на решения на украинската криза“. „Няма да изменяме архитектурата на преговорите и техните цели, т.е. изпълняването на Минските споразумения. Искаме да създадем условия дискусиите между страните да преминават бързо и ефективно, а от друга страна да работим над това, да бъде осигурена сигурността на наблюдателите“, допълни той. Говорейки за възможността антируските санкции да бъдат отменени италианският политик заяви, че ситуацията около Крим „остава открита рана в отношенията с Москва“.", "date": "2018.02.01", "title": "Визита! Външните министри на Русия и Италия ще се срещнат в Москва"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%80%D1%83%D0%BC%D1%8A%D0%BD%D0%B8%D1%8F-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D0%B5%D1%81-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D0%B2%D1%8A%D1%80%D0%B7%D0%B2%D0%B0-%D1%81%D1%80%D0%B5%D0%B4%D1%81%D1%82%D0%B2%D0%B0%D1%82%D0%B0-%D1%81-%D0%B2%D1%8A%D1%80%D1%85%D0%BE%D0%B2%D0%B5%D0%BD%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B7%D0%B0-news723849.html", "text": "Румънският президент Клаус Йоханис заяви, че ограничаването на достъпа до средствата на ЕС за „отклонилите се“ държави може да наруши правилата на Съюза, съобщава Politico, цитирани от Фокус. Йоханис заяви, че свързването на фондовете с въпросите за върховенството на закона е против европейските договори и не трябва да се взема предвид, когато дългосрочния бюджет на Съюза се определя. Президентът уточни, че Румъния няма от какво да се притеснява, заявявайки, че „никой не е започнал да смята, че върховенството на закона не работи в страната“. Румъния бе разкритикувана от Брюксел заради изменения в редица закони, свързани с правосъдието, които предизвикаха и масови протести поради притеснения, че ще позволят корупцията да остане ненаказана. Същевременно румънският президент призна, че дебатите около правосъдната реформа вредят на шансовете страната му да се присъедини към Шенгенската зона.", "date": "2018.02.01", "title": "Президентът на Румъния категоричен: ЕС не може да свързва средствата с върховенството на закона"}
{"url": "http://pik.bg/%D1%81%D0%BB%D0%B5%D0%B4-%D0%BF%D1%80%D0%B5%D0%BB%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B5%D0%BD%D0%B0-%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%BF%D1%80%D0%B5%D0%B4%D0%B3%D1%80%D0%B0%D0%B4%D0%B8%D0%B5-%D0%BD%D0%B0-%D0%BF%D0%B0%D1%80%D0%B8%D0%B6-%D1%81%D0%B5-%D0%B7%D0%B0%D0%B1%D0%B0%D0%B2%D0%BB%D1%8F%D0%B2%D0%B0%D1%82-%D1%81-%D0%B2%D0%BE%D0%B4%D0%BD%D0%B8-%D1%81%D0%BA%D0%B8-%D0%BF%D0%BE-%D1%83%D0%BB%D0%B8%D1%86%D0%B8%D1%82-news723862.html", "text": "Продължителните дъждове в района на Париж доведоха до преливането на река Сена, като улици на предградия на френската столица бяха напълно наводнени, съобщава Le Parisien. Заради ситуацията в столицата на Франция бе спряно движението на влаковете по една от вътрешноградските линии, а навигацията на речните съдове по реката бе напълно прекъснато. Над 1 500 жители на столичното предградие Ил де Франс бяха принудени да напуснат домовете си заради наводненията, а над 1 500 жилища останаха без електричество. Жители на друго от наводнените предградя на Париж Рюи Малмезон обаче намериха начин да използват прииждането на Сена и наводненията за да попрактикуват ... водни ски по улиците на предградието. Членът на местния Общински съвет Никола Редие обяснява, че със семейството си много обича да кара водни ски, като сега прииждането на Сена му дава уникалната възможност да го прави по улиците около дома си. Редие отбелязва, че за любителите на екстремните усещания наводнението „се е превърнало нещо като падането на лавина за сноубордистите“.", "date": "2018.02.01", "title": "След преливането на Сена! Жители на предградие на Париж се забавляват с водни ски по улиците"}
{"url": "http://pik.bg/%D1%81%D0%B0%D1%89-%D1%89%D0%B5-%D0%BF%D1%80%D0%B5%D0%B4%D0%BE%D1%81%D1%82%D0%B0%D0%B2%D1%8F%D1%82-350-000-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%B0%D1%82%D0%B0%D0%BA%D0%B8-%D0%B2-%D1%81%D0%B8%D1%80%D0%B8%D1%8F-news723850.html", "text": "Съединените щати ще предоставят 350 000 долара за финансирането на международния независим механизъм по разследването на престъпленията в Сирия и се надяват, че това ще позволи и разследването на химическите атаки, съобщава РИА Новости. Агенцията се позовава на информация от постоянното представителство на САЩ към ООН, която идва на фона на прекратяването на работата на Съвместния механизъм ООН-ОЗХО по разследването на химическите атаки в Сирия. „САЩ са заделили 350 000 долара за международен безпристрастен и независим механизъм по разследването на престъпления, извършени в Сирия. Това ще подпомогне усилията за привличането под отговорност за жестокостите на режима на Башар Асад, включително и използване на химическо оръжие. Това сега е по-важно, от когато и да била, след като Русия „уби“ Съвместния механизъм (СМР)“, се посочва в изявлението от постоянното представителство на САЩ към ООН.", "date": "2018.02.01", "title": "САЩ ще предоставят 350 000 долара за независимо разследване на химическите атаки в Сирия"}
{"url": "http://pik.bg/%D1%85%D0%B8%D0%BC%D0%B8%D1%8F-%D0%B5-%D0%B7%D0%B0-%D0%BA%D1%80%D0%B8%D0%B7%D0%B0%D1%82%D0%B0-%D0%BD%D0%B0-%D0%BC%D0%BB%D0%B0%D0%B4%D0%B5%D0%B6%D0%B8%D1%82%D0%B5-%D0%BF%D1%80%D0%B8%D1%82%D0%B8%D1%81%D0%BD%D0%B0%D1%82%D0%B8-%D0%BE%D1%82-%D1%80%D0%BE%D0%B4%D0%B8%D1%82%D0%B5%D0%BB%D1%81%D0%BA%D0%B8%D1%82%D0%B5-%D0%B0%D0%BC%D0%B1%D0%B8%D1%86%D0%B8%D0%B8-%D1%85%D0%B8%D1%82%D0%BE%D0%B2%D0%B8%D1%8F%D1%82-%D1%80%D0%BE%D0%BC%D0%B0%D0%BD-%D1%89%D0%B5-%D0%B1%D1%8A%D0%B4%D0%B5--news723949.html", "text": "Хитовият роман на младата американска писателка Уайки Уанг ще бъде екранизиран, обявиха от \"Амазон\". \"Химия\" е сред заглавията, които влязоха в престижния списък на най-добрите книги за 2017-а на NPR - американското Националното обществено радио, и бе сред фаворитите на много други медии. Романът се окичи и с приза \"5 под 35\" на щатската Национална фондация за книгата. Дебютната творба на Уанг наскоро излезе и у нас с логото на издателство \"Милениум\" и се радва на голям интерес особено сред младата публика, тъй като е фокусирана върху бунта на 20-25 годишните. Уайки Уанг е родена в Китай и пристига в Америка в ранна детска възраст със своите родители. Романът й в голяма степен е автобиографичен, защото и тя като героинята си е учен химик. Историята е за докторантка в престижен университет, която се разкъсва между свръхамбициите на родителите си за успешна кариера, желанието на приятеля си, който иска да създадат семейство, и копнежа сама да избира своето бъдеще. С много хумор и проникновение писателката разнищва въпроса за натиска, оказван от родителите върху децата в желанието им да постигат академични висоти. Това е особено характерно за семействата на китайските емигранти в САЩ. Темата вече е позната у нас от книгата \"Бойният химн на майката тигрица\" на Ейми Чуа, в която - обратното - самата майка разкрива колко важно за нея е дъщерите й да учат непрекъснато и да напредват в редица области без да губят и миг за игра и странични занимания. Авторката не скрива драматичните конфликти, до които довежда това. За тези, които познават изповедта на Чуа, Химия\" на Уанг може да се стори много интересен следващ епизод в този тип отношения между родители и деца. Сега се чува ясно и силно гласът на детето, на порасналата дъщеря, която през целия си живот се е съобразявала и е следвала неотклонно високите стандарти, поставени от родителите й. Но на крачка от завършване на докторантурата си, тя преживява дълбока криза, в която събира смелост да започне да отстоява само това, което иска самата тя, без да се съобразява със семейството си. Въпреки, че майка й заявява, че без титлата доктор, дъщеря й няма да представлява нищо за нея. \"Вярно ли е, че въпросът \"какъв искаш да станеш\", който се задава на малките деца навсякъде по света, китайските родители задават така: Какъв искаш да станеш - лекар или лекар?\" - с този анекдот поставя темата за големите родителски надежди на китайците в САЩ американски журналист в интервю с Уайки Уанг. Писателката отговаря шеговито, че нейното обяснение за невероятните очаквания на сънародниците й към децата им е следното: \"Много от тях са тръгнали от малки земеделски провинции и са успели не само да се приспособят, но и да постигнат големи успехи в социален и професионален план на толкова различно място. След този огромен преход, за да ги надминат, децата им няма какво друго да направят, освен да емигрират на Луната!\".", "date": "2018.02.01", "title": "\"Химия\" е за кризата на младежите, притиснати от родителските амбиции. Хитовият роман ще бъде екранизиран"}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D1%80%D0%B5%D0%BC%D0%BE%D0%BD%D1%82-%D0%BF%D1%80%D0%B5%D0%B4%D1%81%D1%82%D0%BE%D0%B8-%D1%80%D0%B5%D1%81%D1%82%D0%B0%D0%B2%D1%80%D0%B0%D1%86%D0%B8%D1%8F-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%B7%D0%B0-35-%D0%BC%D0%BB%D1%80%D0%B4-%D0%BB%D0%B8%D1%80%D0%B8-news723852.html", "text": "Британските депутати решиха, че рискът от пожар в сградата на парламента е твърде висок и през следващото десетилетие няма да заседават там, за да може да бъде извършена мащабна реставрация за сумата от 3,5 милиарда долара, пише The Guardian, цитирани от Фокус. Депутатите гласуваха с 236 срещу 220 гласа в полза на съответния законопроект, като се очаква от следващото десетилетие те да се преместят в „Уайтхол“. Това ще е първият случай, в който парламентът ще се премести от сградата, сторена по викториански времена през XIX век, от бомбардировките през Втората световна война. Според плана двете камари ще се преместят през 2025 г. Долната камара ще се премести в „Ричмънд хаус“ в близкия „Уайтхол“, докато лордовете - в конферентния център „Кралица Елизабет II“. По време на тричасовите дебати депутатите отправиха и серия от предупреждения за сигурността на Уестмистърския дворец, където работят около 8 000 души и който е посещаван от един милион души годишно.", "date": "2018.02.01", "title": "Исторически ремонт! Предстои реставрация на британския парламент за 3,5 млрд. лири"}
{"url": "http://pik.bg/%D0%BE%D1%82-%D0%BA%D0%BE%D1%81%D0%BC%D0%BE%D0%B4%D1%80%D1%83%D0%BC%D0%B0-%E2%80%9E%D0%B2%D0%BE%D1%81%D1%82%D0%BE%D1%87%D0%BD%D0%B8%D0%B9%E2%80%9C-%D0%B1%D0%B5-%D0%B8%D0%B7%D1%81%D1%82%D1%80%D0%B5%D0%BB%D1%8F%D0%BD%D0%B0-%D1%80%D0%B0%D0%BA%D0%B5%D1%82%D0%B0-%D0%BD%D0%BE%D1%81%D0%B8%D1%82%D0%B5%D0%BB-%E2%80%9E%D1%81%D1%8A%D1%8E%D0%B7-21%D0%B0%E2%80%9C-news723872.html", "text": "От космодрума „Восточний“ бе изстреляна ракета-носител  „Съюз-2.1а“ със спътник за дистанционно сондиране на Земята „Канопус-В“ на борда и десет чуждестранни малки апарата, съобщава РИА Новости. По програма отделянето на главната космическа част от третата степен на ракетата трябва да се осъществи в 05:16 часа българско време. Очаква се спътникът да бъде изведен в орбита на височина от около 510 километра около 6:12 часа българско време. До 07:50 часа в орбита трябва да бъдат изведени всички общо 11 апарата, които са на борда на ракетата-носител.", "date": "2018.02.01", "title": "От космодрума „Восточний“ бе изстреляна ракета-носител „Съюз-2.1а“"}
{"url": "http://pik.bg/%D0%B3%D1%80%D0%B5%D1%88%D0%BD%D0%B8-%D1%81%D1%82%D1%8A%D0%BF%D0%BA%D0%B8-%D0%BD%D0%B0-%D1%87%D0%B5%D0%BB%D1%81%D0%B8-%D0%B8-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%8E%D0%BD%D0%B0%D0%B9%D1%82%D0%B5%D0%B4-%D0%B2%D1%8A%D0%B2-%D0%B2%D0%B8%D1%81%D1%88%D0%B0%D1%82%D0%B0-%D0%BB%D0%B8%D0%B3%D0%B0-news723846.html", "text": "Отборите на Челси и Манчестър Юнайтед направиха грешни стъпки във Висшата лига на Англия. В двубой от междинния, 25-и кръг на футболния шампионат на Англия Челси сензационно отстъпи като домакин на Борнемут с 0:3. Калъм Уилсън в 51-ата минута, Жуниор Станислас в 64-ата и Нейтан Ейк в 67-ата минута вкараха головете за гостите от Борнемут. За Челси това е пета загуба в кампанията, като тимът разделя третата позиция с Ливърпул. Борнемут постигна седми успех за сезона, като отборът е на 10-о място. В най-интригуващият двубой от кръга Тотнъм победи у дома Манчестър Юнайтед с 2:0. Кристиан Ериксен в 1-ата минута и автогол на Фил Джоунс в 28-ата минута донесоха успеха за Тотнъм. В класирането Манчестър Юнайтед вече изостава с 15 точки от лидера Манчестън Сити. Тотнъм е на пето място, като е само на две точки зад Ливърпул и Челси. Челси – 0:3 – Лестър 2:1 Нюкасъл – Бърнли 1:1 Саутхемптън – Брайтън 1:1 – Уест Бромич 3:0 Стоук Сити – Уотфорд 0:0 – Манчестър Юнайтед 2:0 лидер е Манчестър Сити с 68 точки, пред Манчестър Юнайтед 53, Ливърпул и Челси по 50 точки и др.", "date": "2018.02.01", "title": "Грешни стъпки на Челси и Манчестър Юнайтед във Висшата лига"}
{"url": "http://pik.bg/%D0%B6%D0%B0%D0%BD-%D0%BA%D0%BB%D0%BE%D0%B4-%D1%8E%D0%BD%D0%BA%D0%B5%D1%80-%D0%B1%D0%B8%D0%B7%D0%BD%D0%B5%D1%81%D1%8A%D1%82-%D0%BC%D0%BE%D0%B6%D0%B5-%D0%B4%D0%B0-%D0%BF%D0%BE%D1%81%D1%82%D0%B0%D0%B2%D0%B8-%D1%82%D1%80%D1%83%D0%B4%D0%BD%D0%BE%D1%81%D1%82%D0%B8-%D0%BF%D1%80%D0%B5%D0%B4-%D0%B5%D0%B4%D0%B8%D0%BD%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B5%D1%81-%D0%BE%D1%82%D0%BD%D0%BE%D1%81%D0%BD%D0%BE-%D0%B1%D1%80%D0%B5%D0%BA%D0%B7%D0%B8%D1%82-news723833.html", "text": "Председателят на Европейската комисия Жан-Клод Юнкер заяви, че единството на оставащите в ЕС 27 страни членки „може да стане трудно за поддържане“ по време на втората фаза от преговорите за Брекзит, заради позициите на бизнеса, съобщава  EUObserver, цитирани от Фокус. „Икономическите кръгове, многонационалните корпорации ще се опитат да убедят своите съответни правителства да приемат различните предложения на Великобритания - заяви Юнкер. - В края на краищата ще получим една амалгама от крайности и в резултат на това позицията на Европа ще бъде неузнаваема“.", "date": "2018.02.01", "title": "Жан-Клод Юнкер: Бизнесът може да постави трудности пред единството на ЕС относно Брекзит"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%BA%D0%BE%D0%BD%D1%84%D0%BB%D0%B8%D0%BA%D1%82%D0%B8%D1%82%D0%B5-%D0%B8-%D0%B1%D0%B5%D0%B4%D1%81%D1%82%D0%B2%D0%B8%D1%8F%D1%82%D0%B0-%D1%81%D0%B0-%D0%B4%D0%BE%D0%B2%D0%B5%D0%BB%D0%B8-%D0%B4%D0%BE-%D0%BD%D0%B5%D0%B3%D1%80%D0%B0%D0%BC%D0%BE%D1%82%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B1%D0%BB%D0%B8%D0%B7%D0%BE-60-%D0%BC%D0%B8%D0%BB%D0%B8-news723836.html", "text": "По данни на УНИЦЕФ близо 60 милиона младежи по света, които живеят в страни, страдащи от конфликти и природни бедствия, са неграмотни и са необходими повече инвестиции в образованието им за борба с кризата, предава Voice of America, цитирана от Фокус Близо 30% от хората между 15 и 19-годишна възраст, които живеят в „спешните“ държави са неграмотни и проблемът се задълбочава сред момичетата, според изследването на УНИЦЕФ. Изпълнителният директор на УНИЦЕФ Хенриета Форе заяви, че статистиките са „стряскащо напомняне на трагическото влияние на кризите върху детското образование, тяхното бъдеще и стабилността и растежа на икономиките и обществата. Страните с най-голяма неграмотност сред хората между 15 и 24 години са Нигер (76%), Чад (69%), Южен Судан (68%) и Централноафриканската република (64%).", "date": "2018.02.01", "title": "Ужасяваща статистика! Конфликтите и бедствията са довели до неграмотността на близо 60 милиона млади хора по света"}
{"url": "http://pik.bg/%D1%80%D0%B5%D0%B9%D1%82%D0%B8%D0%BD%D0%B3-%D0%BE%D0%B4%D0%BE%D0%B1%D1%80%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%B5-%D0%B5-%D1%83%D0%B2%D0%B5%D0%BB%D0%B8%D1%87%D0%B8%D0%BB%D0%BE-%D0%B4%D0%BE-42-%D0%BF%D1%80%D0%BE%D1%86%D0%B5%D0%BD%D1%82%D0%B0-news723837.html", "text": "Одобрението към президента на САЩ Доналд Тръмп бележи ръст, достигайки до 42%, което е с 10% повече в сравнение с декември 2017 г., предава Politico, позовавайки се на социологическо проучване. 42% от американците подкрепят работата на Тръмп, според проучване на университета „Монмаут“, което е значително повече от 32% одобрение според същото проучване преди месец. Повечето американци смятат, че той не върши добра работа, но броят им е намалял за периода от 56 на 50%. Според 55% от участвалите в допитването президентът има успех при прокарването на програмата си в Конгреса. Проучването е обхванало 806 пълнолетни граждани на САЩ, като е направено в периода от 28 до 30 януари. Процентът на статистическата грешка е 3,5%.", "date": "2018.02.01", "title": "Рейтинг! Одобрението за Доналд Тръмп се е увеличило до 42 процента"}
{"url": "http://pik.bg/%D0%BF%D1%80%D0%BE%D0%B2%D0%B0%D0%BB-%D1%82%D0%B5%D1%81%D1%82-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D0%BF%D1%80%D0%BE%D1%82%D0%B8%D0%B2%D0%BE%D1%80%D0%B0%D0%BA%D0%B5%D1%82%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%BD%D0%B0-%D1%85%D0%B0%D0%B2%D0%B0%D0%B8%D1%82%D0%B5-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%BD%D0%B5%D1%83%D1%81%D0%BF%D0%B5%D1%88%D0%BD%D0%BE-news723835.html", "text": "Тест на американската противоракетна система Aegis, проведен на Хаваите, приключи неуспешно, съобщава Sputnik, позовавайки се на източници от Пентагона. Зенитна ракета SM-3, с която е оборудван комплекса Aegis, не е успяла да прихване изстрелян от самолет обект. От Агенцията за противоракетна отбрана са потвърдили информацията, като са отказали да разкриват детайли около случилото се. Преди седмица Пентагона публикува доклад, в който се изразява увереност, че САЩ могат да защитят територията си и територията на Хаваите от „неголямото количество“ севернокорейски междуконтинентални ракети и ракети със среден обсег. През юли миналата година по време на изпитания SM-3 отново не успя да прихване високоскоростна цел. Тогава като причина за провала бе посочен човешки фактор.", "date": "2018.02.01", "title": "Провал! Тест на американска противоракетна система на Хаваите приключи неуспешно"}
{"url": "http://pik.bg/%D1%88%D0%BE%D0%BA-%D0%BC%D0%B5%D0%B4%D0%B8%D1%86%D0%B8-%D0%B7%D0%B0%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%BF%D0%BE%D1%82%D1%8A%D0%BD%D0%B0%D0%BB-%D0%B2-%D0%BA%D1%80%D1%8A%D0%B2-%D0%BF%D0%B0%D1%86%D0%B8%D0%B5%D0%BD%D1%82-%D0%B2%D1%8A%D1%80%D1%85%D1%83-%D0%BF%D0%BB%D0%BE%D1%87%D0%BA%D0%B8%D1%82%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B2%D0%B8%D0%B4%D0%B5%D0%BE-18-news723771.html", "text": "В Рязан недобросъвестни медици захвърлиха окървавен пациент направо на плочките в коридора. Мъжът лежал час на студения под, а кръвта му изтичала пред ужасените погледи на очевидци. Потресаващата картина била заснета от млада жена, която качила видеото в мрежата. По думите й, несретникът бил чисто гол, а до него имало окървавен чаршаф. \"Всички се възмущаваха - как е възможно да захвърлят човека гол на плочките. А чистачката минаваше от време на време и попиваш с парцал кръвта. Едва след час го сложиха на количка и го откараха нанякъде\", разказва Надежда Панкратова. Жената твърди, че на пациента обърнали внимание едва след неколкократните молби на хората, които били в коридора.", "date": "2018.02.01", "title": "ШОК! Медици захвърлиха потънал в кръв пациент върху плочките в болница (ВИДЕО 18+)"}
{"url": "http://pik.bg/%D1%81%D1%84%D0%BE%D1%80%D0%BC%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%BE%D0%B2%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8%D0%B7%D0%B3%D0%BB%D0%B5%D0%B6%D0%B4%D0%B0-%D0%B2%D1%81%D0%B5-%D0%BF%D0%BE-%D0%B2%D1%8A%D0%B7%D0%BC%D0%BE%D0%B6%D0%BD%D0%BE-news723839.html", "text": "Консерваторите на германският канцлер Ангела Меркел се споразумяха с потенциалните си партньори от социалдемократическата партия по климатичните цели за 2030 г. - знак за стабилен напредък в преговорите за управляваща коалиция, които и двете страни искат да приключват до седмица, съобщава Ройтерс, цитирани от БТА. След пробив по спорния въпрос за събирането на мигрантските семейства, партиите преодоляха други, не толкова трудни за договаряне теми, включително политиката в областта на климата. Преди това партиите се споразумяха за фиксиране на пенсионните вноски, разпределени между работниците и работодателите, на 20 процента от трудовото възнаграждение до 2025 година. Двете страните се договориха по стъпки за разкриване на още 8 000 работни места в сферата на социалните грижи и за подобряване на заплащането. Ако Германия не успее да състави ново правителство до Великден, това ще е катастрофа, предупреди водачът на Християнсоциалния съюз (ХСС) Хорст Зеехофер. \"Това би довело до оправдан гняв сред населението. Ще направим всичко да избегнем това. То би било катастрофа за Германия\", коментира лидерът на баварската партия - партньор на Християндемократическия съюз (ХДС) на Меркел.", "date": "2018.02.01", "title": "Сформирането на новото правителство в Германия изглежда все по-възможно"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BE%D0%B2%D1%87%D0%B0%D1%80%D1%81%D0%BA%D0%BE-%D0%BA%D1%83%D1%87%D0%B5-%D0%BD%D0%B0%D1%85%D0%B0%D0%BF%D0%B0-%D0%B7%D0%B2%D0%B5%D1%80%D1%81%D0%BA%D0%B8-%D1%81%D1%8A%D1%81%D0%B5%D0%B4-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-news723787.html", "text": "Овчарко куче нахапа зверски възрастен мъж. Инцидентът е станал около 10 часа днес. По това време 80-годишният Георги Янков бил в дома си в хасковския квартал Куба. Докато отивал към външната тоалетна на двора, го нападнало съседското куче, което прескочило оградата. Старецът, който се придвижвал с бастуни, едва успял да се отърве от четириногото. Прибрал се в къщата и се обадил на дъщеря си Стайка Янкова. Тя и съпругът й Велико Костадинов позвънили на спешния телефон 112 и на място били изпратени медици и полицаи, съобщава \"Хасково Нет\". Пострадалият мъж е бил откаран в хасковската болница, където медиците са обработили раните му в Хирургично отделение. Той е със сериозни наранявания по скалпа, лицето, по дясната мишница и лявата предмишница. Предстои нахапаният мъж да бъде консултиран от медици от Инфекциозно отделение, които да преценят необходимостта от поставяне на противобясна ваксина. Роднините на пострадалия мъж заявиха, че няма да търсят възмездие от съседа си, който е пуснал кучетата си да се разхождат безпризорно, тъй като били в добри отношения. „Той има четири-пет кучета, две от тях са големи и вардят овцете му“, каза Стайка Янкова. Тя обясни, че кучетата не за първи път прескачали оградата, а баща й дори им давал хляб. Днес за зла участ обаче едно от четириногите изненадващо го нападнало. Стайка апелира към стопаните на домашни любимци да се отнасят по-отговорно към животните. Георги се заселил в Хасково преди около 5 месеца. „Преди това живееше в Славяново, даже президентът Румен Радев ни беше съсед, израснали сме заедно“, разказа Стайка Янкова.", "date": "2018.02.01", "title": "ЖЕСТОК ИНЦИДЕНТ! Овчарско куче нахапа зверски съсед на президента Румен Радев"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%88%D0%BA%D0%B0%D1%84-%D1%81%D1%8A%D1%81-%D1%81%D1%82%D1%80%D0%BE%D0%B3%D0%BE-%D1%81%D0%B5%D0%BA%D1%80%D0%B5%D1%82%D0%BD%D0%B8-%D0%B4%D1%8A%D1%80%D0%B6%D0%B0%D0%B2%D0%BD%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D1%81%D0%B5-%D0%BF%D0%BE%D1%8F%D0%B2%D0%B8-%D0%B2-%D0%BC%D0%B0%D0%B3%D0%B0%D0%B7%D0%B8%D0%BD-%D0%B7%D0%B0-%D0%BC%D0%B5%D0%B1%D0%B5%D0%BB%D0%B8-%D0%BD%D0%B0-%D1%81%D1%82%D0%B0%D1%80%D0%BE--news723838.html", "text": "Свръхсекретни държавни документи са били открити в магазин за мебели на старо в Австралия, съобщава Нова телевизия.. Оказало се, че правителствена служба продала шкафове, в които били заключени документите, заедно със самите папки. Чиновниците решили да се отърват шкафовете, защото от известно време не знаели къде е ключът за чекмеджетата. По тази причина магазинът за мебели на старо платил съвсем малко. И на безценица получили документи със секретни подробности за работата на последните 5 правителства на Австралия.", "date": "2018.02.01", "title": "Скандал! Шкаф със строго секретни държавни документи се появи в магазин за мебели на старо в Австралия"}
{"url": "http://pik.bg/%D1%88%D0%B5%D1%84%D0%BA%D0%B0%D1%82%D0%B0-%D0%BD%D0%B0-%D1%80%D0%BE%D0%BC%D1%81%D0%BA%D0%BE%D1%82%D0%BE-%D1%83%D1%87%D0%B8%D0%BB%D0%B8%D1%89%D0%B5-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D1%85%D0%B2%D1%8A%D1%80%D0%BB%D0%B8-%D0%BE%D1%81%D1%82%D0%B0%D0%B2%D0%BA%D0%B0-%D1%81%D0%BB%D0%B5%D0%B4-%D0%BF%D0%BE%D0%B4%D0%BF%D0%B8%D1%81%D0%BA%D0%B0-%D0%BD%D0%B0-%D0%BA%D0%BE%D0%BB%D0%B5%D0%B3%D0%B8-%D0%B8-%D1%80%D0%BE%D0%B4%D0%B8%D1%82%D0%B5%D0%BB%D0%B8-news723827.html", "text": "Временно изпълняващата длъжността директор на Четвърто основно училище „Иван Вазов“ в Кюстендил Веселка Котева-Малинова е поискала да бъде освободена от поста. Заявлението й е депозирано до Регионалното управление по образование, тя напуска школото от 7 февруари. Котева е дългогодишен преподавател по музика във Второ основно училище „Даскал Димитри“ и ръководител на детската вокална група „Веселите щурчета“. Тя зае директорския пост в т.нар. ромско училище в началото на годината. Заявлението й за напускане е вследствие на подписка от жители на ромския квартал „Изток” в Кюстендил. Подписката е подкрепена от 225 души и е в подкрепа на отворено писмо от персонала на учебното заведение, който също иска смяна на директора. Документът е депозиран в община Кюстендил и Регионалното управление по образование. Според Веселка Котева ябълката на раздора започва,  след като тя отменила обучение на персонала в Пловдив. „Планирано бе вътреучилищно обучение на персонала със заповед на зам. директора, изпълнявала длъжността директор преди мен. Обучението трябвало да е в Пловдив, като разходите за пътуване, спане, зала, помагала, диджей даже е имало, хонорари и разходи по пребиваването на лекторите, които също са от Кюстендил, са за сметка на училището – около 4000 лв. Това не е редно да се прави. Не може човек от Кюстендил да провежда обучение в Пловдив, а и тези колеги не са оторизирани да провеждат обучения. Прилича повече на екскурзия”, коментира Веселка Котева, цитирана от \"Струма.бг\". Препъникамък става и въведената забрана за достъп на родители до класните стаи. „Родителите влизат всеки ден в подготвителните групи със закъснение – към 09,30 ч., и започват да си хранят децата вътре до 11,15 ч. Пица, закуски, сокове, всичко се слага на чиновете. И аз питам кога има учебен процес, затова пуснах заповед, че не искам да има родители след 09,20 ч. в класните стаи. Точно тези родители започнаха протест, въпреки че разговарях с тях”, каза Веселка Котева. Картината в по-горния курс била идентична. „Влизат родители, заплашват децата, че ще ги убият, ще им извадят езика, кълнат децата, ужасно е… Какво да направи един директор, освен да ограничи достъпа?”. Освен това тя затегнала и хигиената в школото след констатирани случаи на хепатит. Котева се съмнява също и в автентичността на подписката. Според нея се използва стара бланка от времето, когато имаше намерение да се затвори школото, а децата от махалата да бъдат преместени в градските училища. „Засега нямам планове къде ще продължа да работя”, каза Котева. От 7 февруари си тръгва още един директор. Това е Ани Кюркчиева – на Природо-математическата гимназия „Професор Емануил Иванов“. След десет години на поста тя поиска да бъде освободена по взаимно съгласие и на този етап не коментира причините за това.", "date": "2018.02.01", "title": "Шефката на ромското училище в Кюстендил хвърли оставка след подписка на колеги и родители "}
{"url": "http://pik.bg/%D0%BD%D0%B0-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D0%B2%D0%BB%D0%B0%D0%BA%D0%B0-%D1%81-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BA%D0%BE%D0%BD%D0%B3%D1%80%D0%B5%D1%81%D0%BC%D0%B5%D0%BD%D0%B8-%D1%80%D0%B0%D0%B1%D0%BE%D1%82%D1%8F%D1%82-%D0%B0%D0%B3%D0%B5%D0%BD%D1%82%D0%B8-%D0%BD%D0%B0-%D1%84%D0%B1%D1%80-news723848.html", "text": "На мястото на катастрофата на влака с американски конгресмени и буклокчийски камион работят агенти на Федералното бюро за разследване (ФБР), съобщи в личния си профил в „Туитър“ кореспондентът на CBS Марк Нолер. „ФБР изпрати агенти и следователи на мястото на произшествието с влака, които трябва да подсилят местните правоохранителни органи“, написа Нолер. Както е известно, в Западна Вирджиния влак с американски конгресмени се вряза в буклокчийски камион. От удара влакът излезе частично от релси. Никой от конгресмените не е пострадал, а шофьорът на камиона е загинал.", "date": "2018.02.01", "title": "На мястото на катастрофата на влака с американски конгресмени работят агенти на ФБР"}
{"url": "http://pik.bg/%D1%88%D0%BE%D1%84%D1%8C%D0%BE%D1%80-%D0%BD%D0%B0-%D0%BA%D0%B0%D0%BC%D0%B8%D0%BE%D0%BD-%D1%81%D1%8A%D1%81%D0%B8%D0%BF%D0%B0-%D1%83%D0%BD%D0%B8%D0%BA%D0%B0%D0%BB%D0%BD%D0%B8%D1%82%D0%B5-%D0%B3%D0%B5%D0%BE%D0%B3%D0%BB%D0%B8%D1%84%D0%B8-%D0%BD%D0%B0-%D0%BF%D0%BB%D0%B0%D1%82%D0%BE%D1%82%D0%BE-%D0%BD%D0%B0%D1%81%D0%BA%D0%B0-news723828.html", "text": "Властите в Перу арестуваха шофьор на камион, обвинен, че е повредил геоглифи на платото Наска, съобщиха БТА и Асошиейтед прес. Хайнер Флорес навлязъл с камиона си в забранена за достъп част от обекта на световното културно наследство в събота. Той повредил три линии. Геоглифите на платото Наска са на 1500 до 2000 г. Те изобразяват въображаеми фигури, същества, растения. Смята се, че са имали ритуално астрономическо предназначение. През 2014 г. активисти на \"Грийнпийс\" увредиха геоглифи, като оставиха следи от стъпки по тях по време на протестна акция.", "date": "2018.02.01", "title": "Шофьор на камион съсипа уникалните геоглифи на платото Наска"}
{"url": "http://pik.bg/%D1%82%D0%B5%D0%BB-112-news530937.html", "text": "- Ало, пожарната? - Да! Какво гори?! - Не, не... Тук на улицата се сбиха екип на Бърза помощ с ченгетата от патрулката, та се чудя къде да звънна?", "date": "2018.02.01", "title": "Тел. 112"}
{"url": "http://pik.bg/%D0%BC%D0%B0%D0%B3%D0%B8%D1%8F-%D0%B7%D0%B0-%D1%89%D0%B0%D1%81%D1%82%D0%B8%D0%B5-news530936.html", "text": "Знаете ли, че ако в полунощ по пълнолуние изкопаете дупка до вековно дърво, запалите свещи и три пъти изговорите името на човека, в когото сте нещастно влюбен, ще изглеждате като пълен идиот…", "date": "2018.02.01", "title": "Магия за щастие"}
{"url": "http://pik.bg/%D0%BA%D1%80%D0%B0%D0%B9-%D0%B4%D0%BE%D0%B4%D0%B5%D0%BA%D0%B0%D0%BD%D0%B5%D0%B7%D0%B8%D1%82%D0%B5-%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-34-%D0%BF%D0%BE-%D1%81%D0%BA%D0%B0%D0%BB%D0%B0%D1%82%D0%B0-%D0%BD%D0%B0-%D1%80%D0%B8%D1%85%D1%82%D0%B5%D1%80-news723843.html", "text": "Земетресение с магнитуд 3,4 по скалата на Рихтер е регистрирано в района на гръцките острови Додеканези, посочва справка на интернет-страницата на Европейския средиземноморски сеизмологически център (EMSC), цитирани от Фокус. Земетресението е регистрирано на 24 км. северозападно от остров Карпатос, част от архипелага, на дълбочина 12 км вчера в 21:54 часа местно време (съвпада с българското). Няма данни за жертви и разрушения", "date": "2018.02.01", "title": "Край Додеканезите е регистрирано земетресение с магнитуд 3,4 по скалата на Рихтер"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BB%D0%B8-%D0%BD%D0%B0%D0%B4-4000-%D0%BA%D1%80%D0%B0%D0%B6%D0%B1%D0%B8-%D0%BD%D0%B0-%D1%85%D1%80%D0%B0%D0%BD%D0%B0-%D1%81%D0%B0%D0%BC%D0%BE-%D0%B2-%D1%81%D0%BE%D1%84%D0%B8%D1%8F-news723822.html", "text": "През 2017 г. над 4000 са кражбите на храна само в София. 75 на сто от тях в крайна сметка биват разкрити, предава Би Ти Ви. Има обаче обекти, където изчезването на артикули се е превърнало буквално във всекидневие. Преди два дни обирджия беше заснет без маска от всичките 16 камери на такъв магазин, премина през охранителната система на изхода и… изчезна, като и до момента не е открит. От прокуратурата обясниха, че по закон нямат право да образуват дела, когато кражбата е на стойност под 2 минимални заплати. В такива случаи се налагат глоби от 100 до 300 лева. Ако не я плати и не възстанови щетата, отива на съд и може да получи затвор. Според държавното обвинение такива случаи не са малко. Дори и да застанат пред съда, крадците на храна пробват всякакви оправдания – че са били гладни, че са клептомани, че камерите са заснели някой друг и т.н.", "date": "2018.02.01", "title": "САМО ЗА ГОДИНА: Регистрирали над 4000 кражби на храна само в София"}
{"url": "http://pik.bg/%D0%BA%D0%BE%D1%89%D1%83%D0%BD%D1%81%D1%82%D0%B2%D0%BE-%D0%B2%D0%B0%D0%B4%D1%8F%D1%82-%D1%81%D1%80%D0%B0%D0%BC%D0%BE%D1%82%D0%B8%D0%B8%D1%82%D0%B5-%D0%BD%D0%B0-%D0%BD%D0%BE%D0%B2%D0%B8%D1%82%D0%B5-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B8-%D0%BD%D0%B0%D0%B2%D1%80%D1%8A%D1%85-24-%D0%BC%D0%B0%D0%B9-news723765.html", "text": "Организаторите на конкурса \"Мис Плеймейт\", Христо Сираков и Любен Дилов-син, забъркаха поредния скандал. По-рано днес стана ясно, че девойките, които ще се борят за титлата, ще бъдат показани в типичния за еротичното списание стил, точно на 24 май - Деня на българската просвета и култура, и славянската писменост. В сайта на списанието обявиха началото на кастингите. Съобщението приканва всички, които смятат, че имат необходимите качества, за да станат най-популярния секссимвол на България, да изпратят на служебните имейли свои кадри и точни мерки. Лицата и разголените тела на тези, които ще преминат ситото, ще бъдат показани на 24 май. През лятото дванадесетте финалистки ще бъдат представени на пищни събития в най-хитовите заведения в България. А наследничката на настоящата \"Мис Плеймейт\" Нора Недкова ще стане ясна през декември.", "date": "2018.02.01", "title": "КОЩУНСТВО! Вадят срамотиите на новите плеймейтки навръх 24 май"}
{"url": "http://pik.bg/%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%B2-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B0-%D0%B2-%D0%BF%D0%B8%D1%82%D1%81%D0%B1%D1%8A%D1%80%D0%B3-news723845.html", "text": "Химическа експлозия е предизвикала евакуация на лаборатория в университета в град Питсбърг в американския щат Пенсилвания, предава CBS, цитирана от Фокус. На място са пристигнали пожарникари и полицейски служители. Студентите са били евакуирани заради опасност за поява на пушек. Няма сериозно пострадали, но един студент е евакуиран от парамедици заради раздразнение на очите.", "date": "2018.02.01", "title": "Експлозия в университета в Питсбърг"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%BE%D1%81%D1%82-news530935.html", "text": "Справедливост: Тези, които крадат много, следят тези, които крадат малко, да не крадат много.", "date": "2018.02.01", "title": "Българска справедливост"}
{"url": "http://pik.bg/%D1%82%D1%80%D0%BE%D0%B3%D0%B0%D1%82%D0%B5%D0%BB%D0%BD%D0%BE-%D0%B4%D0%B6%D0%B5%D1%81%D0%B8%D0%BA%D0%B0-%D0%B0%D0%BB%D0%B1%D0%B0-%D0%B3%D1%83%D1%88%D0%BD%D0%B0-%D0%B1%D0%B5%D0%B1%D0%B5%D1%82%D0%BE-%D1%81%D0%B8-%D1%81%D0%BD%D0%B8%D0%BC%D0%BA%D0%B0-news723824.html", "text": "Холивудската звезда Джесика Алба се похвали с малкия си син Хейс Алба Уолбър, който стана на месец. Актрисата роди малкия на 31 декември 2017 г. Кадърът, публикуван на страницата ѝ в Instagram бе харесан от многобройните ѝ фенове. Ясно се вижда, че Джесика е в чудесна форма и сладко е гушнала малкото, увито в синьо-бяла завивка и с биберон в уста. Откакто се е появил на бял свят, малкият се радва на любовта на родителите си и двете си по-големи сестри Онър Мари Уорън и Хейвън Гарнър Уорън. Децата са наследници на Алба и съпруга ѝ Кеш Уорън. Двамата се запознаха през 2004 г. по време на снимките на „Фантастичната четворка“. Сключиха брак през 2008 г.", "date": "2018.02.01", "title": "Трогателно! Джесика Алба гушна бебето си (СНИМКА)"}
{"url": "http://pik.bg/%D1%81%D0%BB%D0%B5%D0%B4-%D0%B7%D0%B0%D0%BF%D0%BB%D0%B0%D1%82%D0%B0-news530931.html", "text": "- Докторе, имам повишено настроение, ходя по заведения, пия бира, пея си песнички на глас… Какво ми става?! - А, това е от заплатата. Скоро ще ти мине.", "date": "2018.02.01", "title": "След заплата"}
{"url": "http://pik.bg/%D1%84%D0%B5%D0%B9%D1%81%D0%B1%D1%83%D0%BA-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D0%B2%D1%81%D0%B8%D1%87%D0%BA%D0%B8-%D1%80%D0%B5%D0%BA%D0%BB%D0%B0%D0%BC%D0%B8-%D1%81-%D0%BA%D1%80%D0%B8%D0%BF%D1%82%D0%BE%D0%B2%D0%B0%D0%BB%D1%83%D1%82%D0%B8-news723690.html", "text": "Напоследък се появиха вълни от нови валути, търсещи да се възползват от увеличението на стойността на Биткойн. Файсбук призовава потребителите да докладват реклами, които мерките за сигурност на компанията пропуснаха. Тя признава, че не винаги може да улови всяка реклама за криптовалута. \"Искаме хората да продължат да откриват и да научават за нови продукти и услуги чрез реклами във Фейсбук, но без да се страхуват от измами. Има много компании, които рекламират бинарни опции, ICO и криптовалути, които понастоящем не работят добросъвестно\", пише Роб Лийтър, директор продуктов мениджмънт във Фейсбук. Някои компании използват ICO като начин за набиране на големи суми пари, но без регулацията, свързана с набирането на пари в брой с по-традиционни инвестиционни канали. Използването на Фейсбук реклами за генериране на интерес около нова схема би могло да бъде особено ефективен метод, особено когато се съчетава с одобрение от знаменитости. Пенсионираният боксьор Флойд Мейуедър е критикуван миналата година за популяризирането на криптовалута, която по-късно стана причина за съдебно дело, свързано с измама. Мейуедър не е обвинен лично. Събирането на средства с помощта на ICO е забранено в Южна Корея и Китай, а регулатори в други държави също предупреждават срещу подобни инициативи. Комисията за ценни книжа и борси в САЩ (SEC) заяви тази седмица, че е задържала активите на фирма, която е събрала 600 милиона долара с ICO. Фейсбук коментира, че новата политика е \"умишлено голяма\" и ще се развива с течение на времето: \"Рекламите не трябва да популяризират финансови продукти и услуги, които често са свързани с подвеждащи или измамни промоционални практики, като например бинарни опции, първоначални предложения за монети или криптовалути\". Според новата политика на Фейсбук, не са позволени реклами използващи фрази като: \"Нова ICO. Купи жетони (tokens) на 15% отстъпка СЕГА! Използвайте средствата си за пенсионния си фонд, за да купите Биткойн\". Фейсбук блокира всякакви реклами, популяризиращи продукти и услуги свързани с криптопвалути, съобщава БиБиСи, цитирани от News.bg. Компанията заяви, че е отворена за нововъзникващи технологии, но много компании не действат \"добросъвестно\" по отношение на криптовалутите. ICO (първоначално предлагане на монети) насърчават хората да купуват новите криптовалути, използвайки надеждата на хората, че един ден те ще струват много повече, тъй като \" монетата \" става все по-популярна.", "date": "2018.02.01", "title": "Фейсбук забранява всички реклами с криптовалути"}
{"url": "http://pik.bg/%D0%B4%D0%B4%D1%81-news530929.html", "text": "Отначало всичко започнало с дарове за боговете. A сега се нарича данък добавена стойност!", "date": "2018.02.01", "title": "ДДС"}
{"url": "http://pik.bg/%D1%80%D0%B0%D0%B2%D0%BD%D0%BE%D1%81%D0%BC%D0%B5%D1%82%D0%BA%D0%B0-news530939.html", "text": "На срещите на съученици след 25-30 години веднага си личи кой как се е учил и какво е постигнал в живота. Двойкаджиите имат само 2 неща - кола и къща, тройкаджиите имат 3 неща - кола, къща и вила. Виж, отличниците имат цели 6 неща - очила, проклета жена, лоши кредити, преждевременно оплешивяване, мигрена и златен медал от бронз.", "date": "2018.02.01", "title": "Равносметка"}
{"url": "http://pik.bg/%D0%B4%D0%BE%D0%B1%D1%80%D0%BE-%D0%BE%D0%BF%D1%80%D0%B0%D0%B2%D0%B4%D0%B0%D0%BD%D0%B8%D0%B5-news530930.html", "text": "На прием жена укорява мъжа си: - Вече за десети път отиваш до бюфета и си наливаш питие. Какво ще си помислят хората за теб? - Могат единствено да ме съжаляват. Всеки път казвам, че е за теб...", "date": "2018.02.01", "title": "Добро оправдание"}
{"url": "http://pik.bg/%D1%82%D1%8A%D1%89%D0%B0%D1%82%D0%B0-%D0%BD%D0%B0-%D0%BF%D0%BE%D1%87%D0%B8%D0%B2%D0%BA%D0%B0-news530938.html", "text": "Въпрос към Радио Ереван: - Как може цяло семейство да почива с една-единствена курортна карта? Отговор: - Картата се дава на тъщата и цялото семейство си почива.", "date": "2018.02.01", "title": "Тъщата на почивка"}
{"url": "http://pik.bg/%D1%89%D0%BE-%D0%B5-%D1%81%D1%82%D1%80%D0%B0%D1%85-news530932.html", "text": "- Аз като се нажуля с ракия и после не ме е страх от никого! - Вярно ли? Даже и от жена ти? - Ааа, толкова още не съм се напивал!", "date": "2018.02.01", "title": "Що е страх?"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0---%D0%B1%D0%B5%D0%B7-%D0%BA%D0%BE%D0%BB%D0%B8-%D1%88%D1%83%D0%BC%D0%BD%D0%B8-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D1%8F-%D0%B8-%D0%BD%D0%BE%D0%B2%D0%BE-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE-news723817.html", "text": "Борисовата градина в София – без коли, без шумни заведения и никакво строителство. Това предлага новият проект за устройствен план на най-стария парк в столицата. Борисовата градина трябва да стане по-малко увеселителен и повече зелен парк. Това предвижда проекта, който в момента се разглежда от Столичната община. Предвижда се пространството на входа на парка при езерото „Ариана” да стане по-просторно. Ще остане само едно заведение, което трябва да върне автентичния вид на мястото. Паркът трябва да остане място за почивка и затова се предлага и другите заведения на територията му да са с намалено работно време и ограничения на шума. Проектът обещава колите да излязат в периферията и то под земята, където трябва да има над 420 места за автомобили.  Освен въздух, хората в парка искат и тишина. Проектът предвижда намаляване на работното време на заведенията, затваряне на част от тях и евентуална забрана за продажба на твърд алкохол на територията на парка, съобщава Нова телевизия. Място ще има и за спорт. Стадионът на ЦСКА остава, но ще могат да се изграждат само козирки. Има идея и старата къпалня „Мария Луиза” отново да заработи. В имота обаче има и частни интереси, както в още много обекти в Борисовата градина. План максимум – общината да си върне всички терени. И още за спорта - този път на две колела. Софийският колодрум е открит през 1928 г. Според новия план на парка колодрумът остава, но остава пустеещ. Той е под опеката на Национална спортна база. От години там инвестиции не са правени. Съществуването на терена обаче е гарантирано от закона, макар и на прага на разрухата.", "date": "2018.02.01", "title": "Борисовата градина - без коли, шумни заведения и ново строителство"}
{"url": "http://pik.bg/%D0%BD%D0%BE%D0%B2%D0%B8-%D0%BA%D1%80%D0%B8%D1%82%D0%B5%D1%80%D0%B8%D0%B8-%D0%B7%D0%B0-%D0%BF%D1%80%D0%B8%D0%B5%D0%BC-%D0%B2-%D0%B4%D0%B5%D1%82%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%B4%D0%B8%D0%BD%D0%B8-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news723823.html", "text": "Нови критерии за прием в детските градини в столицата. Децата с хронични заболявания вече няма да влизат по втория начин - с решение на директора, а ще участват в общото класиране. Дотук се стигна, след като родители обвиниха над 100 детски градини в София, че допускат свръхприем на деца с документи, че са хронично болни. В момента промените се подготвят от общината и трябва да влязат в сила още за предстоящия прием. Децата със специални образователни потребности и тези с хронични заболявания ще се състезават за място в детската градина заедно с всички останали. Според спецификата на заболяването си обаче децата ще получават няколко допълнителни бонус точки, които да им гарантират известно предимство в общата класация, съобщава Нова телевизия. Тази сутрин родители внесоха в общината сигнал за 98 нарушения, свързани с приема на деца в една от столичните детски градини. Родителите искат незабавна проверка. От общината обещаха, че проверки ще има във всички столични градини как и с какви документи са приемани децата. До момента са проверени 17 градини. Идеята на общината е всички деца да влизат през информационната система, дори и тези със специални потребности и заболявания. Градините с повече деца от допустимото ще трябва да ги разделят в по-малки групи, дори това да означава наемане на допълнителен персонал. Директорът на една от обвинените в свръхприем детски градини пожела промени в наредбата, според която броят на децата с хронични заболявания в група не трябва да надвишава 10. От общината отговориха, че обмислят и такъв вариант, както и за преструктуриране на детски заведения в изцяло профилирани градини, работещи с деца с определени нужди.", "date": "2018.02.01", "title": "Нови критерии за прием в детските градини в столицата"}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D1%84%D1%80%D0%B0%D0%BD%D1%86%D0%B8%D1%8F-%D0%BA%D0%B0%D1%82%D0%BE-%D0%B5%D0%B4%D0%B8%D0%BD-%D0%BE%D1%82-%D0%BA%D0%BB%D1%8E%D1%87%D0%BE%D0%B2%D0%B8%D1%82%D0%B5-%D0%BF%D0%B0%D1%80%D1%82%D0%BD%D1%8C%D0%BE%D1%80%D0%B8-%D0%BD%D0%B0-%D1%80%D1%83%D1%81%D0%B8%D1%8F-%D0%B2-%D0%B5%D0%B2%D1%80%D0%BE%D0%BF%D0%B0-news723841.html", "text": "Президентът на Русия Владимир Путин заяви, че Франция е един от ключовите партньори на Москва в Европа, съобщава РИА Новости. По думите на руския лидер, Москва се стреми да развива диалога с Париж на прагматична и равноправна основа. „Ще подчертая, че разглеждаме Франция в качеството на един от ключовите ни партньори в Европа. Стремежът ни е да развиваме диалога с Франция по всички въпроси от двустранен и международен характер и темите на деня на прагматична и равноправна основа“, заяви Путин на среща с френски бизнесмени.", "date": "2018.02.01", "title": "Владимир Путин определи Франция, като един от ключовите партньори на Русия в Европа"}
{"url": "http://pik.bg/%D1%80%D0%B0%D0%BA%D0%B5%D1%82%D0%B0-%D0%BD%D0%BE%D1%81%D0%B8%D1%82%D0%B5%D0%BB-falcon-9-%D1%81%D1%8A%D1%81-%D1%81%D0%BF%D1%8A%D1%82%D0%BD%D0%B8%D0%BA-%D0%B5-%D0%B1%D0%B8%D0%BB%D0%B0-%D0%B8%D0%B7%D1%81%D1%82%D1%80%D0%B5%D0%BB%D1%8F%D0%BD%D0%B0-%D0%B2%D1%8A%D0%B2-%D1%84%D0%BB%D0%BE%D1%80%D0%B8%D0%B4%D0%B0-news723844.html", "text": "Ракета-носител Falcon 9 със спътник GovSat-1 е била изстреляна от космодрума Канаверал в американския щат Флорида, съобщиха в профила си в „Туитър“ от компанията SpaceX. Изстрелването бе излъчвано пряко от компанията. Стартът е бил даден в 00:25 часа българско време днес.", "date": "2018.02.01", "title": "Ракета-носител Falcon 9 със спътник е била изстреляна във Флорида"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%BD%D0%BE%D1%80%D0%B2%D0%B5%D0%B3%D0%B8%D1%8F-%D0%BF%D0%BB%D0%B0%D1%88%D0%B0%D1%82-%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D1%81-%D1%80%D1%83%D1%81%D0%BA%D0%BE%D1%82%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-news723853.html", "text": "Полицейските служби за сигурност в Норвегия са признали, че руските спецслужби притежават „най-сериозен разрушителен потенциал“, а дейността на международните разузнавания бе поставена на първо място в списък със заплахи за държавата, съобщава ТАСС. В информацията се посочва, че от полицията предупреждават гражданите да са бдителни не само във влаковете, но и при общуването си с колеги и познати в страната. „От полицията в Норвегия не за първи път се занимават с това, да плашат населението на страната с митичната руска заплаха. Особенно нелепи са призивите да се внимава с общуването с колегите на работното място“, коментират представители на посолството на Русия в Норвегия.", "date": "2018.02.01", "title": "Властите в Норвегия плашат жителите на страната с руското разузнаване"}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-40-%D0%BF%D0%BE-%D1%81%D0%BA%D0%B0%D0%BB%D0%B0%D1%82%D0%B0-%D0%BD%D0%B0-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D0%B0%D0%B2%D1%81%D1%82%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%B0%D0%BB%D0%BF%D0%B8-news723876.html", "text": "Земен трус с магнитуд 4.0 по скалата на Рихтер е бил регистриран на територията на австрийските Алпи, съобщава Европейският средиземноморски сеизмологичен център (EMSC). Според информацията, сеимзичната дейност е била усетена в 04:47 часа българско време днес, като епицентърът е бил на дълбочина един километър, на 20 километра от община Санкт Антон, която е център на ски-курортната зона Арлберг. Не се съобщава за опасност от лавини, жертви и разрушения.", "date": "2018.02.01", "title": "Трус! Земетресение с магнитуд 4.0 по скалата на Рихтер бе регистрирано в австрийските Алпи"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8-%D0%B5%D1%81-%D1%81%D0%B0-%D0%B8%D0%B7%D0%BF%D1%80%D0%B0%D0%B2%D0%B5%D0%BD%D0%B8-%D0%BF%D1%80%D0%B5%D0%B4-%D1%81%D0%B1%D0%BB%D1%8A%D1%81%D1%8A%D0%BA-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%B0%D0%B2%D0%B0%D1%82%D0%B0-%D0%BD%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D1%82%D0%B5-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D1%80%D0%B5-news723865.html", "text": "Премиерът на Великобритания Тереза Мей предупреди, че европейските граждани, пристигащи в страната след Брекзит следващата година може да загубят някои права, което я поставя на курс на сблъсък с Европейския съюз какво да бъде третирането им по време на т.нар. „преходен период“, съобщава Reuters, цитирана от Фокус. Справянето с миграцията е основна причина за това британците да гласуват за напускането на ЕС през 2016 г. след притока на граждани от ЕС, особено от по-бедните страни в източната част на Стария континент. ЕС предупреди Великобритания, че трябва да приема всички решения на Съюза и че гражданите му трябва да получат пълни права на жителство по време на двугодишния преходен период, след като тя напусне блока. Но Мей заяви, че гражданите на ЕС, идващи във Великобритания след март 2019 г. ще получат различно третиране. „Хората, дошли във Великобритания, докато тя бе член на ЕС имат определени очаквания. Ясна съм, че има разлика между тези, дошли преди да напуснем и тези, които ще дойдат, знаейки, че Великобритания вече не е член на Европейския съюз“, заяви британският министър-председател. Това ще бъде едно от възможните препятствия, които Великобритания и ЕС ще трябва да разрешат, за да постигнат споразумение за „преходния период“, който ще даде на двете страни време да се подготвят за влиянието от края на 46-годишния съвместен период.", "date": "2018.02.01", "title": "Великобритания и ЕС са изправени пред сблъсък заради правата на гражданите по време на преходния период след Брекзит"}
{"url": "http://pik.bg/%D0%BF%D0%BE%D0%BB%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BF%D1%80%D0%B8%D0%B5-%D0%BF%D1%80%D0%BE%D0%B5%D0%BA%D1%82%D0%BE%D0%B7%D0%B0%D0%BA%D0%BE%D0%BD-%D0%B7%D0%B0-%D1%85%D0%BE%D0%BB%D0%BE%D0%BA%D0%BE%D1%81%D1%82%D0%B0-news723878.html", "text": "Полските депутати приеха спорен проектозакон за Холокоста, който трябва да защити образа на страната в чужбина, но вместо това причинява дипломатически спор с Израел, съобщава Франс Прес, цитирани от Фокус. Горната камара на парламента на Полша прие с 57 срещу 23 гласа проектозакона, който предвижда до три години затвор за всеки, който нарича построените от нацистите концлагери на полска територия „Полски лагери на смъртта“ или обвини Полша, че е била съучастник на престъпленията на Третия райх. Израел призовава проектозаконът да не бъде приеман, защото смята, че той е опит да се отрече полската роля в избиването на евреите от Третия райх.", "date": "2018.02.01", "title": "Полският парламент прие проектозакон за Холокоста"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B5%D0%BC%D0%B8%D0%B3%D1%80%D0%B0%D0%BD%D1%82%D1%81%D0%BA%D0%B0%D1%82%D0%B0-%D1%82%D0%B5%D0%BC%D0%B0-%D1%80%D0%B0%D0%B7%D1%86%D0%B5%D0%BF%D0%B8-%D0%B5%D0%B2%D1%80%D0%BE%D0%BF%D0%B0-news724043.html", "text": "\"Имаме 20 много интензивни дни. Подред в България ще дойдат австрийският канцлер, Виктор Орбан...всички са по темата с мигрантите. Споразуменията с Турция трябва да се спазват.\" Това каза премиерът Бойко Борисов в Брюксел. Моето становище е, че трябва да има КПП, да се лекуват мигрантите, ако трябва и да се върнат да възстановяват своите страни, посочи той. Европа е разцепена по тази тема и са се влошили отношенията за годин напред. Вие чухте реплики от външни министри, не от някой каруцар. Извадиха се най-лошите мисли в ЕС. Същото беше и с Турция, посочи премиерът. Цялата политическа класа в България трябва да е наясно, че в момента в Европа сме едно от важните темелчета, допълни той. На въпрос за срещата му с шефа на ЕИБ Борисов заяви, че има много оптимизъм. След като направихме среща със Световната банка за Западните Балкани, днес вече имаме пакета със всички световни банки по проектите за Западните Балкани и за западния ни хъб, което също е инфраструктура. Господ да е с нас. Имаме рядък шанс. Ако сега не стане, Балканите ще бъдат подчиенни на влияние на друго, извън ЕС. А това е в полза и на Турция, и на Русия, посочи той. Според Русия двамата с шефа на банката са си стиснали ръцете, което е повече от договор, за да тръгнат проектите.", "date": "2018.02.01", "title": "ПЪРВО В ПИК! Бойко Борисов: Емигрантската тема разцепи Европа! "}
{"url": "http://pik.bg/%D1%81%D0%BF%D0%B0%D1%81%D1%8F%D0%B2%D0%B0%D1%82-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%BF%D0%B8%D1%82%D0%B1%D1%83%D0%BB%D0%B0-%D0%BD%D0%B0%D1%85%D0%B0%D0%BF%D0%B0%D0%BB-%D0%B4%D0%BE-%D1%81%D0%BC%D1%8A%D1%80%D1%82-3-%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D0%B4%D0%B5%D1%82%D0%B5-%D0%B2-%D0%BC%D0%BE%D0%BA%D1%80%D0%B8%D1%89%D0%B5-news723976.html", "text": "Осиновяване на питбула, който в понеделник нахапа до смърт 3-годишно дете в пазарджишкото село Мокрище, уреждат природозащитници от организацията PAW- Pazardjik Animal Welfare. Това съобщиха самите те в групата си във Фейсбук. Има и кандидатка да приеме в дома си кучето. Тя се казва Мария Любомирова и е от Перник. От постовете в групата става ясно, че представители на организацията са водили продължителни и упорити разговори и с полицията, и с прокуратурата, и с Областната дирекция по безопасност на храните. Оттам са ги уверили, че животното не е малтретирано. Откритата на тялото му подутина била от стара травма. Ветеринарите категорично са отказали питбулът да бъде взет сега, тъй като той е под 14-дневна карантина, необходима, за да се отхвърли вероятността да има бяс. Дотогава не може да бъде транспортиран никъде, разказва Дарик. От разговорите станало ясно, че мейлите на институциите са затрупани със запитвания от зоозащитници и случаят се следял от много хора. Както и че кучето няма да бъде евтаназирано, ако не прояви симптоми на бяс. В този случай е предвидено да бъде настанено в приют в Пловдив. За да бъде разрешено осиновяване на кучето, трябва да се изчака и експертната оценка на експерти по поведенчески проблеми при кучетата – етолози, става ясно още от публикациите на природозащитници.", "date": "2018.02.01", "title": "Спасяват живота на питбула, нахапал до смърт 3-годишното дете в Мокрище"}
{"url": "http://pik.bg/%D0%BD%D1%8F%D0%BC%D0%B0-%D0%BF%D1%80%D0%BE%D1%88%D0%BA%D0%B0-%D0%B1%D0%B0%D0%B3%D0%B5%D1%80%D0%B8-%D0%B2%D0%BB%D0%B8%D0%B7%D0%B0%D1%82-%D0%B2-%D1%80%D0%BE%D0%BC%D1%81%D0%BA%D0%B0%D1%82%D0%B0-%D0%BC%D0%B0%D1%85%D0%B0%D0%BB%D0%B0-%D0%BD%D0%B0-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news723991.html", "text": "\"Всички незаконни къщи в ромската махала на Благоевград ще бъдат съборени\", обяви кметът Атанас Камбитов. През последните години в така наречената Предел махала незаконните бараки и постройки никнат като гъби след дъжд. Общинското ръководство е запознато с проблеми и според градоначалника през април започва акция „Багер“. Стопаните на тези къщи ще бъдат настанявани в общински жилища, ако няма къде да живеят. Общината има възможност да предостави алтернативни жилища на тези семейства, тъй като разполага с близо 800 общински апартамента, съобщава още Дарик. Атанас Камбитов увери, че новите общински жилища, които в момента се строят в областния център, ще бъдат предоставяни само и единствено на млади семейства. От тази година ще бъдат въведени и нови правила за наемателите на общински жилища. По думите на кмета на Благоевград хора, които рушат общинска собственост, не си пращат децата на училище или не плащат дълъг период от време наемите си, няма да имат право на социално жилище. Той е разпоредил пълна проверка на сградния фонд, която ще изясни дали има недобросъвестни наематели, както и такива, за които вече е отпаднала необходимостта да ползват евтини апартаменти.", "date": "2018.02.01", "title": "НЯМА ПРОШКА! Багери влизат в ромската махала на Благоевград"}
{"url": "http://pik.bg/%D0%B4%D0%B6%D0%B5%D0%B9%D0%BC%D1%81-%D0%BC%D0%B0%D1%82%D0%B8%D1%81-%D0%B8%D1%81%D0%BA%D0%B0-%D0%B4%D0%B0-%D0%B7%D0%B0%D0%B1%D1%80%D0%B0%D0%BD%D0%B8-%D0%BD%D0%BE%D1%81%D0%B5%D0%BD%D0%B5%D1%82%D0%BE-%D0%BD%D0%B0-%D0%BB%D0%B8%D1%87%D0%BD%D0%B8-%D0%BC%D0%BE%D0%B1%D0%B8%D0%BB%D0%BD%D0%B8-%D1%82%D0%B5%D0%BB%D0%B5%D1%84%D0%BE%D0%BD%D0%B8-%D0%B2-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D0%B0-news723864.html", "text": "Министърът на отбраната на САЩ Джеймс Матис има намерение да въведе забрана за носенето на лични мобилни телефони в сградата на Пентагона, съобщава CNN, позовавайки се на информация от свои източници. От телевизионния канал уточняват, че в момента сътрудниците на Пентагона са длъжни при влизането си в сградата да предават телефонните си устройства. Някои служители обаче успяват да нарушат тази забрана и да внасят мобилни телефони. В тази връзка от Министерството на отбраната на САЩ са започнали разследване, което трябва да установи кои са най-уязвимите точки в сигурността на сградата.", "date": "2018.02.01", "title": "Джеймс Матис иска да забрани носенето на лични мобилни телефони в Пентагона"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%81%D0%B0%D1%89-news723879.html", "text": "31-годишната българка Лиа Лабел загина при зловеща автомобилна катастрофа в САЩ, съобщава изданието TMZ. Лабел, която е участничка в „Американски идол“ през 2004 година, е загинала заедно със съпруга си, бившия играч от НБА Ресуал Бътлър. Според информацията, Бътлър изгубил контрол над джипа си „Рейндж Роувър“, минал пред автомат на паркинг и се разбил в стена в Студио Сити, предградие на Лос Анджелис. Според полицаите автомобилът се е движил с много висока скорост. В кариерата си Ресуал Бътлър е бил състезател на Шарлот Хорнетс, Лос Анджелис Клипърс, Чикаго Булс, Маями Раптърс, Индиана Пейясърс, Вашингтон Уизърдс и Сан Антонио Спърс. От предишна връзка Ресуал има дъщеря.", "date": "2018.02.01", "title": "Голяма трагедия! Българка загина при автомобилна катастрофа в САЩ"}
