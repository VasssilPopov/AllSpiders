{"url": "https://pik.bg/%D0%BC%D0%B0%D0%B9%D0%BB%D0%B8-%D1%81%D0%B0%D0%B9%D1%80%D1%8A%D1%81-%D0%B8-%D0%BB%D0%B8%D0%B0%D0%BC-%D1%85%D0%B5%D0%BC%D1%81%D1%83%D1%8A%D1%80%D1%82-%D1%81%D0%B5-%D1%80%D0%B0%D0%B7%D0%B4%D0%B5%D0%BB%D0%B8%D1%85%D0%B0-%D0%BF%D0%BE-%D0%BC%D0%B0%D0%BB%D0%BA%D0%BE-%D0%BE%D1%82-%D0%B3%D0%BE%D0%B4%D0%B8%D0%BD%D0%B0-%D1%81%D0%BB%D0%B5%D0%B4-%D1%81%D0%B2%D0%B0%D1%82%D0%B1%D0%B0%D1%82%D0%B0-%D1%81%D0%B8-news862092.html", "text": "Американската певица и акткриса Майли Сайръс и австралийският актьор Лиам Хемсуърт се разделиха по-малко от година след сватбата си, съобщава  People. „Лиам и Майли се разбраха да се разделят – потвърждава пред изданието представител на Сайръс. – Постоянно развивайки се, променяйки се като партньори и личности, двамата решиха, че това е най-доброто, което биха могли да направят, докато са концентрирани върху себе си и кариерите си”. Слуховете за раздялата между Сайръс и Хемсуърт се появиха, след като певицата публикува в „Инстаграм” своя снимка без венчалната си халка. Майли Сайръс и Лиам Хемсуърт се ожениха на тайна церемония през декември 2018 година, след като преди това имаха годеж, продължил шест години. Сватбеното тържество се проведе в дома им в щата Тенеси. Сподели:", "date": "2019.08.11", "title": "Майли Сайръс и Лиам Хемсуърт се разделиха по-малко от година след сватбата си"}
{"url": "https://pik.bg/%D0%B2%D0%B8%D0%B6%D1%82%D0%B5-%D0%BA%D0%BE%D0%B8-%D1%81%D0%B0-%D0%BF%D0%B5%D1%82%D1%82%D0%B5-%D1%85%D1%80%D0%B0%D0%BD%D0%B8-%D0%BA%D0%BE%D0%B8%D1%82%D0%BE-%D0%B1%D0%B0%D0%B2%D0%BD%D0%BE-%D0%BD%D0%B8-%D1%83%D0%B1%D0%B8%D0%B2%D0%B0%D1%82-news862014.html", "text": "Всички обичаме да си похапваме, а още повече обичаме да радваме малчуганите си с вкусна храна. Понякога обаче допускаме груби грешки, които ако бъдат повтаряни твърде дълго, могат да имат изключително негативен ефект за здравето ни. Всъщност, тези кулинарни прегрешения могат да се окажат дори фатални. Затова трябва да бъдем отговорни, както към своето здраве, така и към това на децата ни. Ето кои са топ 5 продуктите, които бавно ни убиват. Може би сте малко изненадани? Сигурно знаете, че картофите са най-злият ви враг, когато искате да се разделите с излишните килограми. Е, трябва да знаете, че и във всички останали отношения, не са ви приятели. Картофите съдържат нишесте и захар и са също толкова вредни, колкото бургерите, хляба и всички останали „греховни“ храни. Ако приготвяте вкусни печени картофи на детето си твърде често, не се учудвайте, че то трупа излишни килограми. Пицата е абсурдно вкусна и лесна за консумация. Кой не я обича? Отговорът е прост – здравето ви. Но тъй като животът без нея изглежда някак невъзможен, едва ли ще можем някога да се откажем от нея напълно. Важното е тя да бъде приготвена от качествени продукти – хубаво пълнозърнесто брашно и зеленчуци. Не забравяйте, че на много места я приготвят с обикновено брашно, мазни сосове и преработено (в повечето случаи некачествено) месо. Просто, ако сте решили да се заредите с повече калории, го направете по малко по-здравословен начин. Вкусният бял хляб, на чиято миризма никой не би устоил, съдържа глутен. Той е крайно непрепоръчителен за хора, които страдат от проблеми с щитовидната жлеза и от глутенова непоносимост. Всъщност, белият хляб не е здравословна опция, дори и за тези, които нямат проблем с глутена. Добре е да го избягвате, както трябва да постъпвате с всяка преработена храна. Не забравяйте, че хлябът съдържа и захар. Саламите, наденичките, кренвиршите, беконът и въобще всички преработени меса са крайно непрепоръчителни, особено за децата. Множество проучвания доказват, че тези изкушения могат да доведат до страшни болести като рак и диабет. Те съдържат твърде много химикали и сол и нямат нищо общо със здравословните ползи от прясното месо. Те спадат по-скоро към напитките, но трябва да бъдат споменати, тъй като много деца ги обичат. Дори и на кутията да пише 100% натурален сок, е добре да имате едно наум. Тези сокове съдържат голямо количество захар, химикали и консерванти. Ако детето ви поиска сок, по-добре направете фреш от пресни плодове. Сподели:", "date": "2019.08.11", "title": "Вижте кои са петте храни, които бавно ни убиват"}
{"url": "https://pik.bg/%D0%B4%D0%B5%D0%BB%D1%84%D0%B8%D0%BD%D1%87%D0%B5-%D0%BF%D0%BE%D1%87%D0%B8%D0%BD%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%BB%D0%B5%D0%BD%D0%B8%D0%B5-news862088.html", "text": "Малкото било родено едва преди девет дни, а инцидентът стана по време на представление, съобщи БиТи Ви. Обедното представление в петък не върви по сценарий. Бозайниците усещат нещастие. Настъпи някакъв смут, делфините отказаха да играят, да танцуват, да си правят самото представление...,разказва Бисер Любенов, който е в публиката. Спектакълът е прекратен, а посетителите на кафенето, от което се вижда мъртвото делфинче, са помолени да напуснат. Аутопсията показала, че бебето е със здрави органи, а вероятната причина за смъртта е в мозъка. След раждането то имало нарушено общуване с майка си, в което обаче служителите няма как да се намесят. Те имат 6 сигнала, с които си комуникират и по този начин тя по-лесно и по-точно се грижи за детето. В този случай тя непрекъснато го обгрижваше, вдигаше го да си поема въздух, хранеше го, обяснява Цветан Станев, биолог в делфинариума. Петимата обитатели през лятото играят по 4 представления всеки ден - твърде много според природозащитниците. Отнемат енергията на животните, колкото повече скачат и това, те наистина са такива животни, знаем, че са енергични, но това е под команда, не е както в свободния океан, смята Мария Радулова от Дружеството за защита на животните. Нашите четири представления не са целогодишно, разбира се те не са много дълги и имаме достатъчно време за почивка, смята обаче Соня Стоянова – треньор на делфините. Според международната статистика, между 65% и 75% от родените в делфинариум загиват в първите 6 месеца от живота си. Едно от изключенията е другото бебе – 9-месечният Флипър, който се развива отлично. Бебе-делфинче почина в делфинариума във Варна. Сподели:", "date": "2019.08.11", "title": "Делфинче почина по време на представление"}
{"url": "https://pik.bg/%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%BF%D1%80%D0%B5%D0%B2%D0%B7%D0%B5-%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%B8-%D0%B3%D1%80%D0%B0%D0%B4-%D1%81%D0%BB%D0%B5%D0%B4-%D0%BC%D0%BE%D1%89%D0%BD%D0%B0-%D0%BE%D1%84%D0%B0%D0%BD%D0%B7%D0%B8%D0%B2%D0%B0-%D1%81%D1%80%D0%B5%D1%89%D1%83-%D0%B1%D1%83%D0%BD%D1%82%D0%BE%D0%B2%D0%B8%D0%BD%D1%86%D0%B8%D1%82%D0%B5-%D0%B2-%D0%B8%D0%B4%D0%BB%D0%B8%D0%B1-news862134.html", "text": "Превземането на Ал Хобейт представлява най-големият напредък на армията в провинция Идлиб от началото на офанзивата на режима преди три месеца, заяви базираният във Великобритания Сирийски център за наблюдение на човешките права. Медия на Хизбула нарече превзетия от правителствените сили град \"входната порта\" към южната част на Идлиб, към магистралата Дамаск - Алепо и град Хан Шейхун. Бунтовниците не са коментирали още боевете около Ал Хобейт, но през седмицата признаха, че са загубили терен в околността, след като армията на Башар Асад възобнови настъплението си след кратко примирие, припомня БТА. В боевете вчера са загинали над 100 бойци от двете страни, след като армията и съюзниците й са нанесли около 2000 въздушни и артилерийски удари срещу бунтовниците, окопали се в Северозападна Сирия. Сирийската армия е превзела важен стратегически град в Идлиб в последния голям анклав, който е контролиран от бунтовниците, предава Ройтерс. Сподели:", "date": "2019.08.11", "title": "Сирийската армия превзе стратегически град след мощна офанзива срещу бунтовинците в Идлиб"}
{"url": "https://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%80%D0%B0%D0%B7%D1%87%D0%B8%D1%81%D1%82%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D0%BF%D0%B0%D1%81%D0%BD%D0%B8-%D0%B4%D1%8A%D1%80%D0%B2%D0%B5%D1%82%D0%B0-%D0%B2-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D0%BF%D0%B0%D1%80%D0%BA-%D0%BD%D0%B0-%D1%8F%D0%BC%D0%B1%D0%BE%D0%BB-news862100.html", "text": "Започна разчистването на опасни дървета в Градския парк на Ямбол до спортна зала „Диана“, съобщи БНР. Предвижда се на тяхно място да бъдат засадени нови декоративни видове. Опасните дървета са от видовете топола и акация, като някои от тях са на повече от 50 години. При последната буря, само преди дни, сухи и прекършени клони нападаха по алеите в парка, като за щастие не се стигна до инциденти. Освен премахването на болни и изсъхнали дървета ще бъдат изрязани и самораслите храсти. През септември ще започне сезонното разсаждане на есенни и пролетни цветя около фонтана, районите пред зала „Диана“ и в близост до големия розариум. Сподели:", "date": "2019.08.11", "title": "Започна разчистването на опасни дървета в Градския парк на Ямбол"}
{"url": "https://pik.bg/%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D1%82%D1%80%D0%B8%D0%BF%D0%BE%D0%BB%D0%B8-%D1%81%D0%BF%D1%80%D1%8F-%D1%80%D0%B0%D0%B1%D0%BE%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D1%80%D0%B0%D0%BA%D0%B5%D1%82%D0%B5%D0%BD-%D0%BE%D0%B1%D1%81%D1%82%D1%80%D0%B5%D0%BB-news862165.html", "text": "Заради ракетен обстрел летището на Триполи \"Митига\", което единственото функциониращо в либийската столица, спря работа. Двете страни в конфликта в Либия се обвиниха взаимно за атаката, извършена в нарушение на обявеното прекратяване на огъня, по случай големия мюсюлмански празник Курбан Байрам, предаде Франс прес. Управата на летище \"Митига\" съобщи, че въздушният трафик е спрян до ново нареждане, предава БНР. Сподели:", "date": "2019.08.11", "title": "Летището в Триполи спря работа заради ракетен обстрел"}
{"url": "https://pik.bg/%D0%BE%D0%B3%D0%BD%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BB%D0%BE%D0%BA%D0%BE%D0%BC%D0%BE%D1%82%D0%B8%D0%B2-%D1%81%D0%B5-%D0%B7%D0%B0%D0%BF%D0%B0%D0%BB%D0%B8-%D0%BC%D0%B5%D0%B6%D0%B4%D1%83-%D0%B1%D0%B5%D0%BB%D0%BE%D0%B2%D0%BE-%D0%B8-%D0%BA%D0%BE%D1%81%D1%82%D0%B5%D0%BD%D0%B5%D1%86---%D0%B2%D0%BB%D0%B0%D0%BA%D0%BE%D0%B2%D0%B5-%D0%B7%D0%B0%D0%BA%D1%8A%D1%81%D0%BD%D1%8F%D0%B2%D0%B0%D1%82-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B6-news862166.html", "text": "Бутащ локомотив на международен товарен влак се е запалил днес в късния следобед в междугарието Белово - Костенец. Машината е била на опашката на влака. Подадена е на гара Септември. Предполага се, че огънят е избухнал заради високите температури и вероятното изтичане на масло в машинното отделение на локомотива. Това именно е и най-честата причина за запалването на локомотивите у нас. Дежурният електродиспечер веднага е спрял напрежението в контактната мрежа, а екип на пожарната е помогнал на локомотивната бригада да угасят огъня. Спирането на тока и заемането на междугарието объркаха графика за движение на влаковете и стотици пътници останаха блокирани в пътническите вагони. Така например БВ 8641 София - Стара Загора е със закъснение от 80 минути, а пътническият трен 10115 от София за Пловдив, е набрал 53 минути закъснение. Бързият влак 1625 от столицата за Пловдив е натрупал 22 минути закъснение, а бързият влак 1614 от Свиленград за София - 58 минути. Сподели:", "date": "2019.08.11", "title": "ОГНЕН ИНЦИДЕНТ: Локомотив се запали между Белово и Костенец - влакове закъсняват заради пожара"}
{"url": "https://pik.bg/%D0%BF%D0%BE%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%BD%D0%B0-%D0%BC%D1%8A%D0%B6%D0%B5%D1%82%D0%B5-%D0%BD%D0%B0%D0%BF%D0%B0%D0%B4%D0%BD%D0%B0%D0%BB%D0%B8-%D1%81-%D0%BD%D0%BE%D0%B6%D0%BE%D0%B2%D0%B5-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D0%B8-%D0%BD%D0%B0-%D0%B0%D1%80%D1%81%D0%B5%D0%BD%D0%B0%D0%BB-news862163.html", "text": "Двама мъже са с повдигнати обвинения за нарушаване на обществения ред заради инцидент, свързан с играч на Арсенал, съобщиха от полицията. 27-годишните Ферхат Еркан от Хайгейт и Саламан Екинчи от Тотнъм, ще се явят пред съда на 6 септември. Двамата мъже бяха арестувани и обвинени след инцидент пред дома на халфа Месут Йозил в Камдън миналия четвъртък. Арсенал обяви в петък, че 30-годишният Йозил и 26-годишният защитник Сеад Колашинац няма да бъдат в състава им за мача в неделя от Висшата лига в Нюкасъл. От клуба заявиха, че играчите са отстранени поради \"инциденти със сигурността\". Йозил и Колашинац станаха обект на друг инцидент в северен Лондон миналия месец. Нито един от тях не пострада. Изявлението на Арсенал в петък гласи: \"Месут Йозил и Сеад Коласинац няма да бъдат част от състава за нашия откриващ мач срещу Нюкасъл Юнайтед след допълнителни инциденти със сигурността, които се разследват от полицията. „Благосъстоянието на нашите играчи и техните семейства винаги е основен приоритет и ние взехме това решение след дискусия с играчите и техните представители. Ние поддържаме връзка с полицията и предоставяме на играчите и техните семейства постоянна подкрепа. Очакваме с нетърпение да приветстваме футболистите обратно в състава възможно най-скоро.\" Сподели:", "date": "2019.08.11", "title": "Повдигнаха обвинения на мъжете, нападнали с ножове футболисти на Арсенал"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BE%D1%82%D0%BA%D1%8A%D0%B4%D0%B5-%D1%81%D0%B0-%D0%BC%D0%B8%D0%BB%D0%B8%D0%BE%D0%BD%D0%B8%D1%82%D0%B5-%D0%BD%D0%B0-%D0%BB%D1%8E%D0%B1%D0%BE%D0%B2%D0%BD%D0%B8%D0%BA%D0%B0-%D0%BD%D0%B0-%D0%B3%D0%BB%D0%BE%D1%80%D0%B8%D1%8F---%D0%B2%D0%B8%D0%B6%D1%82%D0%B5-%D1%85%D0%BE%D1%82%D0%B5%D0%BB%D0%B0-%D0%BD%D0%B0-%D0%B9%D0%BE%D1%80%D0%B4%D0%B0%D0%BD-%D0%B4%D0%B6%D0%B5%D1%80%D0%BC%D0%B0%D0%BD-news861772.html", "text": "Хотелиерският бизнес на любовника на Глория, Йордан Джермански, цъфти, особено в летния сезон. А примата на поп фолка ударно рекламира китното местенци на гръцкия полуостров Халкидики, което докарва сериозни приходи на новото й гадже, видя ПИК. Преди няколко седмици светското предаване на ПИК TV разкри, че освен бизнеса с магазин с бои под Тепетата, Йордан Джермански има и малко хотелче в южната ни съседка. Преди години той инвестирал в закупуването на триетажна къща, която в последствие решил да преустрои на къща за гости - хем да си възвърне вложените средства, хем да печели от нея за вбъдеще. Мястото се намира край курортното селце наистина изглежда отлично устроено. Хотелчето е на първа линия, с градина, бар, частен плаж, всички стаи са с изглед към морето. Понеже районът е популярна дестинация за гребане с кану, къщата е резервирана за седмици напред. Проверка на ПИК в сайта \"Букинг\" показа, че даже и за края на септември няма свободни стаи. Дори и в момента примата на чалга дивите е с гаджето си в гръцкия му вилает и ежедневно споделя атрактивни кадри от мястото. Куриозното обаче е, че преди Гло триетажният хотел явно е бил обитаван и от нейната баджаначка Ирен Онтева. Не е тайна, че бившият топмодел и Джермански са имали интимна връзка. С днешна дата Онтева продължава да пръска сексапил от рекламните фотоси на \" Неос Мармарас на Ситония, средния от трите полуострова на Халкидики, и Casa Paradiso\", което очевидно не смущава наследничката й в сърцето и спалнята на Йордан Джермански. Сподели:", "date": "2019.08.11", "title": "САМО В ПИК: Ето откъде са милионите на любовника на Глория - вижте хотела на Йордан Джермански, в който е палувал и с бившата си Ирен Онтева (СНИМКИ)"}
{"url": "https://pik.bg/%D0%BB%D0%B5%D0%BE-%D0%B2%D0%B0%D1%80%D0%B0%D0%B4%D0%BA%D0%B0%D1%80-%D0%B8-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D1%89%D0%B5-%D0%BE%D0%B1%D1%81%D1%8A%D0%B4%D1%8F%D1%82-%D0%B1%D1%80%D0%B5%D0%BA%D0%B7%D0%B8%D1%82-%D0%B8-%D1%80%D0%B5%D0%B7%D0%B5%D1%80%D0%B2%D0%BD%D0%B8%D1%8F-%D0%BC%D0%B5%D1%85%D0%B0%D0%BD%D0%B8%D0%B7%D1%8A%D0%BC-%D0%B7%D0%B0-%D0%B3%D1%80%D0%B0%D0%BD%D0%B8%D1%86%D0%B0-news862103.html", "text": "Британският премиер Борис Джонсън е приел да се срещне с ирландския си колега Лео Варадкар, за да обсъдят Брекзит и резервният механизъм за границата между Ирландия и Северна Ирландия. Това съобщава британския вестник \"Съндей Телеграф\", цитиран от БНР. Изданието се позовава на британски правителствени източници. Резервният механизъм за северноирландската граница блокира споразумението за Брекзит. От Дъблин потвърдиха, че се уговаря среща между Борис Джонсън и Лео Варадкар, която трябва да изясни позициите на двете страни, заяви говорител на правителството. Но промените в споразумението за Брекзит и за резервния механизъм за северноирландската граница са обект на дискусии между Европейския съюз и Великобритания, се подчертава в изявлението. Очаква се Варадкар и Джонсън да разговарят преди срещата на върха на Г-7 във Франция по-късно през август, когато британският премиер ще има срещи с френския президент Еманюел Макрон, германския канцлер Ангела Меркел и американския президент Доналд Тръмп. Откакто е премиер Борис Джонсън настоява, че няма смисъл от преговори с европейските лидери, докато резервният механизъм не се премахне от сделката за излизане на Кралството. А Европа засега остава непоклатима и отказва да предоговаря споразумението. Борис Джонсън обеща да изведе Великобритания от Европейския съюз на 31 октомври със или без сделка, но това може да се окаже трудно с крехкото парламентарно мнозинство, което има. През седмицата се появиха спекулации, че Джонсън може да свика предсрочни избори през септември, за да си осигури необходимия брой депутати в негова подкрепа. Сподели:", "date": "2019.08.11", "title": "Лео Варадкар и Борис Джонсън ще обсъдят Брекзит и резервния механизъм за граница"}
{"url": "https://pik.bg/%D0%BD%D0%BE%D0%B2%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BA%D0%B8%D0%B5%D0%B2-%D1%81%D0%BA%D0%BE%D1%87%D0%B8-%D0%BD%D0%B0-%D0%BF%D1%83%D1%82%D0%B8%D0%BD-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5%D1%82%D0%BE-%D0%BC%D1%83-%D0%B2-%D0%BA%D1%80%D0%B8%D0%BC-news862112.html", "text": "\"Спутник\". \"Това посещение, както и всички предишни визити на руски държавни служители във временно окупирания украински регион, които не са съгласувани с Киев, е г от страна на Русия\", се казва в официалната позиция на Украйна. В събота президентът Владимир Путин, качен на мотор и придружен от премиера на Кримската република Сергей Аксионов и кмета на Севастопол Михаил Развожаев, посети мотофестивал, организиран от клуб \"Нощни вълци\". Крим се отцепи от Украйна и беше анексиран от Русия след на който над 96% от гласуващите подкрепиха това решение. Русия неколкократно е подчертавала, че Украинското външно министерство изрази \"енергичния си протест\" срещу посещението на руския президент Владимир Путин в Крим. Според официален Киев, полуостровът е ттеритория под временна окупация, припомня рубо нарушение на националното върховенство и териториалната цялост на нашата държава проведения през март 2014 г. референдум, анексирането на Крим е било извършено съгласно международните закони и Хартата на ООН. Сподели:", "date": "2019.08.11", "title": "НОВО НАПРЕЖЕНИЕ: Киев скочи на Путин заради посещението му в Крим"}
{"url": "https://pik.bg/%D0%B0%D1%82%D0%BE%D0%BC%D0%BD%D0%B8%D1%8F%D1%82-%D0%BA%D1%80%D0%B0%D0%B9%D1%86%D0%B5%D1%80-%D0%BE%D0%BC%D1%81%D0%BA-%D1%81%D0%B5-%D0%B2%D1%8A%D1%80%D0%BD%D0%B0-%D0%B2-%D0%BA%D0%B0%D0%BC%D1%87%D0%B0%D1%82%D0%BA%D0%B0-%D1%81%D0%BB%D0%B5%D0%B4-%D0%BC%D0%BE%D0%B4%D0%B5%D1%80%D0%BD%D0%B8%D0%B7%D0%B0%D1%86%D0%B8%D1%8F-news862095.html", "text": "Атомният подводен крайцер с крилати ракети \"Омск\" се върна на пункта, където е базиран постоянно в Камчатка, след модернизацията, през която премина в завод \"Звезда\", предаде \"Российская газета\", цитирана от „Булнюз”. \"Според доклада на командира на подводния крайцер капитан 1 ранг Денис Шарипов материалната част на кораба е изправна, личният състав е здрав и готов за изпълнение на поставените задачи\", съобщи говорителят на ИВО на Тихоокеанския флот капитан 2 ранг Николай Воскресенски. Началник-щабът на Подводните сили на флота контраадмирал Едуард Михайлов поздрави личния състав на \"Омск\" със завръщането в родната база и по традиция връчи на командира на крайцера печено прасенце. На 29 юни \"Омск\" бе предаден на Тихоокеанския флот в рамките на V Международен военнотехнически форум \"Армия 2019\". Модернизацията на подводницата започна през 2015 година. След края на всички дейности през май 2019 г. \"Омск\" премина изпитания в море, включително дълбоководно потапяне. Изграждането на подводницата \"Омск\" по проект 949А започва на 13 юли 1989 г. в завода на \"Севмаш\" в Северодвинск. Официално се присъединява към корабите на ВМФ на СССР на 15 януари 1990 г. и е пусната на вода на 10 май 1993 година. Подводната скорост на \"Омск\" е над 30 възела, а пределната ѝ дълбочина на потапяне е 500 м. Подводницата с екипаж от 130 души може да плава автономно в продължение на 120 денонощия. Надводната ѝ изместимост е 14 700 т при дължина 154 м и ширина 18,2 м в най-широката точка. Под вода тя е 23 860 тона. \"Омск\" е въоръжена с ракетни комплекси П-700 \"Гранит\". Сподели:", "date": "2019.08.11", "title": "Атомният крайцер \"Омск\" се върна в Камчатка след модернизация"}
{"url": "https://pik.bg/%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%B4%D0%B6%D0%B0%D0%BC%D0%B8%D1%8F-%D0%B2-%D0%BE%D1%81%D0%BB%D0%BE-%D0%B1%D0%B8%D0%BB%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D0%BA%D1%82-news862113.html", "text": "Стрелбата в събота вечерта в джамия край норвежката столица Осло се разглежда като \"опит за терористично нападение\", съобщава БТА, като се позова на полицията. \"Разследването показа, че нападателят има дясноекстремистки възгледи\", заяви полицейският представител Рюне Скьолд. По думите му заподозреният има антиимигрантски възгледи и изразил подкрепа за Видкун Квислинг - норвежкия политик, сътрудничил на окупационните германски сили. Засега на нападателя са повдигнати обвинения в опит за убийство и убийство, но не и в тероризъм. При атаката срещу ислямския център \"Ан Нур\" леко пострада един човек. Няколко часа след нападението полицията откри трупа на млада жена, роднина на заподозрения, припомня Франс прес. Норвежката министър-председателка Ерна Сулберг се срещна с членове на ислямския център, събрали се да отбележат празника Айд ал Адха. \"Станалото е нещо, което не бива да се случва в Норвегия. Норвегия трябва да бъде безопасно място\", каза Сулберг. Сподели:", "date": "2019.08.11", "title": "Стрелбата в джамия в Осло била терористичен акт"}
{"url": "https://pik.bg/%D0%BF%D1%80%D0%B8%D0%BA%D0%BB%D1%8E%D1%87%D0%B2%D0%B0-%D0%B5%D0%B2%D1%82%D0%B0%D0%BD%D0%B0%D0%B7%D0%B8%D1%8F%D1%82%D0%B0-%D0%BD%D0%B0-%D0%BF%D1%80%D0%B0%D1%81%D0%B5%D1%82%D0%B0-%D0%B2-%D1%81%D0%B8%D0%BB%D0%B8%D1%81%D1%82%D1%80%D0%B5%D0%BD%D1%81%D0%BA%D0%BE-news862111.html", "text": "Приключи евтаназията на всички 30 хиляди прасета от заразените с Африканска чума свинекомплекси в силистренските села Ветрен и Попина. Унищожени са също фуражът и лекарствата във фермите, предава БНТ. Предстои дезинфекция в двата обекта. На граничните пунктове с Румъния служители на Агенцията по безопасност на храните са конфискували от пътници, които влизат у нас 300 килограма хранителни продукти от свински произход. Те са изпратени за унищожаване в екарисаж. При специални мерки за биосигурност ще се осъществява и снабдяването на местното население с дърва за огрев. Сподели:", "date": "2019.08.11", "title": "Приключва евтаназията на прасета в Силистренско"}
{"url": "https://pik.bg/%D0%BE%D0%B1%D0%B5%D0%B7%D0%B2%D1%80%D0%B5%D0%B4%D0%B8%D1%85%D0%B0-%D0%B8%D0%B7%D1%85%D0%B2%D1%8A%D1%80%D0%BB%D0%B5%D0%BD%D0%B8%D1%82%D0%B5-%D0%B2-%D0%B4%D0%B5%D1%80%D0%B5-%D0%BE%D1%82%D0%BF%D0%B0%D0%B4%D1%8A%D1%86%D0%B8-%D0%BE%D1%82-%D0%B7%D0%B0%D0%BA%D0%BB%D0%B0%D0%BD%D0%B8-%D0%BF%D1%80%D0%B0%D1%81%D0%B5%D1%82%D0%B0-news862099.html", "text": "Животински отпадъци са били загробени снощи от служители на ОДБХ край сливенското село Гавраилово, съобщи пред репортер на БТА директорът на Областната дирекция по безопасност на храните д-р Пламен Пенчев. Сигнал за изхвърлени животински отпадъци в местността до пътя Гавраилово-Бяла е бил подаден вчера следобед от спешния телефон 112 до дежурния в община Сливен, съобщиха от общинския пресцентър. Кметът Стефан Радев е разпоредил да бъде оказано съдействие с техника на служителите на ОДБХ - Сливен. Районът бе дезинфекциран, като всички дейности по загробване и дезинфекция приключиха около 21.00 ч. снощи, посочи д-р Пенчев. По думите му, вероятно става дума за останки от заклани прасета, в напреднал стадий на разложение, като подчерта, че стопаните отдавна са получили препоръки и информация за превантивните мерки, свързани с болестта Африканска чума по свинете. Нямало други сигнали за нерегламентирано изхвърлени животински отпадъци на други места в областта. Д-р Пенчев припомни, че над 90 на сто от животните в стопанствата, тип \"заден двор\", в санитарната зона на областта са вече умъртвени от стопаните си. Сподели:", "date": "2019.08.11", "title": "Обезвредиха изхвърлените в дере отпадъци от заклани прасета"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B7%D0%B5%D1%82%D1%8F%D1%82-%D0%BD%D0%B0-%D0%B3%D0%B0%D0%BB%D0%B0-%D1%81-%D0%BE%D0%BF%D0%B8%D1%82-%D0%B7%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%BE-%D1%81%D0%BD%D0%B8%D0%BC%D0%BA%D0%B0-news859650.html", "text": "Зетят на Гала и син на нейната близка приятелка Деляна Маринова – Джуджи, неотдавна бил на косъм от смъртта. Младежът Константин, който от няколко години е пленен от щерката на водещата на „На кафе“ – Мари, посегнал на живота си заради любовна драма. Преди да се залюби с настоящата си приятелка, с която са израснали заедно покрай майките си, но от деца се имали само за другарчета, зетят на Гала имал друга връзка. Внезапна раздяла обаче го съкрушила и в момент на умопомрачение и тежка депресия момчето се метнало от 6-ия етаж на жилищна кооперация. Наследникът на Джуджи, макар отдавна прескочил пубертета, проявил нестабилна психика, когато ненадейно се оказал измамен от най-близкия човек след майка си. Тини, както Деляна го нарича галено, изживявал приказно красива любов с приятелката си. Девойката се ползвала с добро реноме пред родителката на гаджето си. Измяната дошла като гръм от ясно небе на Константин, който наричал девойката „моята голяма любов” и дори споделял няколко пъти с майка си, че има планове да създаде свое семейство с нея. Дори и с цената на живота си Константин полетял от жилищна сграда. „Това бе вторият най-страшен момент в живота ми. Първият бе, когато почина Владимир Грашнов. Мисълта, че губиш детето си, самò по себе си е смъртоносна. Аз обаче съм щастливка, защото синът ми оцеля след падане от 6-ия етаж. Чудо! Лекарите не можеха да повярват, когато го прегледаха и установиха само натрошени кости в таза и в петата”, разкрива детайли от кошмарния инцидент Деляна Маринова. Няколко дни тя не била на себе си и не спирала да плаче. Близката ѝ приятелка Гала, с която пък сега са си почти роднини, била плътно до нея и също преживявала тежко трагедията. Константин обаче извадил невиждан късмет и бързо прескочил трапа. От дупката го измъкнала именно настоящата му любима Мари, с която вече дори делят един покрив. Зетят на Гала се занимава с музика, а щерка ѝ е тръгнала по нейните стъпки, следвайки журналистика. Мари обаче не си се представяла като водеща на тв предаване и предпочитала по-модерните професии. Сега си изкарвала прехраната с блогърство и снимане на най-различни интернет сериали, насочени към младежката аудитория. По-нататъшните ѝ професионални мечти били свързани с пиара, като голямото ѝ желание било да бъде медиен съветник на някой изявен политик. Сподели:", "date": "2019.08.11", "title": "САМО В ПИК И \"РЕТРО\": Зетят на Гала с опит за самоубийство (СНИМКА)"}
{"url": "https://pik.bg/%D1%84%D0%B0%D1%81%D0%B0%D0%B4%D0%B0-%D0%BD%D0%B0-%D1%81%D0%B3%D1%80%D0%B0%D0%B4%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%85%D0%B0%D1%81%D0%BA%D0%BE%D0%B2%D0%BE-%D1%81%D0%B5-%D1%81%D1%80%D1%83%D1%82%D0%B8-%D0%BD%D1%8F%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news862097.html", "text": "В Хасково се срутиха късове от фасада на сграда на магазин, която се намира в центъра на града, съобщи БНР. До инцидент не се е стигнало, защото магазинът не работи в неделя и наблизо не са преминавали хора. Екип на пожарната обезопаси мястото и събори надвисналата опасна мазилка. От Общината съобщават, че ще направят проверка и ще дадат предписания на собственика за ремонт на сградата. Сподели:", "date": "2019.08.11", "title": "Фасада на сграда в центъра на Хасково се срути, няма пострадали"}
{"url": "https://pik.bg/%D1%81%D0%BB%D0%B5%D0%B4-10-%D0%B3%D0%BE%D0%B4%D0%B8%D0%BD%D0%B8-%D0%B1%D0%BE%D1%80%D0%B1%D0%B0-%D0%B1%D0%B5%D0%B7-%D0%BA%D1%80%D1%83%D0%B8%D0%B7%D0%BD%D0%B8-%D0%BA%D0%BE%D1%80%D0%B0%D0%B1%D0%B8-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D0%B8%D1%8F-news861970.html", "text": "Дълги години огромните круизни кораби, които развалят пейзажа на Венеция, минавайки край Сан Марко, са нежелани от жителите на Венеция и нейните гости, които искат да се насладят на красотата й. След десетилетия на борба за премахването им, огромните лайнери най-накрая получиха забрана от италианското правителство да преминават край историческия център на града. Протестите срещу круизите започват още през 2006 година, когато стана ясно, че водата, която корабите изместват, вреди не само на крехката Венеция, но и на нейната екосистема. Хората, които заливаха нейните улици пък изгониха местните жители. Близо 1000 души на година напускат домовете си в Лагуната. Сподели:", "date": "2019.08.11", "title": "СЛЕД 10 ГОДИНИ БОРБА: Без круизни кораби във Венеция"}
{"url": "https://pik.bg/%D0%B2%D1%8A%D0%B2-%D0%B2%D0%BE%D0%B5%D0%BD%D0%BD%D0%BE%D0%BC%D0%BE%D1%80%D1%81%D0%BA%D0%B8%D1%82%D0%B5-%D1%81%D0%B8%D0%BB%D0%B8-%D0%B2%D0%BB%D0%B8%D0%B7%D0%B0%D1%82-16-%D0%BC%D0%BB%D0%B0%D0%B4%D0%B8-%D0%BE%D1%84%D0%B8%D1%86%D0%B5%D1%80%D0%B8-news862041.html", "text": "Церемонията по връчването на първите им пагони по традиция е на Морската гара във Варна. Тази година тя преминава под знака на 140-годишнината от основаването на военния флот на България. На тържеството присъстват министърът на отбраната Красимир Каракачанов и зам.-началникът на отбраната генерал-лейтенант Димитър Илиев. Сред гостите са висши офицери, представители на дипломатическия корпус, на местната и на държавната власт, много граждани. Младите офицери от випуск-2019 \"Княз Александър Първи\" на Висшето военноморско училище \"Н. Й. Вапцаров\" са от специалностите \"Организация и управление на военните формирования на тактическо ниво\", \"Корабоводене\", \"Военноморски комуникационни и радиотехнически системи\" и \"Корабни машини и механизми\". Първенецът на випуска е лейтенант Петър Генов, завършил обучението си с успех 5,88. Той получи пагоните си от министъра на отбраната Красимир Каракачанов. Сред випускниците има шест момичета. В редиците на българските Военноморски сили днес влизат 16 млади офицери. Сподели:", "date": "2019.08.11", "title": "Във Военноморските сили влизат 16 млади офицери"}
{"url": "https://pik.bg/%D0%BF%D1%80%D0%BE%D1%87%D1%83%D1%82%D0%B8%D1%8F%D1%82-%D1%80%D1%83%D1%81%D0%BA%D0%B8-%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%BF%D0%B0%D0%B2%D0%B5%D0%BB-%D0%B3%D0%BB%D0%BE%D0%B1%D0%B0-%D0%B0%D0%B2%D0%B3%D1%83%D1%81%D1%82-%D1%89%D0%B5-%D0%B5-%D0%BC%D1%8A%D1%87%D0%B8%D1%82%D0%B5%D0%BB%D0%B5%D0%BD-%D0%B7%D0%B0-%D1%82%D0%B5%D0%BB%D1%86%D0%B8%D1%82%D0%B5-%D0%B8-%D0%B4%D0%B5%D0%B2%D0%B8%D1%82%D0%B5-news862102.html", "text": "Август месец ще премине под силното влияние на няколко ретроградни планети. Именно те ще окажат силно влияние на някои от зодиакалните знаци и ще превърнат живота им в земен ад. Това казва световноизвестният руски астролог Павел Глоба. Той предупреждава, че през последния летен месец четири зодии ще бъдат сполетени от ужасни трудности. Първата засегната зодия ще е Телец. Представителите на тази зодия трябва да очакват неприятни изненади през август. Неуспехът може да оживее чрез повреди на превозни средства или непланирани големи финансови разходи. Астрологът Глоба съветва представители на този знак да се опитат да намерят хармония в този забързан период и да не се поддават на провокациите на съдбата. Друг знак, който трябва да внимава за неприятности през август, е Дева. В края на лятото те могат да се чувстват самотни. Също така представителите на този знак могат да бъдат сериозно разстроени и дори шокирани от нещата, които се случват покрай и с тях. В резултат на такова разтърсване Девите ще бъдат притеснени и разтревожени през целия месец. Въпреки това астрологът казва, че няма причина за отчаяние, защото след неблагоприятния период хората, родени под този знак, ще бъдат озарени от ярка светлина в живота си. И Везните трябва да се готвят за неприятности през последния месец на лятото. Те трябва да потърсят причината за лошото си настроение сред хората, с които общуват. Астрологът съветва представителите на знака да свикнат със заобикалящата ги среда - може би враг и предател дебне сред приятелите им. Не казвайте на приятелите си за всичките си страхове, притеснения и планове за бъдещето. Неприятелят може лесно да използва тази информация срещу вас. Четвъртият зодиакален знак, който трябва да бъде предпазлив през август, са Рибите. Те могат изведнъж да се почувстват зле. Хората, родени под този знак, трябва да обърнат специално внимание на здравето си. Ако не сте ходили дълго време на преглед при лекар, то сега му е времето. Известният астролог напомня, че се намираме и в годината на Свинята и споделя кои са нейните особености. „Жълтата свиня е свързана със земните стихии, с материята, а следователно – с богатството и с икономиката. И за много хора това символично ще бъде годината на прасето – касичка“, казва Глоба. Той припомня, че войните в годината на Свинята са малко. И изрежда: „През 2007 г. не е имало войни, през 1995 г. е войната в Кавказ, но тя е започнала по-рано“. Според него през годината на Свинята продължават вече започнати конфликти и предрича, че сирийската кампания няма да приключи през 2019 г., така както през далечната 1983 г. не е приключила войната в Афганистан. През 1971 г., както и през 1959 г. войни не е имало. Затова Павел Глоба не очаква през започналата година глобални военни конфликти, но предупреждава, че ако през 2019 г. агресорът не бъде спрян решително, през лятото на следващата 2020 г. ще започне голяма военна кампания. Тя обаче ще с отличава от световните войни в техния класически вариант. Сподели:", "date": "2019.08.11", "title": "Прочутият руски астролог Павел Глоба: Август ще е мъчителен за Телците и Девите!"}
{"url": "https://pik.bg/%D1%81%D1%80%D0%B0%D0%BC%D0%BE%D1%82%D0%B0-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D0%B9%D0%BE%D0%B2%D0%BA%D0%BE%D0%B2-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81%D0%B5-%D1%80%D1%83%D1%88%D0%B8-news862109.html", "text": "Къщата, в която е живял Йордан Йовков във Варна, се руши. Имотът е частен и е изоставен от години. Два пъти в него пламна пожар, предизвикан от бездомници. Йордан Йовков е живял под наем в къщата на улица \"Георги Живков\" от 1919 до 1920 година. Именно тук класикът написва популярната си повест \"Жетварят\". Сто години по-късно мястото се е превърнало в сметище и скитническо сборище, съобщава БНТ. Според съседка на имота, собствениците на имота планирали да строят кооперация на мястото на къщата. След подадена жалба обаче строителството е спряно. Жената обяснява, че след като са изпратили писмо до общината, тя е поела ангажимент имотът да бъде ограден, а от полицията да извършват периодични обходи на мястото. Сподели:", "date": "2019.08.11", "title": "СРАМОТА: Къщата на Йовков във Варна се руши"}
{"url": "https://pik.bg/%D0%BB%D0%BE%D1%88%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BB%D0%BE%D0%B7%D0%B0%D1%80%D0%B8%D1%82%D0%B5-%D0%B2-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B5-%D0%BE%D1%87%D0%B0%D0%BA%D0%B2%D0%B0%D1%82-%D0%B4%D0%BE%D0%B1%D1%80%D0%B0-%D0%B3%D0%BE%D0%B4%D0%B8%D0%BD%D0%B0-news862044.html", "text": "Дъждовете и градушките съсипаха голяма част от лозовите масиви в Централна Северна България. За района на Сухиндол се очертават около 40 на сто загуби от плододаващите масиви, по-сериозни са щетите в Свищовск. Това анализират от Националната винарска асоциация, цитирани от БНР. Дъждовете още от пролетта са затруднили провеждането на агротехническите мероприятия и са нанесли поражения по лозовите масиви, коментира Станимир Стоянов, председател на Националната винарска асоциация и главен технолог на винарната в Сухиндол. „Годината не се очертава като най-добрата за лозарството – заяви още Стоянов. - За първа година в този регион доста големи поражения има от така нареченото „черно гниене“. Има лозови масиви, които са над 50% поразени“. По думите на Станимир Стоянов за винопроизводителите допълнително ситуацията ще се усложнява от разбалансирания пазар на грозде у нас. Стоянов предупреди, че вече има изцяло загубени традиционни български сортове грозде. Сподели:", "date": "2019.08.11", "title": "Лоша прогноза: Лозарите в Централна Северна България не очакват добра година"}
{"url": "https://pik.bg/%D0%BC%D0%B0%D1%82%D0%B5%D0%BE-%D1%81%D0%B0%D0%BB%D0%B2%D0%B8%D0%BD%D0%B8-%D0%BE%D1%82%D1%80%D0%B8%D1%87%D0%B0-%D0%B4%D0%B0-%D0%B5-%D0%BF%D0%BB%D0%B0%D0%BD%D0%B8%D1%80%D0%B0%D0%BB-%D0%B8%D0%B7%D0%B2%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-%D0%BE%D1%82-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-news862054.html", "text": "Италианският вицепремиер Матео Салвини отрече да е обмислял извеждане на Италия от Еврозоната, съобщава Politico, цитирани от „Фокус”. Дясната партия „Лига“ на Салвини е спрягана за победител в следващите парламентарни избори, които вероятно ще се проведат есента. След митинг в Матера, в Южна Италия, Салвини заяви пред репортери, че „идеята да напусне Европа“ и да се откаже от еврото „никога не е била в ход“. Салвини изрично отрече всякаква подобна информация. По-рано на страниците на италианския вестник Repubblica се появи информация, че Салвини обмисля да подтикне Рим да се откаже от еврото. „Това е поредната фантазия, която ще оставя за страниците на вестник Repubblica”, лаконичен бе Салвини. Сподели:", "date": "2019.08.11", "title": "Матео Салвини отрича да е планирал извеждане на Италия от Еврозоната"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-5-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%BA%D1%80%D0%B8%D1%82-%D0%BA%D0%B0%D1%80%D1%82%D0%B0-news862106.html", "text": "Поредицата земетресения в съседните на България страни не стихват и за ден. Земетресение с магнитуд 5 по Рихтер бе регистрирано днес край бреговете на гръцкия остров Крит, съобщи Европейско-средиземноморският сеизмологичен център. Сподели:", "date": "2019.08.11", "title": "ЗЕМЕТРЕСЕНИЕ: 5 по Рихтер разтърси Крит (КАРТА)"}
{"url": "https://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-%D0%BE%D1%82%D0%BD%D0%B5%D1%81%D0%B5-%D1%82%D0%B5%D0%B6%D0%BA%D0%B0-%D0%B3%D0%BB%D0%BE%D0%B1%D0%B0-%D0%B5%D1%82%D0%BE-%D0%B7%D0%B0%D1%89%D0%BE-news862050.html", "text": "Заведение в Капана в Пловдив бе санкционирано с глоба в размер на 1 500 лв. от Инспекцията по труда, съобщава „Трафикнюз”. Причината – служителка е работила 5 дни без да има сключен трудов договор. Проверката е станала преди месеци. В кафе – бар „Сентръл пърк” влезли инспектори от ведомството. Те установили, че един от служителите в заведението – барманката, нямала сключен трудов договор. Управителят на фирмата предоставил график за работа за месец, в който фигурирало момичето, както и ведомост за изплатено възнаграждение в размер на 130 лв. Договор обаче не бил предоставен. Нещо повече – мениджърът дори не знаел, дали такъв е бил сключван. Съставен бил протокол, а в последствие наказателно постановление, което фирмата атакувала в съда. Пред магистратите от управата на заведението изтъкнали, че са загубили договора,  но са подали уведомление в НАП. Тези доводи обаче не склонили съдиите от Районен съд да отменят наказанието. Според тях, дружеството е нарушило една от най-важните разпоредби от кодекса на труда, а имено, че работодателят е длъжен да сключи договор с работника. По закон за поредно нарушение, физическите лица се санкционират с парична глоба в размер между 1 500 до 15 000 лв. Тъй като това е първо провинение на кафе – бар „Сентръл пърк” , наложената имуществена санкция е в минимален размер или 1 500 лв. Сподели:", "date": "2019.08.11", "title": "Пловдивско заведение отнесе тежка глоба. Ето защо"}
{"url": "https://pik.bg/35-%D0%BE%D1%82-%D0%B0%D0%BF%D1%82%D0%B5%D0%BA%D0%B8%D1%82%D0%B5-%D0%B2%D1%81%D0%B5-%D0%BE%D1%89%D0%B5-%D1%81%D0%B0-%D0%B8%D0%B7%D0%B2%D1%8A%D0%BD-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D1%81%D1%80%D0%B5%D1%89%D1%83-%D1%84%D0%B0%D0%BB%D1%88%D0%B8%D0%B2%D0%B8%D1%82%D0%B5-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-news861981.html", "text": "Изтече срокът търговците с лекарства у нас да се включат в европейската система срещу фалшиви медикаменти. Всяка трета аптека обаче още не го е сторила, предава Би Ти Ви. До момента към системата са се присъединили 2300 аптеки, т.е. 65% от аптеките у нас. Те първа обаче предстои да се въведе в законодателството санкция за тези, които не са се присъединили Невена е собственик на малка аптека в София. Не е срещу системата, а срещу начина, по който тя се въвежда в България. Аптеките сами си осигуряват компютър, ако нямат, софтуер и четец, за да проверяват новите, инидивулани кодове за всяка опаковка. За Невена това е 1000 лв. разход. \"За мен тази верификация е нещо, което ни вменяват като задължение да вършим чужда работа като затова не само, че не ни се заплаща\", казва Невена Цанева. \"Маркираме кода на четеца и излиза съобщението дали лекарството е фалшиво или не. Когато е в зелено оцветено, в случая, опаковката е на разположение да бъде отпусната\", обяснява Саад Алуани, магистър-фармацевт. Сподели:", "date": "2019.08.11", "title": "35% от аптеките все още са извън системата срещу фалшивите лекарства"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BD%D0%BE%D0%B2%D0%B0-%D0%B2%D0%B0%D0%B6%D0%BD%D0%B0-%D1%81%D1%80%D0%B5%D1%89%D0%B0-news862117.html", "text": "Министър-председателят Бойко Борисов взе участие в нова важна среща в Туркменистан. \"Взех участие в разширената среща между българската и туркменистанската делегации\", написа премиерът в страницата си във Фейсбук и публикува снимка от двустранната среща. Ползотворният диалог и постигането на конкретни нови договорености между България и Туркменистан е в интерес на стабилността и предвидимостта в двустранните ни отношения. Това заяви министър-председателят Бойко Борисов по време на разширената среща между официалните делегации на двете страни.  Разговорът се проведе в „Аваза“, непосредствено след края на Четвъртото заседание на Междуправителствената българо-туркменистанска комисия за икономическо сътрудничество. Премиерът Борисов акцентира върху работата на Комисията, която по думите му има съществена роля за активизирането на връзките между двете страни. Според българския министър-председател, е от голямо значение ефективността на този механизъм за взаимодействие да се поддържа посредством редовното му свикване и изпълнение на постигнатите договорености. Борисов посочи още, че засилването на контактите и взаимодействието между министерствата и институциите на двете страни е сериозна предпоставка за оползотворяването на съществуващия потенциал за сътрудничество между България и Туркменистан. Министър-председателят Борисов изтъкна, че за страната ни Туркменистан е важен партньор в Централна Азия и в района на Каспийско море. По думите му икономическите отношения с Туркменистан са много перспективни, но са необходими повече стъпки за реализирането на потенциала на двустранната търговия и стокообмена. Като перспективни направления за взаимодействие Борисов открои насърчаването на сътрудничеството и подпомагането участието на представители на строителния сектор от двете страни в инфраструктурни проекти в България и Туркменистан. Заемайки четвърто място в света по резерв на природен газ, Туркменистан се нарежда сред важните партньори за гарантиране на енергийната сигурност и реализирането на проекти за диверсификация на източниците и маршрутите на доставка за природен газ за Европа. Българският министър-председател акцентира върху активната работа по изграждането на инфраструктурата за реализацията на проекта за газоразпределителен център „Балкан”, в който би могъл да постъпва и природен газ от Туркменистан. В рамките на срещата на двете официални делегации страната ни изрази готовност за сътрудничество и в други сфери като транспорт, иновации, туризъм. . Сподели:", "date": "2019.08.11", "title": "ПЪРВО В ПИК: Премиерът Борисов с нова важна среща"}
{"url": "https://pik.bg/%D0%BE%D1%81%D0%B5%D0%BC-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B2%D1%8A%D0%B7%D0%B4%D1%83%D1%88%D0%BD%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%B2-%D0%B9%D0%B5%D0%BC%D0%B5%D0%BD-news862080.html", "text": "Осем души са загинали, а други 11 са ранени при въздушно нападение на коалицията, водена от Саудитска арабия, която нахлу в провинция Хадж в северозападен Йемен, съобщава РИА Новости, позовавайки се на хуситски източници. Според местна телевизия, коалиционна авиация е бомбардирала жилищна сграда в провинция Хадж, убивайки осем цивилни, повечето от които деца и жени. Други 11 души са ранени. Коалицията, водена от Саудитска Арабия нахлу в Йемен след като сепаратистите превзеха пристанищния град Аден, в който се намираше кабинета на подкрепяното от Рияд правителство на Рабу Мансур Хади. Сподели:", "date": "2019.08.11", "title": "Осем души са загинали при въздушно нападение в Йемен"}
{"url": "https://pik.bg/%D1%85%D0%B8%D1%82%D1%8A%D1%80-%D1%82%D1%80%D0%B8%D0%BA-%D1%81%D0%BF%D1%80%D0%B5%D1%82%D0%B5-%D1%86%D1%8A%D1%84%D1%82%D0%B5%D0%B6%D0%B0-%D0%BD%D0%B0-%D0%BA%D0%BE%D1%81%D0%B0%D1%82%D0%B0-%D1%81-%D0%BA%D0%BE%D0%BD%D1%8F%D0%BA-news861136.html", "text": "Причината за сухите и „цъфтящи“ краища е нарушение в структурата на косата. Най-често проблемът е свързан с промени в температурата, хлорираната вода, слънцето, морето – това е само малка част от факторите, влияещи върху структурата на косъма. За да ги избегнете, експертите съветват да използвате слънцезащитна козметика за коса, да поставите пречистващ филтър на крана за вода или да добавяте към водата, с която миете косата си, по малко ябълков оцет. Старайте се да използвате възможно най-рядко сешоар, маша, преса за коса – не по-често от 2–3 пъти седмично. Дръжте сешоара на разстояние 20–25 см, а идеалният вариант е струята въздух да е на стайна температура. При критични случаи се доверете на домашната козметика и пробвайте да си направите шампоан маска за лечение на сухи и „цъфтящи“ краища. Смесете 2 жълтъка, 2 ч.л. коняк и 1 с.л. заквасена сметана. Използвайте получения „коктейл“ вместо или след шампоана – може да го нанесете по цялата дължина или само в краищата като маска. Сподели:", "date": "2019.08.11", "title": "ХИТЪР ТРИК: Спрете цъфтежа на косата с... коняк"}
{"url": "https://pik.bg/%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%B8-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BD%D0%B0-%D0%B5%D0%B6%D0%B5%D0%B3%D0%BE%D0%B4%D0%BD%D0%B8%D1%8F-%D1%85%D0%B0%D0%B4%D0%B6-%D0%B2-%D0%BC%D0%B5%D0%BA%D0%B0-news862091.html", "text": "Тази година, според различни оценки, най-малко 2,3 милиона мюсюлмани са в Саудитска Арабия, за да извършат поклонението в Мека, което е един от петте стълба на исляма. To се изисква за всеки вярващ, който може да си го позволи поне веднъж в своя живот. Многобройни мюсюлмани пътуват до моста Джамарат в Мека на третия ден на хадж (известен като yawm-ul hajj al-akbar), където извършват символично „убиване на дявола“ с камъни. Поклонниците хвърлят седем камъка по всяка от три огромни бетонни стени, представящи Сатаната. Ритуалът е подражание на убиването на дявола от Авраам, когато се смята, че Сатаната се опитал да го разубеди да се подчини на Божията заповед да пожертва сина си Исмаил. След първия обред с камъни започва празникът на жертвоприношението Ейд ал-Адха, който отбелязва края на Хадж. Колят се овце като жертва вместо Исмаил, в церемония, която също се провежда по цял свят. След това мъжете бръснат главата си или подстригват косата си. Хадгът се състои от поредица религиозни обреди, които се изпълняват за пет дни в най-светия град на Исляма и околностите му в западна Саудитска Арабия. Другите четирите основни стълба на Исляма са: да упражнява мюсюлманската вяра; ежедневни молитви; да дава милостиня и да пости от зори до здрач по време на светия месец Рамазан. Ритуалите, продължаващи няколко дни, проследяват последното поклонение на пророк Мохамед в Мека. По-рано АФП съобщи, че израелската полиция и палестинските поклонници са влезли в сблъсъци в свещения пункт на Йерусалим в неделя, тъй като припокриването на еврейските и мюсюлманските празници е довело до напрежение там. Полицията е изстреляла звукови гранати, а от палестинската страна съобщават за контузии, без да посочват за колко човека става въпрос. Неделя бележи началото на празника на мюсюлманите Ид ал-Адха и хиляди палестинци се молят в джамията Ал-Акса. Той съвпада с еврейския празник Тиша Ба‘в, който обикновено бележи увеличение на посещенията на евреи в свещеното място. В опит да облекчат напрежението, в неделя полицията забрани еврейските посещения на обекта, но мюсюлманските поклонници все още се опасяват, че ще бъдат допуснати там и протестират. Сблъсъците с полицията избухнаха след това. Съединението, което включва джамията Ал-Акса и Куполът на скалата, е едно от най-чувствителните места в израелско-палестинския конфликт. Това е третият най-свещен обект в исляма и най-свещеният за евреите, които го почитат като местоположение на двата храма от библейската епоха. Намира се в източен Йерусалим, окупиран от Израел през шестдневната война от 1967 г. – акт, никога не признат от международната общност. На евреите е позволено да го посещават, но да не се молят там, за да не предизвикват напрежение. Сподели:", "date": "2019.08.11", "title": "Сблъсъци и напрежение на ежегодния Хадж в Мека"}
{"url": "https://pik.bg/%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D1%81%D0%BE%D0%BF%D0%BE%D1%82-%D1%81%D0%B8-%D0%B7%D0%B0%D1%81%D0%B0%D0%B4%D0%B8%D1%85%D0%B0-%D0%BD%D0%B8%D0%B2%D0%B0-%D1%81-%D0%BA%D0%B0%D0%BD%D0%B0%D0%B1%D0%B8%D1%81---%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B3%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0-news861960.html", "text": "Полицаи заловиха жители на Сопот, които отглеждат нива с канабис, съобщават от ОД на МВР - Пловдив. Около 21.30 часа в петък полицаите заловили двама мъже, на 45 и 46 години, в момент на полагане на грижи за около 200 растения в запустяла местност край село Каравелово. При появата на полицаите двамата опитали да побегнат, но били догонени. В автомобила на единия са открити помпа, електрогенератор, маркучи и 300-литров бидон. На домашните им адреси са открити помещения за изсушаване и още около 40 корена растения. Открита е още и 35 кг марихуана. Мъжете са отведени в ареста. Образувано е досъдебно производство. Уведомена е и прокуратурата. Сподели:", "date": "2019.08.11", "title": "Жители на Сопот си засадиха нива с канабис - полицията ги арестува"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BD%D0%B0-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D0%B7%D0%B0-%D0%B4%D0%BD%D0%B5%D1%81-%D0%BE%D0%B2%D0%BD%D0%B8%D1%82%D0%B5-%D0%B4%D0%B0-%D0%BE%D1%87%D0%B0%D0%BA%D0%B2%D0%B0%D1%82-%D0%BD%D0%BE%D0%B2%D0%B8-%D0%B7%D0%B0%D0%BF%D0%BE%D0%B7%D0%BD%D0%B0%D0%BD%D1%81%D1%82%D0%B2%D0%B0--news861999.html", "text": "Точно днес на много от вас е отредено да променят живота си. Нови запознанства ще станат основа за бъдещите ви професионални успехи. Денят е благоприятен за делови срещи. Проведете успешни разговори с колегите си и с ръководството, а ако вие самите сте ръководители - с вашите служители и преки подчинени. Всичко, което предприемате е свързано с намерението ви да постигнете мечтаните високи приходи. Начинанията са успешни. За разлика от професионалните ви успехи, в личния живот сте напрегнати. Натоварването с работа няма да се отрази добре нито на вас, нито на отношенията ви с колегите, защото ще изнервите обстановката. Ако се занимавате с изкуство жънете успех. Признанието ще ви помогне да си възвърнете самочувствието и увереността в силите и възможностите си. Активната работа няма да се отрази добре нито на вас, нито на отношенията с колегите ви, в която и професионална сфера да сте заети, защото се налага да предприемете промени и да коригирате плановете си. Деловите разговори днес са затруднени. Не уговаряйте срещи с приятели и да не спорете с близките си, ако ви товарят със задачи. Успехите от започнатото в деня не са сигурни, въпреки че може да ви зарадват. Ще се сблъскате с недоброжелатели. Не ви препоръчвам да действате импулсивно, ако замисленото за този ден не носи очакваните резултати. Очаквайте непредвидени трудности и конфликти с близки хора днес сутринта, но не бива да се отказвате от задълженията си. Не планирайте делови срещи и не влизайте в спор с никого. Напрегнати сте, затова не е изключено успехът да се отклони от пътя ви, но за кратко. В прибързаността си можете да пропуснете добра професионална възможност, чрез която ще си гарантирате допълнителни доходи. Неочаквана новина ще промени приоритетите ви за деня. Сключените договори са печеливши.  Възникнали конфликти с партньорите ви, за които не съществува основателна причина са повод за нервност. Не пътувайте и не уговаряйте делови срещи, за да избегнете разправиите и проблемите. Стабилизирайте постигнатото до момента и не подценявайте действията си. Харчете получените пари с мярка. Звездите ви закрилят, но не трябва да сте прибързани и да действате импулсивно. Обмисляйте добре думите си. Лошото ви настроение може да стане причина за проблеми на работното място. Вгледайте се в себе си и преценете къде допуснахте грешки в изминалите няколко дни, защото причината за проблемите до голяма степен се крие  във вас. Не хвърляйте вината за ставащото върху околните. Няма да заслужите по-голямо признание за собствените си възможности, ако се опитвате да докажете, че причината не е във вас. На работното място не се захващайте с неясни задачи, за да избегнете опасността от финансови загуби, заради ваши грешки. В този ден не планирайте среща с колегите си и не се спорете с никого, дори и да ви се иска да докажете нечий пропуск на работното място. В личният живот са възможни усложнения заради лекомислието на близките ви, които вредят и на работата ви. Бизнесмените ще се сблъскат с проблеми, които не изключват финансови загуби. Ще ви се събере много, защото сте повлияни и от финансови проблеми. Следобед ви очаква среща с ваши приятели и колеги. Не се съгласявайте на допълнителна работа, дори и да е доходна. Рискувате да се провалите. В този ден емоцията няма да ви позволи да изслушвате колегите си, ако сте на работното си място. Готови сте да спорите, но рискувате да навредите на работата си. Предпазвайте се от безпричинна критика, за да не си спечелите неприятели. Ако премълчавате работата ви спори, а вечерта ще сте доволни от постигнатото. Изкушени сте да поставите ново начало, но всяко прибързано действие е във ваша вреда. Въпреки това успехът е с вас, ако си наложите търпение и разчитате на себе си. Подгответе се за напрегнат ден. Обмисляйте добре действията си и няма да допускате грешки, водещи до загуби Сподели:", "date": "2019.08.11", "title": "САМО В ПИК! Топ хороскоп на астроложката Алена за днес: Овните да очакват нови запознанства, Лъвовете ще имат скандали с близки"}
{"url": "https://pik.bg/%D0%BE%D1%82%D0%BC%D1%8A%D1%89%D0%B5%D0%BD%D0%B8%D0%B5-%D0%BF%D0%BE%D0%B4%D0%BF%D0%B0%D0%BB%D0%B8%D1%85%D0%B0-%D0%B4%D0%B2%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D0%B2-%D0%BA%D0%BE%D0%B7%D0%BB%D0%BE%D0%B4%D1%83%D0%B9-news862034.html", "text": "Две коли изгоряха пред дома на собственика им тази нощ в Козлозуй, съобщиха от полицията, цитирани от „Конкурент”. Сигналът за инцидента е подаден минути преди 02:00 часа тази сутрин, когато жителка на крайдунавския град съобщила, че горят две возила. Пожарната е потушила пламъците, но и двата автомобила – „Фолксваген Пасат“ и Фолксваген Тигуан“, са унищожени напълно. Днес предстои да бъде направен повторен оглед на местопроизшествието. По случая е образувано досъдебно производство, допълват от ОД на МВР във Враца. Сподели:", "date": "2019.08.11", "title": "Отмъщение: Подпалиха два автомобила в Козлодуй"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D1%82%D0%BE%D0%BF-%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D0%BF%D1%80%D0%BE%D1%84-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D1%87%D0%B5%D0%B2-%D1%81-%D0%B5%D0%BA%D1%81%D0%BF%D1%80%D0%B5%D1%81%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BA%D0%BE%D0%B3%D0%B0-%D1%89%D0%B5-%D1%81%D0%B2%D1%8A%D1%80%D1%88%D0%B0%D1%82-%D0%BD%D0%B5%D0%BF%D0%BE%D0%BD%D0%BE%D1%81%D0%B8%D0%BC%D0%B8-news862018.html", "text": "Климатологът професор Георги Рачев коментира пред сутрешния блок на Нова телевизия случващото се с климата по света тази година. Експертът анализира можем ли да говорим за настъпващ климатичен апокалипсис. „Юли месец е било с 4 стотни от градуса по-топло, отколкото е било до този момент, според службата „Коперник” – разяснява професор Рачев. - Това не означава, че месецът не е топъл. Не можем да говорим обаче и за настъпването на някакъв кличатичен апокалипсис. Това е бил един от най-топлите месеци юли откакто се водят статистики. Вероятно 2019 година ще стане четвъртата подред година с температурен рекорд. Колкото до предстоящите дни, напълно възможно в следващата седмица – вторник и сряда, температурите на места у нас да достигнат  40 градуса. Средносрочната прогноза е за 38 - 39 градуса по долината на река Дунав и Югоизточна България. Хасково, Стара Загора и Сандански са местата, където може а се очакват по-високи температури. Там може да се стигне и до поредица от няколко дни с температури около 40 градуса. Продължителността на тази гореща вълна е до петък -събота. Има вероятност след това за захлаждане, Очакваше се около 17 август да прокапе малко дъжд, но май няма да стане. Навсякъде ще е идеално за плаж. На морето няма да разберат дори че е горещо. Там ще се радват на тропични нощи – 21 - 22 градуса, максимална 30 градуса. Иначе по света рекордите са за това, да бъдат подобрявани. Имаше максимуми в Белгия, Германия, Холандия, Великобритания  и Франция”. Професор Рачев коментира и ситуацията с топенето на ледовете. „Ледовете се топят, да – коментира той. - Това става  заради по-високите темпратури. Ледовете служат като лепило между отделните плочи. Има такива неща и те се случват на Матерхорн”. Климатологът коментира и как се отрамяват на климата глобално пожарите в Сибир. „В Сибир е изгоряла повече от територията на България гора досега – анализира професор Рачев. -  В момента пламъците затихват. Това се случва почти всяка година. Мащабите са огромни. Там почти не гасят. Това обгазяване, този дим който се получи, достигна до централната част на Сибир. Такива пожари имаше в Албърта в Канада, миналага година, огромните пожари в Калифорния. Това е част от природата, съчетана с климата на земята. Сега в Сибир е такава обстановка. Дори се появиха спекулации, че са нарочно запалени пожари. Не го вярвам. Гасенето изисква невероятни човешки и материални усилия. Заради това и там ги оставят да си горят”. Климатологът коментира и каква есен можем да очакваме. „Очаква ни топла и хубава есен – категоричен бе професор Георги Рачев. - С малки разминавания между климатолозите от Европа и Америка, те са единодушни, че септември ще е топъл и много подходящ за планина и море. Хората, които не са е възползвали досега, може да го направят”. Сподели:", "date": "2019.08.11", "title": "ГОРЕЩО: Топ климатологът проф. Георги Рачев с експресни разкрития кога ще свършат непоносимите жеги, настъпва ли климатичен апокалипсис"}
{"url": "https://pik.bg/%D1%82%D1%80%D0%B8%D0%BC%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%BE%D0%BE%D0%BD-%D0%B2-%D0%BB%D0%B8%D0%B1%D0%B8%D1%8F-%D1%81%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B8-%D1%81%D0%BB%D0%B5%D0%B4-%D0%B2%D0%B7%D1%80%D0%B8%D0%B2-%D0%BD%D0%B0-%D0%BA%D0%BE%D0%BB%D0%B0---%D0%B1%D0%BE%D0%BC%D0%B1%D0%B0-%D0%B2-%D0%B1%D0%B5%D0%BD%D0%B3%D0%B0%D0%B7%D0%B8-news862032.html", "text": "Трети служител от персонала на ООН в Либия е починал от раните си, получени при експлозията на кола-бомба в източния град Бенгази вчера, предаде БТА като се позова на „Ройтерс”, съобщи БНР. По-рано световните агенции съобщиха за най-малко осем ранени, сред които - и едно дете. Колата-бомба експлодирала при преминаването на конвой на ООН. Ранени са още двама служители на световната организация. Генералният секретар на ООН Антониу Гутериш осъди нападението и изрази съболезнования на семействата на загиналите, а Франция поиска свикването на извънредно заседание на Съвета за сигурност. Сподели:", "date": "2019.08.11", "title": "Трима служители на ООН в Либия са починали, след взрив на кола - бомба в Бенгази"}
{"url": "https://pik.bg/%D0%BE%D1%82-%D0%B0%D0%BF%D0%B8-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0%D1%82-%D0%B7%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%B8-%D0%B7%D0%B0%D1%82%D1%80%D1%83%D0%B4%D0%BD%D0%B5%D0%BD%D0%B8%D1%8F-%D0%BF%D1%80%D0%B8-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B8-%D0%B2%D0%B8%D0%BD%D0%B5%D1%82%D0%BA%D0%B8-%D0%B8%D0%B4%D0%BD%D0%B0%D1%82%D0%B0--news862056.html", "text": "Възможни са временни затруднения при продажбата на електронни винетки на 14 август  (сряда). За това предупреждават от Агенция \"Пътна инфраструктура\", цитирани от БНР. От 16:00 до 18:00 часа на 14 август са планирани дейности по внедряване на актуализации на електронната система за събиране на пътни такси на база време и на база изминато разстояние. Възможно е да възникнат прекъсвания, които да затруднят продажбата на електронни винетки. За избягване на риска от проблеми с покупката на е-винетка по време на планираните актуализации се препоръчва на водачите да планират пътуването си по републиканската пътна мрежа и да купят електронната си винетка своевременно. Предвижданото внедряване на софтуерните актуализации е част от подготовката за въвеждане в експлоатация на толсистемата, се напомня в прессъобщението. Сподели:", "date": "2019.08.11", "title": "От АПИ предупреждават за възможни затруднения при продажбата на електронни винетки идната седмица"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D0%B9%D0%BA%D0%BE-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%82%D1%83%D1%80%D0%BA%D0%BC%D0%B5%D0%BD%D0%B8%D1%81%D1%82%D0%B0%D0%BD-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BE%D0%B1%D1%81%D1%8A%D0%B6%D0%B4%D0%B0%D1%85%D0%B0-%D0%B4%D0%B2%D0%B0%D0%BC%D0%B0%D1%82%D0%B0-%D1%81%D0%BD%D0%B8%D0%BC%D0%BA-news862105.html", "text": "Премиерът Бойко Борисов се срещна с президента на Туркменистан. За това той съобщи в профила си във фейсук. Двамата ръководители са обсъждали газовия хъб \"Балкан\" . Проведох среща с президента на Туркменистан Гурбангули Бердимухамедов, пред когото изтъкнах потенциала на сътрудничеството между България и Туркменистан относно енергийната сигурност и диверсификацията на източниците и маршрутите на доставките на природен газ от Каспийския регион към Европа. Запознах го със сериозната работа на нашето правителството по изграждането на необходимата инфраструктура за газовия хъб „Балкан“, на който Туркменистан е потенциален източник за захранване. Сподели:", "date": "2019.08.11", "title": "ПЪРВО В ПИК!  Бойко се срещна с президента на Туркменистан. Ето какво обсъждаха двамата (СНИМКИ)"}
{"url": "https://pik.bg/%D1%81%D0%B0%D0%BB%D0%B2%D0%B8%D0%BD%D0%B8-%D1%83%D0%B2%D0%B5%D1%80%D1%8F%D0%B2%D0%B0-%D0%B8%D1%82%D0%B0%D0%BB%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D0%BD%D0%B0%D0%BF%D1%83%D1%81%D0%BA%D0%B0-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-news861965.html", "text": "Вицепремиерът на Италия Матео Салвини, който е и лидер на партията \"Лига\" Според вестник \"Република\" обаче, , ако не може да се постигне компромис с бюджета с Брюксел. , подчерта Салвини пред журналисти в кулоарите на митинг край южния италиански град Матера. и го оставям на страниците им\", отбеляза още той. увери, че излизането от еврозоната не е опция за Италия. Салвини се готви да предприеме кампания за напускане на Европа и заплашва да изтегли Италия от блока за единната валута \"Идеята да напуснем Европа, да напуснем еврото, никога не е била в ход\" \"Това е поредното фентъзи на вестник \"Република\" Сподели:", "date": "2019.08.11", "title": "Салвини уверява: Италия няма да напуска еврозоната"}
{"url": "https://pik.bg/%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D1%87%D0%B5%D1%81%D1%82%D0%B8%D1%82-%D0%BF%D1%80%D0%B0%D0%B7%D0%BD%D0%B8%D0%BA-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D0%B8---%D0%B1%D1%8A%D0%B4%D0%B5%D1%82%D0%B5-%D0%B7%D0%B4%D1%80%D0%B0%D0%B2%D0%B8-%D0%BA%D0%B0%D1%82%D0%BE-%D0%BA%D0%B0%D0%BC%D1%8A%D0%BA%D0%B0-news862042.html", "text": "Честит Курбан Байрам на всички мюсюлмани. Това написа председателят на 44-ото Народно събрание Цвета Караянчева в профила си във \"Фейсбук\". \"Нека е светло в домовете Ви! Да са благи мислите и добротворни сърцата Ви. Бъдете здрави като камъка, пречистени като водата и помнете, че в живота е важно не колко си пожънал, а какво си посял! Честит празник!\", пише още Караянчева. Сподели:", "date": "2019.08.11", "title": "Председателят на парламента: Честит празник на всички мюсюлмани - бъдете здрави като камъка и пречистени като водата"}
{"url": "https://pik.bg/%D0%B4%D1%8F%D0%B4%D0%BE-%D0%BF%D0%BE%D0%B4%D0%BF%D0%B0%D0%BB%D0%B8-%D1%84%D0%B5%D1%80%D0%BC%D0%B0%D1%82%D0%B0-%D0%BD%D0%B0-%D1%81%D0%B8%D0%BD%D0%B0-%D1%81%D0%B8---%D0%BE%D0%B3%D1%8A%D0%BD%D1%8F%D1%82-%D0%BF%D0%BE%D0%B3%D1%8A%D0%BB%D0%BD%D0%B0-%D0%BE%D0%B2%D1%86%D0%B5-%D0%BA%D0%BE%D0%B7%D0%B8-%D1%8F%D1%80%D0%B5%D1%82%D0%B0-%D0%B8-%D0%BA%D0%BE%D0%BA%D0%BE%D1%88%D0%BA%D0%B8-news861978.html", "text": "80-годишният бай Симеон Смилков от близкото до Гоце Делчев село Борово подпали по невнимание семейната ферма на сина си Борислав, който за късмет по това време е бил със стадото крави и телета на паша в Пирин планина. Сподели:", "date": "2019.08.11", "title": "Дядо подпали фермата на сина си - огънят погълна овце, кози, ярета и кокошки"}
{"url": "https://pik.bg/%D0%BA%D1%8A%D1%80%D0%B2%D0%B0%D0%B2%D0%BE-%D0%BC%D1%8F%D1%81%D1%82%D0%BE-%D0%BC%D0%B5%D1%80%D1%86%D0%B5%D0%B4%D0%B5%D1%81-%D0%BF%D0%BE%D0%BC%D0%B5%D1%82%D0%B5-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%BD%D0%B0-%D0%B7%D0%B0%D0%B2%D0%BE%D1%8F-%D1%81%D1%82%D0%B0%D0%B2%D0%B8%D1%81%D0%BA%D0%B8%E2%80%9C-%D1%80%D0%BE%D0%BA%D0%B5%D1%80%D1%8A%D1%82-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D1%81%D0%BD%D0%B8%D0%BC%D0%BA%D0%B8-news862126.html", "text": "\"Мерцедес\" с пловдивска регистрация е помел моторист с бургаска \"Хонда\" на т.нар.завой \"Ставийски“, където фигуристът причини преди години тежка катастрофа, отнела живота на един човек и осакатила Мануела Горсова. Въпреки тапата, парамедиците бързо са успели да стигнат до мястото на инцидента, предава \"Флагман\". По първоначални и непотвърдени данни, състоянието на рокера е тежко и той е откаран по спешност в болница. Тежка катастрофа стана днес следобед на най-натоварения път през лятото - този между Приморско към Бургас. На мястото на инцидента има още един пострадал автомобил – син \"Форд Фокус\" с бургаска регистрация, който е с ударена и изкъртена задна броня. Сподели:", "date": "2019.08.11", "title": "КЪРВАВО МЯСТО: Мерцедес помете моторист на завоя \"Стависки“, рокерът бере душа (СНИМКИ)"}
{"url": "https://pik.bg/%D0%BE%D0%BF%D0%B0%D1%81%D0%BD%D0%B8-%D0%B6%D0%B5%D0%B3%D0%B8-59-%D0%BF%D0%BE%D0%B6%D0%B0%D1%80%D0%B0-%D1%81%D0%B0-%D0%B8%D0%B7%D0%B1%D1%83%D1%85%D0%BD%D0%B0%D0%BB%D0%B8-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%BE%D1%82%D0%BE-%D0%B4%D0%B5%D0%BD%D0%BE%D0%BD%D0%BE%D1%89%D0%B8%D0%B5-%D0%B2-%D0%B3%D1%8A%D1%80%D1%86%D0%B8%D1%8F-news862045.html", "text": "Днес е денят с най-висок риск от пожари, предупреждават от Гражданска защита в Гърция, цитирани от БНР. Само за последното денонощие в страната са избухнали 59 пожара. Повечето са частично или напълно овладяни. Наложило се е дори превантивна евакуация на туристи на остров Елафонисос. Метеорологичните условия са екстремни, с много високи температури около 40 градуса и силен вятър. Пета степен на опастност е обявена за Южна Гърция. Властите забраниха влизане в гори в районите с висок риск. Забраняват се всякакви действия, които биха довели до риск от пожар. Туристите са предупредени за ситуацията с информация на няколко езика. Сподели:", "date": "2019.08.11", "title": "ОПАСНИ ЖЕГИ: 59 пожара са избухнали за последното денонощие в Гърция"}
{"url": "https://pik.bg/%D0%B9%D0%B5%D0%BC%D0%B5%D0%BD%D1%81%D0%BA%D0%B8-%D1%81%D0%B5%D0%BF%D0%B0%D1%80%D0%B0%D1%82%D0%B8%D1%81%D1%82%D0%B8-%D0%BF%D1%80%D0%B5%D0%B2%D0%B7%D0%B5%D1%85%D0%B0-%D0%B0%D0%B4%D0%B5%D0%BD-news862006.html", "text": "Йеменски сепаратисти превзеха пристанищния град Аден в поредна ескалация на гражданския конфликт в близкоизточната страна, съобщават световните агенции. Сили на Южния преходен съвет, които се борят за отделяне на Южен Йемен, превзеха ключовото пристенище след няколкодневни боеве с войски на международно признатото правителство. Аден беше временна столица на силите на президентът Абдрабух Мансур Хади, след като бунтовниците хути превзеха столицата Саана през 2014 година. Правителството нарече случилото се в Аден \"преврат\". Пред Франс прес представител на сепаратистите е заявил, че президентския дворец в града е бил предаден без бой, а за изтеглянето на охраняващите го войници е създаден безопасен коридор. През изминалите дни най-малко 70 души изгубиха живота си в битката за Аден. Саудитска Арабия, където се намира Хади, и Обединените арабски емирства, които подкрепят преходния съвет, призовават за незабавни преговори. Рияд и Абу Даби принципно са част от международната коалиция срещу подкрепяните от Иран хути, но се оказаха на различни страни в боевете за Аден. Сложната ситуация вероятно ще доведе до още хаос в Йемен, където хиляди изгубиха живота си, а милиони се борят с глад и болести, заради гражданската война. Сподели:", "date": "2019.08.11", "title": "Йеменски сепаратисти превзеха Аден"}
{"url": "https://pik.bg/%D0%B0%D0%B4-%D0%B2-%D0%B8%D1%81%D0%BA%D1%8A%D1%80%D1%81%D0%BA%D0%BE%D1%82%D0%BE-%D0%B4%D0%B5%D1%84%D0%B8%D0%BB%D0%B5-%D1%88%D0%B5%D1%81%D1%82%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news862057.html", "text": "Шест души пострадаха при катастрофа в района на Искърското дефиле, по пътя за Лакатник, съобщава Нова телевизия. Четирима от ранените са тинейдъжъри. Все още не е ясна причината за инцидента. Сподели:", "date": "2019.08.11", "title": "АД В ИСКЪРСКОТО ДЕФИЛЕ: Шестима ранени при тежка катастрофа"}
{"url": "https://pik.bg/%D0%BC%D0%BE%D0%B4%D0%B0-%D0%BB%D0%B8-%D0%B5-%D1%87%D1%83%D0%B4%D0%BE-%D0%BB%D0%B8-%D0%B5-%D0%BA%D1%80%D0%B5%D0%BC%D0%B5%D0%BD%D0%B0-%D1%85%D0%B0%D0%BB%D0%B2%D0%B0%D0%B4%D0%B6%D0%B8%D1%8F%D0%BD-%D1%81%D0%B5-%D0%BF%D0%BE%D1%8F%D0%B2%D0%B8-%D0%B2-%D0%BC%D0%BD%D0%BE%D0%B3%D0%BE-%D1%81%D1%82%D1%80%D0%B0%D0%BD%D0%BD%D0%BE-%D0%BE%D0%B1%D0%BB%D0%B5%D0%BA%D0%BB%D0%BE-%D1%81%D0%BD%D0%B8%D0%BC%D0%BA%D0%B0-news861976.html", "text": "Кремена Халваджиян придаде съвсем нов смисъл на анцуга. Съпругата на продуцента Магърдич Халваджиян отиде на шопинг, облечена не просто с анцуг, а с ултраширок и развлечен спортен екип, под който иначе слабата фигура на Кремена се губеше изцяло. Долнището е разкроено и е по-скоро пола, отколкото панталон. Акцент на визията й поставят и модерните тези години цветни маратонки, които отклоняват вниманието от спортния екип, пише столичен всекидневник. Сподели:", "date": "2019.08.11", "title": "МОДА ЛИ Е, ЧУДО ЛИ Е: Кремена Халваджиян се появи в много странно облекло (СНИМКА)"}
{"url": "https://pik.bg/%D0%BC%D0%B5%D1%81%D0%B8-%D0%BF%D0%BE%D0%B4-%D1%81%D0%B5%D1%80%D0%B8%D0%BE%D0%B7%D0%BD%D0%B0-%D0%B2%D1%8A%D0%BF%D1%80%D0%BE%D1%81%D0%B8%D1%82%D0%B5%D0%BB%D0%BD%D0%B0-%D0%B7%D0%B0-%D1%81%D1%82%D0%B0%D1%80%D1%82%D0%B0-%D0%BD%D0%B0-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D0%B0%D1%82%D0%B0-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-news862010.html", "text": "Аржентинският нападател на Барселона Лионел Меси може да пропусне старта на новия сезон за тима си заради травма, съобщава изданието Goal. Медията се позовава на изявление на наставника на Барселона Ернесто Валверде. „Той се възстановява, като към момента не мога да се ангажирам с това дали ще бъде готов за старта в Ла Лига. Това обаче изглежда сложно”, заявява Валверде. Меси е с растежение на мускул на прасеца от първа степен. Новият сезон за Барселона в шампионата на Испания стартира на 16 август с двубой срещу Атлетик (Билбао) в Билбао. Превод и редакция: ПИК Сподели:", "date": "2019.08.11", "title": "Меси под сериозна въпросителна за старта на Барселона в шампионата на Испания"}
{"url": "https://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BF%D1%80%D0%BE%D1%86%D0%B5%D0%B4%D1%83%D1%80%D0%B0%D1%82%D0%B0-%D0%B7%D0%B0-%D0%BD%D0%BE%D0%B2%D0%B8%D1%82%D0%B5-%D0%BA%D0%BE%D1%80%D0%B0%D0%B1%D0%B8-%D0%BD%D0%B0-%D1%84%D0%BB%D0%BE%D1%82%D0%B0-%D0%B2%D1%8A%D1%80%D0%B2%D0%B8-%D0%B8-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82-news862051.html", "text": "Процедурата за закупуване на два многофункционални кораба за Военноморските сили няма да бъде прекратена по никакъв начин. Министерството на отбраната ще даде срок за изправяне на офертите. Ако всичко върви нормално, до края на годината трябва да има сключен договор с една от трите фирми, които са участвали. Сред тях са една българска, една немска и една италианска. Това каза във Варна министърът на отбраната Красимир Каракачанов, цитиран от „Фокус”. Той припомни, че финансирането е в размер на 820 млн. лв. без ДДС. \"Моята амбиция, откакто съм станал министър на отбраната, е да се променя възнаграждението на военнослужещите – допълни министър Каракачанов. -  Две поредни години увеличаваме заплатите на военнослужещите с по 10 процента. По наши разчети, възнамеряваме да направим това и с бюджета за 2020 година\". По отношение на проекта за Сухопътните сили, той увери, че са разписани писмата до четирите фирми, които са проявили интерес. От тук нататък те трябва да ги проучат, да изпратят офертите. \"Ако ги подредим по време - проектът за изтребителите беше реализиран – анализира вицепремиерът. - На второ място, като скорост, се движи проектът за флота. И проектът за бронираната машина може да бъде финализиран, според мен, през март, април”. Той коментира, че темата за нови самолети се дъвче от 2008 година. По думите му там е имало и най-много опити, най-много работа по проектите. \"Докато за бронираната машина, въпреки уверенията, че много бързо ще го направим, се оказа, че заради липсата на опит има много неща, които трябва да се връщат, да се доизпипват. Докато при самолетите беше много по-лесно, защото този механизъм е отиграван\", посочи Красимир Каракачанов. Сподели:", "date": "2019.08.11", "title": "Вицепремиерът Каракачанов: Процедурата за новите кораби на флота върви и до края на годината трябва да има сключен договор"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D0%B0%D0%BD%D0%B5%D0%B2-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D1%8E%D0%B1%D0%B8%D0%BB%D0%B5%D0%B9-%D0%B2-%D0%B0%D1%80%D0%B5%D1%81%D1%82%D0%B0-news861142.html", "text": "Арестуваният олигарх Николай Банев ще празнува юбилей в навечерието на един от най-светлите християнски празници – Голяма Богородица. 60-годишнината си бизнесменът ще запомни като най-черната от всички досега, тъй като ще я прекара сам и зад решетките. Традиционно всяка година той отбелязваше празника си с пищно тържество в семейния курорт Русалка. На бутиковите му купони се стичаха бизнесмени и милионери от България и света, които се наслаждаваха на кулинарни вълшебства, шампанско за десетки хиляди левове, танцова и музикална програма с изпълнители от страната и чужбина, рекордно дълги зари по 20 минути, както и някои по-екстремни удоволствия. В малките часове на нощта Банев и малцината оцелели след опустошителното парти имаха традицията да правят нощни къпания в морето. Подаръците, които милионерът получаваше, също не бяха по-малко впечатляващи. Наред с картините уникати, сувенири от злато, дизайнерските вратовръзки и бутонелите с диаманти, най-нетрадиционни армагани на олигарха поднасяха жените му. Миналата година първата му съпруга Красимира, която управлява един от неговите спа центрове, му подари екзотичен масаж от сексапилни девойки, облечени с хавайски мотиви и гирлянди, от който Банев се възползва директно пред очите на гостите си. Настоящата му жена Евгения пък го изненада с професионална дъска за сърф, тъй като водният спорт бил последното му хоби, на което Николай това лято нямаше възможност да се любува. Предстоящата му 60-годишнина ще премине без фанфари и честитки от богати приятели. На свиждане в ареста в деня на личния му повод вероятно щели да отидат жена му Евгения, която преди месец бе пусната с най-леката мярка – подписка, заради проблеми с щитовидната жлеза и належаща операция, както и майка му Мария. Зад решетките на килията Николай Банев и съпругата му попаднаха през октомври, когато бяха заловени във Франция, след като прокуратурата им повдигна обвинения за източване на девненския завод „Полимери“, укриване на данъци, финансови машинации и участие в организирана престъпна група. Двамата неколкократно молиха съда да ги пусне на свобода, но само молбата на Евгения бе удовлетворена. Сподели:", "date": "2019.08.11", "title": "САМО В ПИК И \"РЕТРО\": Банев празнува юбилей в ареста"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B8%D1%80%D0%B0%D0%BD-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B8%D0%B7%D1%80%D0%B0%D0%B5%D0%BB-%D0%B4%D0%B0-%D0%BD%D0%B5-%D1%81%D0%B5-%D0%B2%D0%BA%D0%BB%D1%8E%D1%87%D0%B2%D0%B0-%D0%B2%D1%8A%D0%B2-%D0%B2%D0%BE%D0%B5%D0%BD%D0%BD%D0%BE%D0%BC%D0%BE%D1%80%D1%81%D0%BA%D0%B0%D1%82%D0%B0-%D0%BC%D0%B8%D1%81%D0%B8%D1%8F-%D0%BD%D0%B0-%D1%81%D0%B0%D1%89-%D0%B2-%D0%BF%D0%B5%D1%80%D1%81%D0%B8-news861938.html", "text": "Иран предупреди Израел да не се включва във военноморската мисия на САЩ в Ормузкия проток, като заплаши, че „над Тел Авив ще се издига дим“, пише „Спутник“. Израелските медии съобщиха, че министърът на външните работи на страната Израел Каце е заявил на закрито заседание на Комитета по външните работи и отбраната в парламента, че Тел Авив ще предостави разузнавателна и друга помощ на военноморска коалиция, оглавена от САЩ,която ще охранява морските пътища в Ормузкия проток. Съветникът на председателя на иранския парламент, Хосеин Амир-Абдолахиан предупреди в съобщение в „Twitter”, че ако Израел се включи в морската операция, ще понесе съответните последствия и „Над Тел Авив ще се издига дим“. Той посъветва САЩ и съюзниците им да се откажат от идеята за военна мисия в Персийския залив, като се заяви, че това няма да донесе мир и безопасност на региона, както твърдят те. „Иран играе жизненоважна роля в сигурността на Ормузския проток. Всяка водена от САЩ военна коалиция в него е повторение на окупацията в Ирак и Афганистан и ескалация на несигурността в региона \", написа Абдолахиан. Сподели:", "date": "2019.08.11", "title": "НАПРЕЖЕНИЕ: Иран предупреди Израел да не се включва във военноморската мисия на САЩ в Персийския залив"}
{"url": "https://pik.bg/%D0%BF%D0%B0%D1%80%D1%82%D0%B8%D0%B8%D1%82%D0%B5-%D0%B2-%D0%B8%D1%82%D0%B0%D0%BB%D0%B8%D1%8F-%D1%82%D1%8A%D1%80%D1%81%D1%8F%D1%82-%D0%B8%D0%B7%D1%85%D0%BE%D0%B4-%D0%BE%D1%82-%D0%BA%D1%80%D0%B8%D0%B7%D0%B0%D1%82%D0%B0-news861939.html", "text": "Председателят на долната камара Роберто Фико насрочи срещата за 12 часа местно време. В понеделник е планирана среща между лидерите на парламентарните групи в Сената, горната камара. Тези срещи са важни за определянето на следващите стъпки към евентуални предсрочни парламентарни избори, предаде БТА. Крайнодясната партия \"Лига\" на министъра на вътрешните работи Матео Салвини обяви, че планира да внесе искане за вот на недоверие към правителството на независимия министър-председател Джузепе Конте. За да има такова гласуване, депутатите първо трябва да прекъснат лятната си ваканция. Салвини хвърли в хаос управляващата коалиция между неговата формация и популисткото Движение \"Пет звезди\" в четвъртък, когато обяви плановете си за предсрочни избори. Лидерите на парламентарните групи в Камарата на депутатите в Италия, планират да проведат извънредна среща във вторник, в опит да намерят изход от кризата в италианското правителство. Сподели:", "date": "2019.08.11", "title": "Партиите в Италия търсят изход от кризата"}
{"url": "https://pik.bg/%D0%BF%D0%BB%D0%B0%D0%BD%D0%B8%D0%BD%D1%81%D0%BA%D0%B8-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B8-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D1%82-%D0%B0%D0%BA%D1%86%D0%B8%D1%8F-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D1%85%D0%B8%D0%B6%D0%B0-%E2%80%9E%D1%80%D0%B0%D0%B9%E2%80%9D-%D0%B2-%D1%81%D1%82%D0%B0%D1%80%D0%B0-%D0%BF%D0%BB%D0%B0%D0%BD%D0%B8%D0%BD%D0%B0-news862058.html", "text": "Спасители от Планинската спасителна служба са в акция за спасяване на турист около хижа \"Рай\" в Стара планина. Това съобщи дежурният Иван Драгошинов, цитиран от БНР. \"Отново в същия район - на хижа \"Рай\", един човек е подплашил диво прасе, което го е нападнало и му е контузило крака – разясни Драгошинов. - В момента се провежда акция за сваляне на човека до хижата, а отдолу вече тръгва кола, която ще го обработи и ще го свали надолу\". Снощи, в близост до хижата е оказана помощ на жена със счупвания на крака. \"Снощи, към 20:00 часа, се получи сигнал, че на Райското пръскало има жена със съмнение за фрактура – разясни обстоятелствата около случилото се Иван Драгошинов. -  Една група туристи, които са около нея, са се организирали и са поискали малко помощ от хижата, започнали са да я транспортират надолу, през хижата, до една местност, до която може да достигне наша кола.  От там жената е транспортирана до болница\". Сподели:", "date": "2019.08.11", "title": "Планински спасители провеждат акция в района на хижа „Рай” в Стара планина"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%B6%D0%B5%D0%BD%D0%B0-%D0%B8%D0%B7%D1%87%D0%B5%D0%B7%D0%BD%D0%B0-%D0%B2-%D0%B4%D1%83%D0%BD%D0%B0%D0%B2---%D0%B2%D0%BB%D1%8F%D0%B7%D0%BB%D0%B0-%D0%B2-%D1%80%D0%B5%D0%BA%D0%B0%D1%82%D0%B0-%D0%B7%D0%B0-%D0%B4%D0%B0-%D1%82%D1%8A%D1%80%D1%81%D0%B8-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D1%81%D0%B8-news861942.html", "text": "Жена на 31 години е в неизвестност, след като влязла в Дунав в Южна Германия, за да търси изгубения си мобилен телефон, съобщи днес полицията, цитирана от ДПА. Очевидци твърдят, че телефонът паднал в реката през нощта, а жената скочила в реката близо до железопътния мост в град Ной-Улм, за да го търси под водата, съобщи полицията. Тя била около основите на моста преди изведнъж да изчезне. След това съквартирантката й повикала спешните служби. Речният поток в района на границата между федералните провинции Бавария и Баден-Вюртемберг е много силен. Жената все още не е открита, допълни ДПА. Полицията разследва и показания на местен човек, според когото тя може да е излязла от водата. През нощта пожарната и водната спасителна служба са претърсили района на реката с водолази, полицейски хеликоптер и сонарен кораб. Все още не е ясно дали жената се е удавила или е успяла да се върне на сушата, заяви говорител на местната полицейска служба. Сподели:", "date": "2019.08.11", "title": "ДРАМА: Жена изчезна в Дунав - влязла в реката, за да търси телефона си"}
{"url": "https://pik.bg/%D1%81%D0%B0%D0%BD%D0%B8%D1%80%D0%B0%D1%82-%D0%BE%D1%89%D0%B5-%D0%BE%D1%81%D0%B5%D0%BC-%D0%B1%D0%BB%D0%BE%D0%BA%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news861941.html", "text": "Общината във Варна ще подаде проект за саниранета на още осем блока в града. Сподели:", "date": "2019.08.11", "title": "Санират още осем блока във Варна"}
{"url": "https://pik.bg/%D0%BF%D0%BE%D0%BC%D0%BE%D1%89-%D1%85%D0%BE%D0%BB%D0%B0%D0%BD%D0%B4%D1%86%D0%B8-%D1%81%D1%8A%D0%B1%D0%B8%D1%80%D0%B0%D1%82-%D1%81-%D0%BF%D0%BB%D1%83%D0%B2%D0%B0%D0%BD%D0%B5-%D0%BF%D0%B0%D1%80%D0%B8-%D0%B7%D0%B0-%D0%BD%D0%B0%D0%B2%D0%B5%D1%81-%D0%B2%D1%8A%D0%B2-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%BE%D1%82%D0%BE-%D1%81%D0%B5%D0%BB%D0%BE-%D1%82%D0%BE%D0%BF%D0%BE%D0%BB%D0%B8-news861943.html", "text": "Двама холандци плуваха благотворително в 79-ото издание маратона Галата - Варна. Те са от Фондацията за побратимяване Дордрехт - Варна, чиято цел е да помага в благотворителни каузи. Една от тях е изграждането на навес в двора на Центъра за настаняване от семеен тип в село Тополи, където живеят деца със специални потребности, предава БНТ. Сподели:", "date": "2019.08.11", "title": "ПОМОЩ: Холандци събират с плуване пари за навес във варненското село Тополи"}
{"url": "https://pik.bg/%D0%BB%D1%8F%D1%82%D0%BD%D0%B0-%D0%BF%D0%BE%D1%87%D0%B8%D0%B2%D0%BA%D0%B0-%D0%B5%D0%B2%D0%B0-%D0%B2%D0%B5%D1%81%D0%B5%D0%BB%D0%B8%D0%BD%D0%BE%D0%B2%D0%B0-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0-%D0%BF%D1%80%D0%B8-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%B8-news861972.html", "text": "Ева Веселинова се завърна на мястото, където е живяла 10 години - остров Санторини. Там семейството й се преселва преди време. Ева обаче се прибира в родината си, където прави шеметна телевизионна кариера. Задължително поне веднъж годишно тя ходи на родителите си, пише столичен всекидневник. Сподели:", "date": "2019.08.11", "title": "ЛЯТНА ПОЧИВКА: Ева Веселинова се завърна при родителите си"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B3%D0%BE%D0%BB%D1%8F%D0%BC%D0%B0-%D0%BD%D0%BE%D0%B2%D0%B8%D0%BD%D0%B0-%D0%B2-%D1%82%D1%83%D1%80%D0%BA%D0%BC%D0%B5%D0%BD%D0%B8%D1%81%D1%82%D0%B0%D0%BD-%D0%B7%D0%B0-%D1%81%D0%B4%D0%B5%D0%BB%D0%BA%D0%B0-%D1%81-%D1%85%D1%8E%D0%BD%D0%B4%D0%B0%D0%B9-%D0%B8-%D0%B4%D0%BE%D0%B3%D0%BE%D0%B2-news862043.html", "text": "Министър-председателят Бойко Борисов се срещна с вицепремиера на Туркменистан Рашид Мередов. Двамата посетиха заедно изложение за високи технологии и иновации, което е част от съпътстващата програма на Първия каспийски икономически форум. Двамата разговаряха за газов хъб \"Балкан\" и обсъдиха с какво могат да си сътрудничат двете страни, предаде специалният пратеник на ПИК. \"Съчетахме провеждането на междуправителствената комисия с провеждането на първия Каспийски икономически форум, за да може с едно пътуваме да свършим работа и на двете събития. Важно ни е връзките с Туркменистан да вървят. Каспийско море е чисто и през него не може да минава газопровод, само петролопровод може\", поясни пред журналисти Борисов, и уточни, че именно по тази причина се търси начин как газът от Туркменистан да стига до балканските газови връзки. Той е обсъдил с Мередов подробности за бъдещето на нашия газов хъб \"Балкан\", което ще направи и с премиера на Русия Дмитрий Медведев, който както ПИК съобщи също ще участва на форума. Министър-председателят посочи, че Туркменистан разполага с големи газови находища. Най-вече им е интересно дали можем да захраним газовия хъб „Балкан“, това може да стане само съвместно с руската страна, заяви премиерът Борисов. Целта е нашият газов хъб „Балкан“, да намерим, и утре на срещата с Медведев това ще говорим, дали, тъй като всички тръби от Туркменистан минават през Русия, към днешна дата, дали не може да се направят суапови сделки, каза още българският премиер. Международната каспийската изложба за иновативни технологии, на която присъства премиерът Борисов, се провежда в рамките на Първия каспийски икономически форум в Туркменистан. Изложбата е разположена в района на морското пристанище „Туркменбаши” и има за цел да привлече иновативни решения в областта на автомобилната индустрия и производството на автомобилни компоненти. На автомобилното изложение „Туркмен Сахра 2019“, което също е част от програмата на международната изложба, са представени нови леки и тежкотоварни автомобили и специална техника, иновативни разработки на автомобилната индустрия, съвременни разработки в областта на автомобилната аудио и видео електроника и автомобилни системи за безопасност. \"Срещнахме бизнеса с местни компании. Има вече подписани договори, които да са гаранции и за двете страни. Ние вече толкова много инвестиции имаме, че нямаме работници. И по това, което чакаме и с Корея, и с Германия са големи проекти. И с Корея и очакваме развитие по преговорите с „Хюндай“, и по „Фолксваген“ продължаваме. Ако стане сега септември, ако подпишем с Южна Корея, това ще е за милиард и половина долара. Въпросът е да осигурим работна ръка\", каза премиерът след срещата с Мередов. По-късно министър Емил Караниколов, който също е в делегацията на правителството по време на визитата в Туркменистан, отказа да коментира разкритието на премиера за сделка с Южна Корея и да потвърди дали става дума за завод на \"Хюндай\" в България. Той се въздържа от всякакви уточнения по темата. Както ПИК съобщи вчера, освен него в делегацията е и министър Теменужка Петкова, която оцени позитивно разговорите с туркменистанската страна по темата за енергийните проекти. Повече подробности обаче от кабинета ще разкрият по-късно днес след двустранните срещи на двете правителства. Сподели:", "date": "2019.08.11", "title": "ПЪРВО В ПИК TV: Премиерът Борисов с голяма новина в Туркменистан за сделка с \"Хюндай\" и договор с Южна Корея за милиард и половина долара (СНИМКИ/ВИДЕО)"}
{"url": "https://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D1%88%D0%B5%D1%81%D1%82-%D1%82%D0%B8%D0%BF%D0%B0-%D1%82%D0%BE%D0%BA%D1%81%D0%B8%D1%87%D0%BD%D0%B8-%D1%85%D0%BE%D1%80%D0%B0-%D0%BA%D0%BE%D0%B8%D1%82%D0%BE-%D0%B4%D0%B0-%D0%B8%D0%B7%D1%85%D0%B2%D1%8A%D1%80%D0%BB%D0%B8%D1%82%D0%B5-%D0%BE%D1%82-%D0%B6%D0%B8%D0%B2%D0%BE%D1%82%D0%B0-%D1%81%D0%B8-news861940.html", "text": "Те може и да ви изглеждат като близки приятели, но всъщност гледат само собствения си интерес. Проявяват малко внимание към вас. Осъзнавате, че след 4-часова среща сте били само слушатели просто защото не сте обелили и дума. Случвало ли ви се е? Със сигурност! Вижте няколко типа токсични хора, които да изхвърлите от живота си. Маниакът по контрола държи винаги да решава времето и мястото на срещата. Той определя темите на разговор и макар да е склонен да ви изслуша, държи да следвате неговия тон и ритъм. Маниакът по контрола често е ревнив и се дразни, ако предпочетете други свои приятели пред него. Емоционалната пиявица се сеща за вас само когато не се чувства добре. Този тип хора искат да са в компания, за да се оплачат, да излеят тревогите си и всички отрицателни емоции. Емоционалната пиявица често не се интересува от това, как сте вие. От заглавието се разбира най-големият недостатък на този човек. Той превзема разговора, а времето, прекарано с него, е непрестанно слушане, анализира \"Розали\". Неспиращият да говори често дори няма нужда да знае дали го слушате, просто иска да излее върху вас безброй думи, случки, събития, мнение. Преобладават отрицателните емоции. След среща с неспиращия да говори се прибирате изтощени и нуждаещи се от тишина. Драматизиращият е човек, който успява във всичко да намери негативен аспект и да го подчертае. Склонен е да ви изслуша, дори ще се интересува от чувствата ви. Той обаче не спира да прави негативни сравнения. На всяка ваша позитивна случка ще успее да намери недостатък. Драматизиращият е песимист по природа, често пъти не цели да нарани, но несъобразителността му го прави труден за общуване. Преиначаващият лъжец обича да си украсява и доизмисля историите. Той говори много, почти непрестанно, но никога не сте напълно сигурни дали казва истината. Често дори самият преиначаващ лъжец забравя кое е вярно и кое изопачено. Тук не говорим за злонамерено по Има ли хора, с които продължавате да се виждате периодично просто по навик или защото обстоятелствата го изискват. Това може да е високопоставен колега, съученик, с когото преди години сте били близки, или просто познат. Грубият човек е невъздържан в поведението си. То може да не е насочено към вас, а към околните - сервитьор в заведение, човек на улицата и т.н. Поведението му обаче ви кара да се притеснявате и дори да се срамувате. двеждане, но ако мразите лъжите, спрете да общувате с такъв тип хора. Сподели:", "date": "2019.08.11", "title": "ПОЛЕЗНО: Шест типа токсични хора, които да изхвърлите от живота си"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D1%82%D0%B5%D0%BE%D0%B4%D0%BE%D1%80%D0%B0-%D0%B4%D1%83%D1%85%D0%BE%D0%B2%D0%BD%D0%B8%D0%BA%D0%BE%D0%B2%D0%B0-%D0%BD%D0%B0%D0%B6%D0%B5%D0%B6%D0%B8-%D1%81%D1%82%D1%80%D0%B0%D1%81%D1%82%D0%B8%D1%82%D0%B5-%D1%81-%D1%82%D0%B0%D0%B7%D0%B8-%D1%81%D0%BD%D0%B8%D0%BC%D0%BA%D0%B0-%D0%BF%D0%BE-%D0%BC%D0%BE%D0%BD%D0%BE%D0%BA%D0%B8%D0%BD%D0%B8-news861971.html", "text": "Хубаво е лятото, защото има такива гледки! Теодора Духовникова е по моникини! Застанала е пред безкрайното море – щастлива и гола. За изненада Теди не е с типичните бикини или прашка, а за долнище залага на червени шорти като на Мич от „Спасители на плажа“. Мъже, започвайте да се давите, има кой да ви спаси, пише столичен всекидневник. Сподели:", "date": "2019.08.11", "title": "ГОРЕЩО: Теодора Духовникова нажежи страстите с тази СНИМКА по монокини"}
{"url": "https://pik.bg/%D0%BF%D1%8A%D0%BB%D0%B5%D0%BD-%D1%88%D0%B0%D1%88-%D0%B2-%D1%81%D0%B5%D0%BB%D0%BE-%D0%B4%D1%8E%D0%BB%D0%B8%D0%BD%D0%BE-%D0%BF%D0%BB%D0%B0%D1%89%D0%B0%D1%82-%D1%81%D0%BA%D1%8A%D0%BF%D0%BE-%D0%B7%D0%B0-%D0%BD%D0%B5%D0%B3%D0%BE%D0%B4%D0%BD%D0%B0-%D0%BF%D0%B8%D1%82%D0%B5%D0%B9%D0%BD%D0%B0-%D0%B2%D0%BE%D0%B4%D0%B0-news861944.html", "text": "Жителите на село Дюлино в община Бяла плащат висока цена за негодна питейна вода. Водопроводната мрежа в селото е амортизирана и се нуждае от спешна подмяна. Сподели:", "date": "2019.08.11", "title": "ПЪЛЕН ШАШ: В село Дюлино плащат скъпо за негодна питейна вода"}
{"url": "https://pik.bg/%D0%BF%D0%B5%D1%80%D1%84%D0%B5%D0%BA%D1%82%D0%BD%D0%B0-%D1%84%D0%B8%D0%B3%D1%83%D1%80%D0%B0-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%B8%D0%B7%D0%B3%D0%BB%D0%B5%D0%B6%D0%B4%D0%B0-%D0%BD%D0%B0-66-%D0%B3%D0%BE%D0%B4%D0%B8%D0%BD%D0%B8-%D0%BC%D0%B8%D1%82%D0%BA%D0%BE-%D0%BF%D0%B0%D0%B9%D0%BD%D0%B5%D1%80%D0%B0-%D1%81%D0%BD%D0%B8%D0%BC%D0%BA%D0%B0-news861979.html", "text": "Полугола снимка на Митко Пайнера подлуди подопечните му певици. Продуцентът от години тренира упорито, за да изглежда в перфектна форма за своите 66 години. Кадърът е от морето, а Пайнера е само по плажни гащи, пише столиен всекидневник. Прави впечатление, че има плочки на корема, а ръцете и краката са много мускулести. „Олееее, шефе…“, написа Глория, а Емануела добави: „Шефеее… За завиждане си“. Включване имаше и от мъжката част, след като певецът Лазар коментира: „Шефът много бачка, фитнесите нощем мачка“. „Няма какво да говорим!“, завърши поредицата от похвали Милко Калайджиев. Сподели:", "date": "2019.08.11", "title": "ПЕРФЕКТНА ФИГУРА: Вижте как изглежда на 66 години Митко Пайнера (СНИМКА)"}
{"url": "https://pik.bg/%D0%BF%D0%B5%D1%82%D1%8A%D1%80-%D0%B2%D0%BE%D0%BB%D0%B3%D0%B8%D0%BD-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%BE-%D0%B7%D0%B0-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D1%80%D0%B8%D1%81%D1%82%D0%B0%D0%BB%D0%B8%D0%BD%D0%B0-%D0%BD%D1%8F%D0%BC%D0%B0-%D0%BD%D0%B8%D1%89%D0%BE-%D0%BE%D0%B1%D1%89%D0%BE-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news861166.html", "text": "Фактът, че ЕС номинира Кристалина Георгиева за шеф на МВФ, изобщо не ме изпълва с патриотичен възторг. Никак не успявам да разбера и радостните възгласи на някои сънародници, изпаднали в инфантилно умиление от тази новина. Според тях, ако Кристалина Георгиева наистина оглави МВФ, България щяла да  се  сдобие с невероятен авторитет, а едва ли не всички служители на тази финансова институция вече  започнали да учат български. От респект към кандидатката на ЕС и нейната родина. Фактът, че Кристалина Георгиева успя да се пребори за тази номинация, наистина е  успех. Само чe той няма нищо общо с България. Както и самата г-жа Георгиева отдавна няма нищо общо с България. Независимо от сълзливите ѝ статуси в „Туитър“ за баба и дядо, както и от смехотворния  ѝ навик да се показва пред камерите, пременена в народна носия. Кристалина Георгиева е част от един глобален политико-икономически елит, чиито членове отдавна са забравили къде са родени.  За тези хора понятия като \"родина\" и \"патриотизъм\" са изпразнени от всякакво съдържание. Те се сещат за родните си държави само ако по някакво стечение на обстоятелствата произходът би им помогнал да изкачат още едно стъпало в йерархичната стълбица. Например големите наднационални шефове решават, че е време някой важен пост да бъде предоставен на човек, роден в Източна Европа или в Индия, или в Южна Корея. Тогава въпросният кандидат, който отдавна говори родния си език с акцент, ако изобщо го говори, изведнъж се присеща за отечеството си и се отдава на мелодраматични спомени от детството.  След като кандидатът бъде избран, тези разкази изчезват също толкова бързо, както са се и появили.  Защото са фалшиви от първата до последната дума.  Както е фалшива и внезапно появилата се любов към родината. За да има човек успех по висшите етажи на наднационалните институции, първото нещо, което трябва да забрави, е родната си страна. Той трябва да убеди всички останали, че за него интересите на глобалния елит и мегакорпорациите са несравнимо по-важни от всякакви родови връзки.  Нещо повече,  ако желаещият да се впише сто процента в някоя транснационална структура,  волно или неволно, прояви  симпатии към държавата, от която произлиза, това веднага ще бъде изтълкувано като назадничавост или, не дай боже, национализъм. От тук насетне шансовете  на въпросния човек да направи бляскава кариера отиват по дяволите.  Вярно, навличането на народна носия се толерира, защото е  в рамките на допустимото  различие. На позволената и дори насърчавана ексцентричност.  Не се толерират обаче никакви опити да бъде осигурено по-справедливо отношение към родната държава. Това се тълкува като предателство спрямо интересите на наднационалния елит. Всъщност Кристалина Георгиева трудно би могла да бъде заподозряна, че някога е поставяла интересите на България над личните си. Най-ярко тя демонстрира, че не ѝ пука за родината, когато преди три години прие да замени Ирина Бокова като официален кандидат на България за шеф на ООН. Не е ясно дали ако не се беше появила г-жа Георгиева, г-жа Бокова би могла да оглави световната организация. Само че на всички, дори и на тези, които не са запознати с механизмите на международната политика, стана ясно, че при две кандидатури България губи дори и минимална възможност неин гражданин да стане генерален секретар на ООН.  Фактът, че Кристалина Георгиева влезе с такова желание в интригата срещу Бокова, показва две неща. Първо, що за човек е настоящият кандидат-шеф на МВФ. И второ, че не ѝ пука изобщо за България, след като е готова да погребе шансовете на страната си в името на удовлетворяването на личното его и/или на нечии други сметки. Не знам дали ви направи впечатление, но когато тези дни медиите припомняха биографията на г-жа Георгиева, дори и не споменаха злополучната ѝ кандидатура за шеф на ООН. Може би и техните автори, въпреки че демонстрират любов към кандидатката, тайничко се срамуват от това, което тя направи преди три години. Има и още един повод за срам около тази история.  На изслушването в ООН прехвалената кандидатка се представи очевадно зле и съвсем заслужено се класира едва седма от девет кандидати след окончателното гласуване. А лишената от официална българска подкрепа Бокова беше четвърта... Тази случка трябва да бъде припомняна всеки път, когато някой от феновете на г-жа Георгиева обяви на всеослушание какво признание щяло да бъде за България поредното ѝ кариерно израстване.  Глупостта на подобна радост може да бъде сравнена единствено с глупостта на въодушевлението, с което някои \"интелектуалци\" приемат поредния опаковъчен проект на \"българина\" Кристо. Да наричаш българин човек, който от десетилетия не говори родния си език, включително и със сънародници, е малоумно. Да определяш един ловък опаковчик като \"гениален творец\", също е малоумно. Кристалина Георгиева безспорно е ловък апаратен играч. В противен случай не би се издигнала толкова.  Така че спокойно би могла да оглави МВФ. Изобщо не е необходимо да си гений, за да застанеш начело на подобна институция. Съвсем други качества се изискват за това - приспособимост към сигналите, които дават силните на деня, и хамелеонски действия. Ако се абстрахираме от традиционния си комплекс за малоценност, ще видим, че не е чак толкова престижно да си шеф на МВФ. През последните десетилетия тази организация се прочу с това, че предписваше едни и същи рецепти на държави, изпаднали в икономическа криза по най-различни причини. Рецептите включваха тотална приватизация, орязване прерогативите на държавата във всички сфери, замразяване на заплати, пенсии и социални разходи. Милиони хора по всички континенти още страдат от въпросното \"лечение\". Така че да оглавиш  подобна структура, е \"чест\" и \"върховно признание\" само в представите на българските либерали, чието интелектуално развитие е спряло някъде в началото на 90-те години на миналия век.  Нормалните хора по цял свят отдавна са разбрали, че институции като МВФ и Световната банка са просто инструменти в ръцете на глобалния елит за налагането на политики, защитаващи единствено неговия интерес. Така че евентуалният началнически пост на Кристалина Георгиева  в МВФ няма да направи България нито по-харесвана, нито по-уважавана.  Позитивите ще бъдат единствено за кандидатката. Е, и за френския президент Макрон, който направи всичко възможно, за да пробута Кристалина напред и да покаже, най-вече на Германия, кой командва днес в Европа. За нас, българите, полза  никаква няма да има. Ето защо няма никакъв смисъл да се терзаем от въпроса ще стане ли Кристалина Георгиева шеф на МВФ, или не. Сподели:", "date": "2019.08.11", "title": "Петър Волгин специално за ПИК и \"Ретро\": Кристалина няма нищо общо с България"}
{"url": "https://pik.bg/%D0%BE%D0%B1%D1%80%D0%B0%D1%85%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%BC%D0%BE%D0%B4%D0%B5%D0%BB-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D0%BC%D0%B8%D0%BA%D0%BE%D0%BD%D0%BE%D1%81-news861945.html", "text": "Обирджии отмъкнали бижута, дрехи, пари и слънчеви очила на модела Джиджи Хадид на остров Миконос. Тя и сестрите й незабавно напуснали Гърция след случилото се, съобщи Контактмюзик. 24-годишният модел наскоро бил във ваканция в Гърция заедно със сестрите си Бела, Алана и Мариел Хадид. В тяхно отсъствие в наетата под наем от тях къща е било влизано с взлом и били откраднати много техни вещи. Източници заявиха пред сайта за знаменитости TMZ.com, че крадците задигнали лични вещи, включително дрехи и бижута, и макар че момичетата съобщили за обира в полицията, виновниците не са открити. Близък до обкръжението на Джиджи Хадид източник поясни, че момичетата подозират, че обирът е \"вътрешна работа\", защото персоналът имал достъп до къщата. Кражбата накарала сестрите Хадид да прекъснат ваканцията си и да се върнат колкото е възможно по-бързо с чартърен полет у дома. \"Благодарение на Господ никой не е пострадал - каза баща им Мохамед пред TMZ.com. - Откраднати са само лични вещи. Обрани са единствено Бела и Джиджи.\" Джиджи Хадид се е зарекла, че никога повече няма да се върне в Гърция. Сподели:", "date": "2019.08.11", "title": "Обраха световноизвестен модел на остров Миконос"}
{"url": "https://pik.bg/%D0%BC%D0%BE%D0%B1%D0%B8%D0%BB%D0%BD%D0%B8%D1%8F%D1%82-%D1%82%D0%B5%D0%BB%D0%B5%D1%84%D0%BE%D0%BD-%E2%80%93-%D0%BE%D1%81%D0%BD%D0%BE%D0%B2%D0%BD%D0%B0-%D0%BF%D1%80%D0%B8%D1%87%D0%B8%D0%BD%D0%B0-%D0%B7%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%82%D0%B5-news861947.html", "text": "За първите 6 месеца на годината 757 водачи са предизвикали пътнотранспортни произшествия без участие на друго моторно превозно средство. Основна причина остава отвличане на вниманието на шофьорите. Това съобщи председателят на Държавна агенция „Безопасност на движението по пътищата“ Малина Крумова, която заедно с експерти и служители на ОДМВР Бургас направиха инспекция на участъка от пътя Созопол – Приморско. На кръстовището при село Равадиново през изминалата седмица станаха две транспортни произшествия в два поредни дни. По време на проверката стана ясно, че са дадени предписания на Областното пътно управление за почистване на растителността и подобряване на маркировката на пътя, а Агенцията за безопасност на движението ще изиска преглед и допълване на положената маркировка с акцент върху нейната светлоотразителност, обезпечаваща видимостта през тъмната част на денонощието, за всички конфликтни точки. Мнението на експертите е, че трябва да се надградят забранителните маркировъчни линии (с вдлъбната или изпъкнала маркировка) чрез структурно преоформяне на повърхността ѝ, за да се създаде допълнителен акцент за водачите неспазващи въведената организация на движение (да се ограничи навлизането на автомобилите в местата отделени за ляв завой или за изход от основния път). С оглед голямата натовареност на отсечката, новосъздадената агенция ще настоява и за поставяне на структурна маркировка по цялото протежение от Бургас до южните ни курорти, което да се изпълни след края на активния сезон. Нужно е и физически да бъде ограничена възможността за извършване на нерегламентиран ляв завой при бензиностанциите по протежение на отсечката. Към момента отделни шофьори нарушават правилата, с което създават предпоставка за ПТП и предизвикват задръствания, блокирайки платното за движение. Набелязани са още няколко мерки, които ще изискват по-сериозни инвестиции и време за реализация, поради което ще бъдат оперативно коментирани с АПИ. Паралелно Пътна полиция е засилила контрола в цялата област Бургас от началото на летния сезон. В резултат се отчита намаление на жертвите на 50% в сравнение със същия период на миналата година. Директорът на ОДМВР Бургас Калоян Калоянов посочи, че отсечка при село Равадиново до този момент не е била сред критичните в областта. При двата инцидента от миналата седмица е имало и сериозен субективен фактор. В единия случай шофьорът е управлявал автомобил под влиянието на алкохол, а в другия – водачът е отвлякъл вниманието си. В тази връзка бе коментирано, че мобилните телефони стават все по-голям фактор за възникване на пътнотранспортни произшествия, именно защото разсейват водачите. Затова и Държавна агенция „Безопасност на движението по пътищата“ провежда информационна кампания под мотото „Пиши, когато стигнеш“, която е насочена към превенция към ползването на телефон, докато се шофира и в частност за пресичане на опасната практика водачите да четат и пишат съобщения на мобилния си телефон в движение. „Виждаме един нов много опасен феномен – все повече хора се опитват, докато шофират, да пишат или четат съобщения на мобилния си телефон. Това може да бъде сравнено на опит да шофираш със завързани очи, защото, ако се движиш с 80 км/ч и за 5 секунди отделиш поглед за да видиш телефона си, вече си преминал приблизително размерите на едно футболно игрище със затворени очи“, обясни Малина Крумова. ОДМВР Бургас стартира още една мярка за превенция – патрулни автомобили ще се движат заедно с пътния поток, за да контролират и регулират трафика по Южното Черноморие. Високата скорост остава сериозен проблем и предпоставка за възникване на тежки инциденти. Затова в дните петък – неделя, когато трафикът е най-тежък, полицейското присъствие на натоварените отсечки ще е постоянен. За първите 6 месеца на 2019 г. на територията на Област Бургас са регистрирани 179 пътнотранспортни произшествия. При тях са загинали 9 души, а ранените са 215. Фаталните инциденти са намалели с 50%, а ранените са с 49 по-малко в сравнение със същия период на миналата година. Въпреки намаляването на негативната статистика, постигнатите резултати не са достатъчни, докато хора продължават да загиват по пътищата. Затова институциите инициират допълнителни мерки за превенция и призовават хората да карат внимателно, да тръгват отпочинали на път, да обезопасят себе си и децата в колата и да спазват ограниченията на скоростта. Сподели:", "date": "2019.08.11", "title": "Мобилният телефон – основна причина за катастрофите"}
{"url": "https://pik.bg/%D0%BA%D0%BE%D1%81%D0%BE%D0%B2%D1%81%D0%BA%D0%B8%D1%82%D0%B5-%D0%B0%D0%BB%D0%B1%D0%B0%D0%BD%D1%86%D0%B8-%D0%B7%D0%B0%D0%BF%D0%BB%D0%B0%D1%88%D0%B2%D0%B0%D1%82-%D1%81%D1%8A%D1%80%D0%B1%D0%B8%D1%8F-%D1%81-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE-%D0%BE%D1%80%D1%8A%D0%B6%D0%B8%D0%B5-news861946.html", "text": "Косовската армия ще получи най-новите оръжия от САЩ, заяви братът на вече бившия министър-председател на Косово Рамуш Харадинай - Даут. Той е бивш полеви командир на Армията за освобождения на Косово, а сега представител на Алианса за бъдещето на Косово, предава руската агенция \"Нов ден“. \"Докато Сърбия получава ръждиви оръжия от Русия, Косово ще разполага със съвременни оръжия от САЩ\", каза той. Според него стопроцентовите мита върху сръбските стоки не са засегнали отношенията на Косово и Съединените щати. Основната цел остава да се принуди Сърбия да признае независимостта на Косово. \"Няма блокада. Абсолютно невярно, че развалихме отношенията си със САЩ заради митата. Имаме много приятели там “, заяви по темата Харадинай, цитиран от \"Фокус\". Даут Харадинай, заедно с по-големия си брат Рамуш, командваше части на АОК по време на гражданската война. Името му често изплува във връзка с обвинения за военни престъпления. Неговото име се появи и в разследване на ООН по случая с прехвърлянето на сръбски затворници в Албания за търговия с органи, което беше прехвърлено на Хагския трибунал. Преди две години, когато Сърбия поиска екстрадицията на Рамуш, Даут Харадинай заяви, че е готов в отговор да организира етническо прочистване на сърбите в Косово, припомня агенцията. Сподели:", "date": "2019.08.11", "title": "Косовските албанци заплашват Сърбия с американско оръжие"}
{"url": "https://pik.bg/%D0%B6%D0%B5%D0%B3%D0%B0%D1%82%D0%B0-%D0%BE%D1%82%D0%BD%D0%BE%D0%B2%D0%BE-%D0%BD%D0%B8-%D0%BC%D0%BE%D1%80%D0%B8-%D0%B6%D1%8A%D0%BB%D1%82-%D0%BA%D0%BE%D0%B4-%D0%B7%D0%B0-%D0%BE%D0%BF%D0%B0%D1%81%D0%BD%D0%BE-%D0%B3%D0%BE%D1%80%D0%B5%D1%89%D0%BE-%D0%B2%D1%80%D0%B5%D0%BC%D0%B5-%D0%B5%D1%82%D0%BE-%D0%BA%D1%8A%D0%B4%D0%B5-%D1%82%D0%B5%D1%80%D0%BC%D0%BE%D0%BC%D0%B5%D1%82%D1%80%D0%B8%D1%82%D0%B5-%D1%89%D0%B5-%D0%BF%D0%BE%D0%B4%D0%BC%D0%B8%D0%BD%D0%B0%D1%82-35-news861955.html", "text": "д и горещо. Ще духа слаб, в Източна България до умерен вятър от изток-югоизток. Максималните температури ще са между 32° и 37°. В планините ще е слънчево. Ще духа слаб до умерен вятър от изток-североизток. Максимална температура на височина 1200 метра – около 27°, на 2000 метра – около 20°. По Черноморието преди обед ще има разкъсана облачност, но бързо ще намалее до слънчево време. Ще духа слаб до умерен вятър от изток-североизток. Максимални температури по крайбрежието между 27° и 30°. Температурата на морската вода е 26-27°, по-ниска е на север от н. Калиакра. Вълнението на морето ще е 2-3 бала. Непоносимо горещо ще е времето и днес. Сподели:", "date": "2019.08.11", "title": "ЖЕГАТА ОТНОВО НИ МОРИ: Жълт код за опасно горещо време, ето къде термометрите ще подминат 35 градуса (КАРТА)"}
{"url": "https://pik.bg/%E2%80%9E%D1%81%D0%BF%D0%B0%D0%B9%D1%81-%D0%B3%D1%8A%D1%80%D0%BB%D1%81%E2%80%9C-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%B3%D0%BE%D0%BB%D1%8F%D0%BC%D0%B0-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-news862151.html", "text": "\"Спайс гърлс\" работи над нови песни, съобщи Контактмюзик. Популярната момичешка група, която включва Мел Би, Мел Си, Ема Бънтън и Гери Хорнер, наскоро се събра за поредица концерти, а сега възнамерява да запише нови композиции. \"Те се събраха в Лондон и се готвят да запишат нови песни. Вълнуващо е, макар да става въпрос за ранен стадий от съвместната им работа“, заяви източник, цитиран от в. \"Мирър\". Виктория Бекъм не взе участие в турнето, с което групата се завърна на авансцената. Сега обаче има вероятност тя да се присъедини към останалите момичета от групата в звукозаписното студио. \"Те поддържат контакт с Виктория, за да разберат дали тя ще се включи в записите\", допълни източникът. Миналия месец Виктория Бекъм довери, че се изисква смелост да отхвърлиш възможността да се събереш със \"Спайс гърлс\". На певицата, станала модна дизайнерка, бе предложено да участва в турнето на \"Спайс гърлс\", но тя отклони поканата, като предпочете да фокусира вниманието си върху семейството си и работата си в света на модата. Сподели:", "date": "2019.08.11", "title": "„Спайс гърлс“ подготвят голяма изненада"}
{"url": "https://pik.bg/%D1%85%D0%B5%D0%BC%D0%BE%D0%B4%D0%B8%D0%B0%D0%BB%D0%B8%D0%B7%D0%B0%D1%82%D0%B0-%D0%B2-%D1%81%D0%BC%D0%BE%D0%BB%D1%8F%D0%BD-%D1%81%D0%B5-%D1%81%D0%B4%D0%BE%D0%B1%D0%B8-%D1%81-%D0%BD%D0%BE%D0%B2%D0%B0-%D0%B0%D0%BF%D0%B0%D1%80%D0%B0%D1%82%D1%83%D1%80%D0%B0-news861937.html", "text": "към многопрофилната болница за активно лечение \"Д-р Братан Шукеров\" В края на миналата година болницата С парите са закупени шест система за предварителна обработка на водата за около 60 000 лв. и Извършени са и освежаващи ремонти. На сега действащите апарати ще бъде направена профилактика и част от тях ще останат като резервни, информира БНР. В момента Нови апарати и оборудване получи отделението по хемодиализа в Смолян. получи от здравното министерство целева субсидия от 271 000 лв. апарата за хемодиализа на стойност 144 000 лв., 7 електрически хемодиализни легла. на диализа са 33-ма пациенти от цялата Смолянска област. Сподели:", "date": "2019.08.11", "title": "Хемодиализата в Смолян се сдоби с нова апаратура"}
{"url": "https://pik.bg/%D0%BC%D1%8A%D0%BB%D0%BD%D0%B8%D1%8F-%D1%83%D0%B4%D0%B0%D1%80%D0%B8-15-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BC%D0%B0%D1%87-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news861949.html", "text": "Южна Германия бе засегната в петък от мощна гръмотевична буря. Мълния удари футболен терен в провинция Баден-Вюртемберг, на който тренираха 15 играчи. Те са само леко ранени, но бяха откарани в болница като предпазна мярка, предаде БТА. В Бавария полицията накара хиляди фенове, отишли на концерт на открито, да се разотидат заради лошото време. Ветрове събориха шатрата на цирк в същата провинция. Наложи се един кон да бъде евтаназиран, а още 15 коня и камили избягаха и полицията трябваше да се намеси в издирването им. Сподели:", "date": "2019.08.11", "title": "Мълния удари 15 футболисти по време на мач в Германия"}
{"url": "https://pik.bg/%D0%BD%D0%B0%D0%BF%D0%B0%D1%81%D1%82-%D0%B1%D1%83%D0%BC-%D0%BD%D0%B0-%D0%B7%D0%B0%D1%80%D0%B0%D0%B7%D0%B5%D0%BD%D0%B8-%D1%81-%D0%BC%D0%B0%D1%80%D1%81%D0%B8%D0%BB%D1%81%D0%BA%D0%B0-%D1%82%D1%80%D0%B5%D1%81%D0%BA%D0%B0-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-4-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news861948.html", "text": "Кърлежи нападнаха Бургаския регион. Само за няколко дни са регистрирани поне четири случая на заразени с марсилска треска след ухапване. В края на миналата седмица е приета 70-годишна жена с такава диагноза. Преди това дете на 4 години и жена на около 40 години са постъпили в рамките на няколко часа в Инфекциозното отделение на УМБАЛ-Бургас. Жената е от руенското село Ръжица и работи като камериерка по морето. Вдигнала е до 39-40 градуса температура, получила е болки в ставите и повръщане и се лекувала срещу летен грип с антивирусни препрати, за да ходи на работа. Жената няма домашни животни и не знае в кой момент я е ухапал заразеният с марсилска треска кърлеж, информира за хапещата напаст \"Флагман\". 4-годишното дете е от Каблешково, в болницата го придружава неговата майка, която е бременна в деветия месец. Заради бума на хепатит в Каблешково, тя е решила да заведе децата си в поморийското село Порой, където живеят нейните родители. Така децата са били гледани от техните баба и дядо. Те си играли с домашни котенца и кученца, въпреки забраните на бабата и дядото. Дядото на детето е забелязал първия кърлеж на горния клепач и го извадил с помощта на пинсета и олио. Същата вечер детето вдигнало 39 градуса температура и възрастните хора се обаждили на родителите. Те прибрали децата и решили да ги огледат за още кърлежи. Така намерили още 3 кърлежа на главата на детето, скрити в косата. От там веднага го завели в Спешния център и било прието в Инфекциозното отделение. Преди тях в УМБАЛ-Бургас е лежал възрастен мъж със същата диагноза. Доста дни се борили с болестта му без резултат, докато накрая намерили кърлеж, залепен на слабините му. От там нататък лечението дало ефект и той вече е изписан. Сподели:", "date": "2019.08.11", "title": "НАПАСТ: Бум на заразени с марсилска треска в Бургаско, 4-годишно дете е в болница"}
{"url": "https://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D0%B8%D0%B7%D0%BF%D1%8A%D0%BB%D0%BD%D0%B5%D0%BD%D0%B8%D0%B5-%D0%BF%D0%B8%D1%8F%D0%BD-%D0%BA%D0%B0%D0%B7%D0%B0%D1%85%D1%81%D1%82%D0%B0%D0%BD%D0%B5%D1%86-%D1%8F%D0%B7%D0%B4%D0%B8-%D0%B6%D0%B8%D1%80%D0%B0%D1%84-%D0%B2-%D0%B7%D0%BE%D0%BE%D0%BF%D0%B0%D1%80%D0%BA-%D0%BF%D0%BE%D1%81%D0%BB%D0%B5-%D0%BE%D1%84%D0%B5%D0%B9%D0%BA%D0%B0-news861953.html", "text": "Някои наистина обичат животните и с удоволствие яздят магаре, кон или дори камила. Други пък си поставят по-високи цели в живота в буквалния смисъл на думата. Сподели:", "date": "2019.08.11", "title": "КУЛТОВО ИЗПЪЛНЕНИЕ: Пиян казахстанец язди жираф в зоопарк, после офейка"}
{"url": "https://pik.bg/%D1%86%D1%81%D0%BA%D0%B0-%D1%81-%D0%BD%D0%BE%D0%B2-%D1%82%D1%80%D0%B5%D0%BD%D1%8C%D0%BE%D1%80-news861951.html", "text": "Нов треньор ще тренира вратарите в детско-юношеската школа на ЦСКА. Това е юношата на клуба Александър Стоянов, който ще отговаря за подготовката на най-малките вратари. Ивайло Иванов ще продължи да тренира вратарите в елитните юношески групи. 33-годишният Стоянов има опит в професионалния футбол с отборите на Спортист Своге, Банско и Царско село. Той е двукратен шампион с набор 86 като юноша на ЦСКА. През пролетта в школата на ЦСКА бяха привлечени още трима треньори - Калоян Генов и Димитър Андонов от Академия Бойко Величков, както и Методи Здравков, който е син на легендата на \"червените\" Ради Здравков. Всички треньори в ДЮШ на ЦСКА: ЦСКА U19 (2001-2002) - Даниел Моралес ЦСКА U17 (2003) - Владимир Манчев ЦСКА U16 (2004) - Сашо Борисов ЦСКА U15 (2005) - Атанас Борносузов ЦСКА U14 (2006) - Калоян Генов ЦСКА (2007) - Калоян Георгиев ЦСКА (2008) - Димитър Андонов ЦСКА (2009) - Методи Здравков ЦСКА (2010) - Асен Яначков ЦСКА (2011-2012) - все още няма назначен треньор Треньори на вратарите: Ивайло Иванов и Александър Стоянов Директор: Пауло Кардозо Сподели:", "date": "2019.08.11", "title": "ЦСКА с нов треньор"}
{"url": "https://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B1%D1%80%D0%BE%D0%BD%D0%B7%D0%BE%D0%B2%D0%B8%D1%8F%D1%82-%D0%BB%D1%8A%D0%B2-%D0%BD%D0%B0-%D1%88%D0%B8%D0%BF%D0%BA%D0%B0-%D0%B2%D1%81%D1%8A%D1%89%D0%BD%D0%BE%D1%81%D1%82-%D0%B5-%D0%BE%D1%82-%D0%BC%D0%B5%D1%81%D0%B8%D0%BD%D0%B3-news861952.html", "text": "Обновени са и фугите и накрая цялата фигура е обработена с препарати срещу вредното влияние на климата. Бронзовият лъв от Паметника на свободата на връх Шипка се оказа, че е направен от месинг. Това станало ясно по време на ремонта на скулптурата, който вече приключи. \"От обновяване се нуждае и сградата, по която от 40 години не е правено нищо сериозно. Най-големият проблем е влагата, а температурните амплитуди са от минус 40 до плюс 40 градуса\", разказа директорът на Националния парк-музей \"Шипка-Бузлуджа“ д-р Чавдар Ангеловпред \"Дарик\". Освен това имало и още една изненада. По време на ремонта станало ясно, че носещата конструкция на скулптурата, която е вътре и не се вижда, неочаквано за екипа, била в добро състояние, което ускорило работата, сподели още д-р Ангелов. По време на ремонта носещата конструкция на скулптурата е почистена и обработена с химикали срещу корозия. По същия начин са ремонтирани и отливките, от които е сглобен лъвът. Цялата каменна конструкция на сградата обаче също се нуждае от ремонт. Последният е бил в началото на 80-те години на миналия век и почти четири десетилетия не е правено нищо сериозно. Паметникът е открит официално на 26 август 1934 г. от цар Борис III и тази година отбелязваме 85 години от създаването му. Сподели:", "date": "2019.08.11", "title": "ИЗНЕНАДА: Бронзовият лъв на Шипка всъщност е от... месинг"}
{"url": "https://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D0%B5%D0%B4%D0%BD%D0%BE-%D0%BE%D1%82-%D0%BD%D0%B0%D0%B9-%D1%80%D0%B5%D0%B4%D0%BA%D0%B8%D1%82%D0%B5-%D0%B8-%D0%BA%D1%80%D0%B0%D1%81%D0%B8%D0%B2%D0%B8-%D0%B6%D0%B5%D0%BD%D1%81%D0%BA%D0%B8-%D0%B8%D0%BC%D0%B5%D0%BD%D0%B0-%D0%B8%D0%BC%D0%B0-%D0%BF%D0%BE%D0%B2%D0%BE%D0%B4-%D0%B4%D0%B0-%D0%BF%D0%BE%D1%87%D0%B5%D1%80%D0%BF%D0%B8-news861956.html", "text": "- във време на страшното гонение при Диоклетиан живял в Сицилия св. дякон Евпъл. По това време било строго забранено на християните да държат вкъщи свещени книги, които езическите власти старателно търсили и изгаряли, когато успявали да ги намерят. Св. Евпъл бил хвърлен в тъмница, а след това бил осъден на смърт. По време на царуването на Диоклетиан (284-305) и Максимиан Херкул (съуправител на Диоклетиан 285-305 г.), в Рим живеел презвитерът Гавиний, роден брат на римския папа Гай (папа от 283 г. до 22 април 296 г.). Презвитерът Гавиний имал дъщеря на име Сосана (Сузана). Той я възпитал в истински християнски дух, от детска възраст ѝ внушавал страх Божий, заедно с това той ѝ дал и добро светско образование. Света Сосана се отличавала с ум и телесна красота, която била превъзхождана от духовната ѝ красота. Тя с цялото си сърце обичала Господа Иисуса Христа и била Негова вярна, целомъдрена рабиня. Била убита в дома си. Мощите на мъченицата Сосана с мощите на баща й Гавиний се намират в Рим, в църквата посветена на нейно име. Сподели:", "date": "2019.08.11", "title": "ПРАЗНИК: Едно от най-редките и красиви женски имена има повод да почерпи"}
{"url": "https://pik.bg/%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B2%D0%B8%D0%B7%D0%B8%D1%82%D0%B0%D1%82%D0%B0-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B2-%D1%82%D1%83%D1%80%D0%BA%D0%BC%D0%B5%D0%BD%D0%B8%D1%81%D1%82%D0%B0%D0%BD-news862015.html", "text": "правителствената информационна служба Продължава визитата на министър-председателя Бойко Борисов в Туркменистан. Това съобщиха от . Настоящата визита в Туркменистан е втора за премиера Борисов. В рамките на втория му мандат като министър-председател, през 2015 година той направи официално посещение в Ашхабад, с което беше реализирана важна стъпка за възстановяване на двустранния диалог на най-високо и високо равнище. Тогава беше подписано Съвместно заявление на министър-председателя Бойко Борисов и президента на Туркменистан Гурбангули Бердимухамедов, в което бяха набелязани основните области на двустранното сътрудничество. Като потвърждение на конструктивния характер на отношенията между двете страни, в рамките на настоящото посещение се предвижда допълнително да бъде разширена двустранната договорно-правна база и да се постигнат нови конкретни договорености. За България Туркменистан е важен партньор в Централна Азия и в района на Каспийско море. Двете страни поддържат традиционно добри и приятелски отношения. Като цяло, регионът на Каспийско море е ключов за търговията и свързаността на Европа с Централна Азия, Средния и Далечния Изток. В този смисъл българската страна неведнъж е изразявала интереса си относно транспортната и енергийна свързаност в региона и разглежда предстоящия икономически форум като подходяща възможност за диалог по темите от взаимен интерес. Министър-председателят Бойко Борисов беше поканен лично от президента на Туркменистан Гурбангули Бердимухамедов да вземе участие в Първия каспийски икономически форум. Събитието, което ще се проведе днес и на 12 август в националната туристическа зона „Аваза“, ще събере държавните и правителствените ръководители на каспийските държави, лидери на заинтересовани страни, близки до Каспийския регион, както и представители на международни икономически, финансови, транспортни, екологични и други организации. Фокус на дискусиите ще бъдат развитието на икономическото сътрудничество в Каспийския регион и създаването на условия за големи проекти. Лидерите ще обсъдят още ролята на каспийската икономика в глобален контекст, инвестиционната привлекателност в петролната и газовата промишленост, в електроенергията, транспорта, търговията, агроиндустрията, туризма и други сфери от общ интерес за участниците. Форумът в „Аваза“ ще се проведе в три паралелно провеждащи се модула. В дневния ред на първия от тях е Международната конференция „Каспийско море - Развитие на международно икономическо сътрудничество“ като успоредно с нея са предвидени бизнес форуми и кръгли маси. Вторият модул включва официалното откриване на Каспийска изложба за иновативни технологии. В третата част се предвиждат срещи между представителите на страните-участнички, бизнеса и компаниите, както и подписването на документи. В делегацията, водена от премиера Бойко Борисов в Туркменистан, ще бъдат министърът на регионалното развитие и благоустройството Петя Аврамова, министърът на транспорта, информационните технологии и съобщенията Росен Желязков, министърът на икономиката Емил Караниколов и министърът на енергетиката Теменужка Петкова. Сподели:", "date": "2019.08.11", "title": "Продължава визитата на министър-председателя Бойко Борисов в Туркменистан"}
{"url": "https://pik.bg/%D0%B2-%D0%BA%D1%83%D0%B1%D1%80%D0%B0%D1%82-%D1%80%D0%B0%D0%B7%D0%B4%D0%B0%D0%B2%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%BC%D0%B8%D0%BD%D0%B5%D1%80%D0%B0%D0%BB%D0%BD%D0%B0-%D0%B2%D0%BE%D0%B4%D0%B0-%D0%B7%D0%B0%D1%80%D0%B0%D0%B4%D0%B8-%D0%B6%D0%B5%D0%B3%D0%B8%D1%82%D0%B5-news861877.html", "text": "Осигурени са по 500 бутилки минерална вода на ден, като инициативата ще продължи и в предстоящите горещи дни, казал кметът Алкин Неби. Идеята е чудесна и подкрепяме акцията, са споделили от своя страна жителите на лудогорското градче, цитирани от общинския пресцентър. Безплатна минерална вода ще получават минувачите в централната пешеходна зона на Кубрат. Инициативата е част от кампанията на общината за предоставяне на вода на жителите и гостите на града заради високите летни температури, съобщиха от общинската администрация. Сподели:", "date": "2019.08.11", "title": "В Кубрат раздават безплатно минерална вода заради жегите"}
{"url": "https://pik.bg/%D0%B2-%D1%81%D0%B8%D0%BB%D0%B8%D1%81%D1%82%D1%80%D0%B5%D0%BD%D1%81%D0%BA%D0%BE-%D1%81%D0%B0-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%B8-%D1%82%D1%80%D0%B8-%D1%81%D0%BB%D1%83%D1%87%D0%B0%D1%8F-%D0%BD%D0%B0-%D0%BB%D0%B0%D0%B9%D0%BC%D1%81%D0%BA%D0%B0-%D0%B1%D0%BE%D0%BB%D0%B5%D1%81%D1%82-%D0%BF%D1%80%D0%B5%D0%B7-%D1%8E%D0%BB%D0%B8-news861890.html", "text": "Три случая на Лаймска болест след ухапване от кърлеж и един вероятен случай на Марсилска треска са регистрирани в Силистренско през юли, сочи справка от Регионалната здравна инспекция в Силистра, цитирана от БНР. Регистрирани са и 9 случая на туберкулоза, сред тях и едно семейно огнище - майка с новородено. Сподели:", "date": "2019.08.11", "title": "В Силистренско са регистрирани три случая на Лаймска болест през юли"}
{"url": "https://pik.bg/%D0%BA%D1%80%D1%8A%D0%B2-%D0%BD%D0%B0-%D0%BF%D1%8A%D1%82%D1%8F-%D0%B4%D0%B2%D0%B0%D0%BC%D0%B0-%D0%B1%D0%B5%D1%80%D0%B0%D1%82-%D0%B4%D1%83%D1%88%D0%B0-%D1%81%D0%BB%D0%B5%D0%B4-%D1%82%D0%B5%D0%B6%D0%BA%D0%B0-%D0%B2%D0%B5%D1%80%D0%B8%D0%B6%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news862030.html", "text": "Двама души са с опасност за живота след катастрофа на бул. \"Васил Левски\" във Варна, съобщава „Фокус”, като се позовава на информация от пресцентъра на ОДМВР - Варна. Пътнотранспортното произшествие е възникнало на 10 август (събота) около 22:00 часа, на бул. \"Васил Левски\", в района на кръстовището с ул. \"Струга\". 25-годишен водач на лек автомобил от Сливен се блъска в стена, поради загуба на контрол над моторното превозно средство заради движение с несъобразена скорост. Вследствие на инцидента мъжът и неговите спътници - жена на 22 години от Варна и мъж на 26 години от Сливен, са пострадали тежко, настанени са за лечение в Реанимацията на МБАЛ \"Св. Анна\" с опасност за живота. По случая има образувано досъдебно производство. Сподели:", "date": "2019.08.11", "title": "КРЪВ НА ПЪТЯ: Двама берат душа след тежка верижна катастрофа във Варна"}
{"url": "https://pik.bg/%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D1%82%D0%B0%D0%B9%D1%84%D1%83%D0%BD%D0%B0-%E2%80%9E%D0%BB%D0%B5%D0%BA%D0%B8%D0%BC%D0%B0%E2%80%9D-%D0%B2-%D0%BA%D0%B8%D1%82%D0%B0%D0%B9-%D0%B4%D0%BE%D1%81%D1%82%D0%B8%D0%B3%D0%BD%D0%B0%D1%85%D0%B0-28-news862024.html", "text": "28 достигнаха жертвите на тайфуна Лекима, ударил източен Китай, съобщи БГНЕС, цитирана от Нова телевизия. Спасителните екипи продължават да издирват оцелели, след като бурята предизвика свлачище и принуди повече от милион души да се евакуират. Чудовищният тайфун удари град Венлинг в ранните съботни часове с ветрове със скорост 187 км/ч, докато вълни с височина няколко метра удряха бреговата ивица. В събота националната телевизия CCTV съобщи, че 18 души са загинали при свлачище, предизвикано от бурята в община Венжоу, на около 400 километра южно от Шанхай. Не е ясно дали останалите 10 души са починали  в резултат от същия инцидент. Според властите в провинция Джеджианг са изчезнали 20 души. \"Понастоящем търсенето и спасителните работи в различни региони все още продължават\", написаха властите в социалната медийна платформа Weibo. Повече от милион души бяха евакуирани от домовете си преди тайфуна, съобщи официалната информационна агенция „Синхуа”. Около 110 000 души бяха настанени в приюти. Само в провинция  Жеджианг бяха отменени близо 300 полета. Фериботният и железопътният транспорт също бяха спрени като предпазна мярка. Кадри от държавния телевизионен оператор CCTV показаха спасители на лодки, плаващи през град Линхай, където улиците бяха изцяло потопени в кална вода. Очаква се Лекима да удари провинция Шандонг по-късно днес, съобщи държавният оператор CCTV. И двете провинции вече издадоха червен код за проливен дъжд и ураганен вятър. Сподели:", "date": "2019.08.11", "title": "Жертвите на тайфуна „Лекима” в Китай достигнаха 28"}
{"url": "https://pik.bg/61-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%B1%D0%B5%D0%BD%D0%B7%D0%B8%D0%BD%D0%BE%D0%B2%D0%BE%D0%B7-%D0%B2-%D1%82%D0%B0%D0%BD%D0%B7%D0%B0%D0%BD%D0%B8%D1%8F-news861897.html", "text": "61 души загинаха при катастрофа, при която бензиновоз се преобърна в танзанийския град Морогоро, съобщи БГНЕС, цитирани от Новао телевизия. Машината се е преобърнала, докато се е опитвала да избегне сблъсък с идващи насреща мотоциклетисти. След катастрофата някои от тях са изгорели живи. Морогоро е един от десетте най-големи градове в Танзания, намира се на около 260 километра от столицата. Сподели:", "date": "2019.08.11", "title": "61 загинали при катастрофа на бензиновоз в Танзания"}
{"url": "https://pik.bg/%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D1%81%D0%B5-%D0%B7%D0%B0%D0%BF%D0%B0%D0%BB%D0%B8-%D0%B4%D0%BE-%D1%81%D0%BE%D1%84%D0%B8%D0%B9%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB-news862046.html", "text": "69-годишен мъж е леко обгазен при инцидент със запалил се автомобил в столицата, съобщи агенция „Фокус“, като се позовава на говорителя на Центъра за спешна медицинска помощ (ЦСМП) – София Катя Сунгарска. Според информацията,  случаят е регистриран в 04:35 часа пред Софийски университет \"Св. Климент Охридски\" на бул. \"Цариградско шосе\". На мястото на инцидента е минавала линейка, която е оказала помощ на пострадалия. Сподели:", "date": "2019.08.11", "title": "Автомобил се запали до Софийския университет, има пострадал"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B2%D0%B5%D1%89%D0%B0%D1%8F%D1%82-%D0%B4%D0%BD%D0%B5%D1%81-%D0%B5-%D0%B4%D0%B5%D0%BD-%D0%BD%D0%B5%D0%BF%D1%80%D0%B5%D0%B4%D1%81%D0%BA%D0%B0%D0%B7%D1%83%D0%B5%D0%BC-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%BE%D1%87%D0%B0%D0%BA%D0%B2%D0%B0-%D0%B2%D1%81%D0%B8%D1%87%D0%BA%D0%BE-news862000.html", "text": "През това време хората са праволинейни, но им липсва чувство за такт и всякаква дипломация. Добре е всяко нещо да поставяте на мястото му, да избягвате всякакъв безпорядък. Уязвими са костната система, гръбначния стълб и долните крайници. Не е подходящо за зъболекарски услуги освен при спешни и неотложни случаи. Неблагоприятно е да се обръщате към знахари и чакръкчии за наместване на прешлени и кости, лекуване на гръбначния стълб. Символичното съответствие на лунния ден отговаря на 1-12 градуса на знак Лъв. Символ короната. Енергията в това лунно денонощие е не само активна, но и агресивна и трябва да се направлява в съзидателна практическа дейност. Това, което сте започнали трябва да го довършите обезателно, иначе то може да завърши самостоятелно, но не както сте очаквали. Не се занимавайте с непознати дейности. Не започвайте големи неща, ще доведат до загуба. Лошо е за търговия. Не се препоръчва пасивен начин на живот, но и да се претоварвате е неуместно. Трябва да се внимава да не се вършат глупости. Да не се предприемат рисковани дейности. Сега може да се започват само такива дела, които изискват пълна физическа и психическа отдаденост. Всичко, което започнете сега, трябва да бъде доведено до край. Денят е изпълнен с мощна неконтролируема енергия и организмът се пренастройва под влияние на особените лъчи. Добре е да се отдели внимание на здравето. Заболявания започнали в това време протичат тежко и продължително, трудно се поддават на лечение. Повече представляват опасност за представителките на женския пол. Уязвима е главата и гръбначният стълб. Да се избягва преумората на очите. Противопоказен е интензивния умствен труд, при който се изисква концентрация на вниманието. Подходящо е за начало на гладуване. Може да се проведе изчистване на организма, извеждане на шлаките и отровите. Благоприятни са масажите на бедрата, кръста и гръбначният стълб, разходките на чист въздух. Те ще способстват насищането на организма с кислород и за по-добър сън. Добре е за изчистване на аурата. Денят е малко опасен за взаимоотношенията. Да се избягват всякакви спорове и скандали. Не е ясно кое действие до какво ще доведе. Дори невинно казана дума може да предизвика пристъпи на гняв. Реакциите са непредсказуеми. Покажете най-добрите си чувства към членовете на семейството, към партньора си. Бъдете внимателни с режещи инструменти, дори с нож за рязане на хляб. Падащи ножове, вилици предупреждават за опасност. Контакт с насекомите не се препоръчва (днес не трябва да се убиват). – Напрегнат ден, може да поднесе изпитания, да изисква повече усилия. Необходимо е да се въздържате от всякакви прояви на гняв, да влизате в конфронтация. Денят е благоприятен само за онези хора, чиято вяра е непоклатима, не се поддават на никакво изкушение. Луната е в знак Козирог от 07:51ч. Продължава 11 лунен ден от 17:02ч на 10 август до 17:59ч на 11 август Следва 12 лунен ден от 17:59ч на 11 август до 18:50ч на 12 август 24 слънчев ден Сподели:", "date": "2019.08.11", "title": "ЗВЕЗДИТЕ ВЕЩАЯТ: Днес е ден непредсказуем, може да се очаква всичко"}
{"url": "https://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D0%B8%D1%82%D0%B5-%D0%B7%D0%B0-%D0%BA%D1%83%D1%80%D0%B1%D0%B0%D0%BD-%D0%B1%D0%B0%D0%B9%D1%80%D0%B0%D0%BC-news862031.html", "text": "Премиерът Бойко Борисов поздрави мюсюлманите за празника Курбан Байран. В момента министър-председателят е в Туркменистан, но въпреки това успя да честити свещения за изповядващите исляма ден в профила си във Фейсбук. Поздравявам най-сърдечно мюсюлманите с настъпването на големия празник Курбан Байрам! Нека дните на всички са изпълнени с радост и щастие за семействата и близките Ви, да има мир, разбирателство и взаимно уважение! Сподели:", "date": "2019.08.11", "title": "Борисов поздрави мюсюлманите за Курбан Байрам"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-50-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D1%8E%D0%B3%D0%BE%D0%B7%D0%B0%D0%BF%D0%B0%D0%B4%D0%BD%D0%B0-%D0%B3%D1%8A%D1%80%D1%86%D0%B8%D1%8F-news862066.html", "text": "Земетресение с магнитуд 5,0 разтърси Югозападна Гърция, предаде Американската служба за геоложки проучвания, цитирана от „Дарик”. Според информацията, трусът е регистриран в 07:02 часа централно гринуичко време. Епицентърът е бил на 75 километра югозападно от град Пиргос. Огнището е на дълбочина 10 километра. Информация за възможни пострадали и разрушения не е получена. Сподели:", "date": "2019.08.11", "title": "Земетресение с магнитуд 5.0 по Рихтер бе регистрирано в Югозападна Гърция"}
{"url": "https://pik.bg/%D0%B4%D0%B8%D0%B2-%D0%B5%D0%BA%D1%88%D1%8A%D0%BD-%D0%B2-%D0%BD%D0%B5%D1%81%D0%B5%D0%B1%D1%8A%D1%80-%D0%BC%D1%8A%D0%B6-%D0%BD%D0%B0%D0%B1%D0%B8-%D1%86%D0%B8%D0%B3%D0%B0%D0%BD%D1%87%D0%B5-%D0%BF%D1%80%D0%BE%D1%81%D0%B8%D0%BB%D0%BE-%D0%BA%D1%80%D0%B0%D0%B9-%D0%BC%D0%B0%D1%81%D0%B0%D1%82%D0%B0-%D0%BC%D1%83-%D0%B2-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-%D1%81%D0%BD%D0%B8%D0%BC%D0%BA%D0%B8-news861961.html", "text": "Див екшън се е разиграл вчера следобед в Несебър. Възрастен мъж е забил няколко силни шамара на циганче, което просило пред масата, на която той бил седнал в заведение в морския град. Смуглият младеж ядосал жестоко човека и ситуацията бързо излязла извън контрол. Той станал рязко от масата и догонил побягналото циганче. Шом го хванал, го ударил няколко пъти с шамар, съобщават свидетели във фейсбук-групата \"Шофьори Несебър\". В този момент от различни краища на улицата наизкочили няколко циганина и започнала дива словесна разправа, пише пък \"Флагман\". Възрастният мъж е получил протокол и вероятно ще бъде глобен, ако не и осъден. За късмет в района имало полицаи, които бързо успели да тушират напрежението. Сподели:", "date": "2019.08.11", "title": "ДИВ ЕКШЪН В НЕСЕБЪР: Мъж наби циганче, просило край масата му в заведение (СНИМКИ)"}
{"url": "https://pik.bg/%D0%BC%D0%B8%D1%80%D0%B8%D0%B7%D0%BC%D0%B8-%D0%B8-%D0%B7%D0%B0%D1%80%D0%B0%D0%B7%D0%B8-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%BE-%D1%81%D0%BC%D0%B5%D1%82%D0%B8%D1%89%D0%B5-%D0%B8%D0%B7%D0%BD%D0%B8%D0%BA%D0%BD%D0%B0-%D0%BA%D1%80%D0%B0%D0%B9-%D0%BA%D0%B0%D0%B1%D0%BB%D0%B5%D1%88%D0%BA%D0%BE%D0%B2%D0%BE-%D1%81%D0%BD%D0%B8%D0%BC%D0%BA%D0%B8-news861962.html", "text": "Нагли и вероятно много мързеливи жители на Каблешково създадоха незаконно сметище в местността Шаменлика, която се намира близо до града. Жител на града твърди, че дори и вчера, когато са правени снимките на незаконното сметище, на място са се изхвърляли отпадъци от прасета, кокали, карантии и други. Предвид наличието на африканска чума в България, подобни действия са изключително опасни и превръщат нелегалното сметище в потенциален източник на зараза, предупреждава \"Флагман\". \"Вместо да изхвърлят боклуците си на регламентираните за това места, тези хора са преценили, че е по-добре да го правят в местността Шаменлика, където явно им е по-близко. На това място вече може да се намерят отпадъци от всякакъв вид – строителни, хранителни, различни пластмаси, чували с неизвестен състав. Грозна гледка е и е време някой да вземе отношение по въпроса, преди да е станало твърде късно”, възмущава се с право подателят на сигнала. Сподели:", "date": "2019.08.11", "title": "МИРИЗМИ И ЗАРАЗИ: Незаконно сметище изникна край Каблешково (СНИМКИ)"}
{"url": "https://pik.bg/%D1%81%D0%BF%D0%BE%D1%80%D1%82%D0%BD%D0%B0-%D0%BC%D1%8A%D0%BB%D0%BD%D0%B8%D1%8F-%D0%B2-%D0%BF%D0%B8%D0%BA-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%BB%D0%B8-%D0%B3%D1%80%D0%B8%D1%88%D0%BE-%D1%81-%D0%B3%D0%BE%D0%BB%D0%B5%D0%BC%D0%B8%D1%8F-%D1%82%D0%B5%D0%BD%D0%B8%D1%81-%D0%B8-%D0%BA%D0%B0%D0%BA%D1%8A%D0%B2-%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D0%BA%D0%BE%D0%B7-%D0%BF%D1%80%D0%B8%D1%82%D0%B5%D0%B6%D0%B0%D0%B2%D0%B0-%D0%BD%D0%B0%D1%88%D0%B5-news862048.html", "text": "- Говореше се, че има някакви проблеми в това естество. По едно време беше прекъснал заради травма. Това са нормални неща в тениса. Аз не го познавам от близо, но мисля, че има някакъв проблем с психиката, защото в спорта психиката играе голяма роля за представянето на даден състезател. И според мен там има някакъв проблем. Аз го отдавам на това, тъй като не знам до каква степен му пречи контузията. Това са детайли, за които само най-близките до Григор имат яснота. - Това го знаят само най-близките му. Но той все още е млад. И има амбицията да се завърне в топ позиции в ранглистата, но това понякога може да изиграе и лоша шега. Защото в един момент може да поискаш дори контузен да играеш, да участваш в максимално много турнири. А виждате най-големите как си избират надпреварите, в които да се подвизават. Много е важно да знаеш кога, къде да участваш... Аз мисля, че ако има много сериозен проблем, Григор задължително ще предприеме някакво адекватно лечение. Това е индивидуален спорт. Все пак не е на живот и смърт. Григор Димитров тепърва има много години да се състезава. Виждате Федерер на 38 на какво ниво е. Почти всички преминават през моменти с по-сериозни контузии. Джокович се оперира, Надал, Мъри виждате какво става и Анди пак тръгва да се връща. Това са особени, сложни неща. И тенисистите го правят от любов към спорта, а не към парите. Защото те имат пари, не всичко е пари. И Григор се опитва по някакъв начин да се върне в Топ 10 ли. Но това е трудно, а може би и голямото желание в определен момент пречи. - То винаги, това сигурно е целта пред него. Аз не знам някой от тези, които играят на високо ниво, да не иска титла от Големия шлем. Но е адски трудно. И виждате, че нито един от тези младите не може да достигне до тази титла. Виждате и Александър Зверев къде отива и той започна да губи. Доминик Тийм, Кирьос, Циципас... В големия спорт е важно след като постигнеш определени успехи да можеш, да продължиш на това ниво, а и да надграждаш. Да нямаш колебания. Виждате Федерер, Джокович и Надал какво правят. - Как да ви кажа. Те ги чакат от много дълго време да започнат, да изпитват трудности. Но за радост на феновете, които харесват въпросните трима, а и за не толкова удовлетворение на привържениците на други тенисисти - искащи по-младите да триумфират... Просто по-новата вълна състезатели в спорта не успяват да се наложат над Федерер, Надал и Джокович в битките за отличия от Големия шлем. Всеки един от изброените трима е на топ ниво и според мен още няколко години ще им е изключително трудно на останалите тенисисти. Може и някой да успее, вижте Вавринка на 28-29, ако не и на 30 години спечели първата си титла от Шлема. Тенисът е много труден, специфичен спорт и трябва комплекс от доста качества. Много е важен и щабът, екипът на даден тенисист. - Всеки има различно мнение.Особено в днешно време - при младите в спорта често се получава някакъв спад. А и ежедневието на професионалните тенисисти сега е много заангажирано. Те имат един куп задачи - свързани с реклами, с други неща и ако не успееш да ги съвместяваш по оптимален начин, може да повлияе на представянето ти на корта. Но мисля, че при Григор Димитров психиката до голяма степен му влияе, тъй като има мачове, в които прави толкова много двойни грешки. Но това е нормално и аз съм го изпитвал. Особено, ако не си в оптимална спортна форма, всичко може да ти влияе. Не знам състоянието му какво е физическото, но не вярвам да има някаква толкова сериозна травма без да спре. - Той живее в среда, в която може да получи най-доброто медицинско лечение и да му дадат най-добрите съвети какво трябва да прави. Но мисля, че повече при него е до психика. Виждате той почти не пропуска турнири. Ние с теб си говорихме дали ще спечели тази година първата титла от Големия шлем, то пък се оказа една от най-колебливите му години, може би. Но така е в спорта. Понякога пък загубите ти помагат да излезеш по-силен. - Ние сме малка страна по територия. В София също не пречи да се организират подобни двубои. Виждате и зала \"Арена Армеец\" как се пълнеше на мачове, в които играе Григор. Важното е, той отново да придобие тази увереност, която я имаше. Може би и това, че спечели Заключителния Мастърс в Лондон, а и други негови резултати - възможно е да са го главозамаяли до известна степен. Той е младо момче, това оказва влияние. Но това е човешко. Всяка личност си има и други проблеми. А Григор смени и няколко треньори. Мисля, че ще преодолее трудностите. Виждате и колко внимание му се обръща, когато има турнири, той е винаги в центъра на вниманието. След тези големите трима, останаха трима в момента по състезанията при мъжете, без Мъри. Трябва да се отчете, че Григор Димитров е един от най-известните тенисисти въобще в света. Нищо, че сега се наблюдава спад в позициите му в ранглистата. Докато Зверев, Кирьос, Циципас, според мен го нямат. Което е много важно и мисля, че ще успее. Той е на 28 години, аз ви казах и случая с Вавринка, а и още примери може да се дадат. - Според мен, хората в България подкрепят Григор Димитров, в огромната си част. Но ме притеснява, че може да има и хора, които да търсят, да изкарат някакви дивиденти покрай него. Сложни са нещата. Все пак той е българин и аз мисля, че го уважават хората. Сподели:", "date": "2019.08.11", "title": "СПОРТНА МЪЛНИЯ В ПИК: Приключи ли Гришо с големия тенис и какъв уникален коз притежава нашенецът? Георги Димитров-Джеки с горещ коментар"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BE%D0%B1%D0%B5%D1%89%D0%B0-%D0%BE%D1%89%D0%B5-10-000-%D0%BC%D0%B5%D1%81%D1%82%D0%B0-%D0%B2-%D0%B7%D0%B0%D1%82%D0%B2%D0%BE%D1%80%D0%B8%D1%82%D0%B5-news862027.html", "text": "Британският премиер Борис Джонсън изрази подкрепа за правото на полицията да спира и претърсва подозрителни лица и обеща да създаде още 10 000 места в затворите, предаде „Ройтерс”, циитрана от БТА и БНР. \"Обявявам , че ще покажем ясно във всичките 43 полицейски района на Англия и Уелс, че полицията може и трябва да използва правомощията си да спира и претърсва подозрителни лица\", написа премиерът във вестник \"Мейл он сънди\". Според него тези мерки са необходими за борба с престъпността. Джонсън добави, че министърът на финансите Саджид Джавид се е съгласил да инвестира до 2,5 млрд. лири (б.р. 3,01 млрд. долара) за създаването на 10 000 допълнителни места в затвори. Джонсън подчерта също, че са необходими по-строги реални присъди за сериозните престъпления, свързани с насилие и сексуални посегателства, както и за тези, които носят ножове. „В краткосрочен план това може да означава по-голямо натоварване на затворите”, подчерта премиерът. Сподели:", "date": "2019.08.11", "title": "Премиерът на Великобритания обеща още 10 000 места в затворите"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D0%B5%D0%BC%D0%B8%D0%BB-%D0%BA%D0%B0%D1%80%D0%B0%D0%BD%D0%B8%D0%BA%D0%BE%D0%BB%D0%BE%D0%B2-%D0%B3%D0%BE%D1%82%D0%BE%D0%B2%D0%B8-%D1%81%D0%BC%D0%B5-%D0%B4%D0%B0-%D0%BE%D0%BA%D0%B0%D0%B6%D0%B5%D0%BC-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D1%82%D1%83%D1%80%D0%BA%D0%BC%D0%B5%D0%BD%D0%B8%D1%81%D1%82%D0%B0%D0%BD%D1%81%D0%BA-news862073.html", "text": "Българска бизнес делегация ще представи пред домакините  възможностите за инвестиции у нас и конкурентните предимства на страната ни в рамките на кръгла маса и двустранни бизнес срещи. Караниколов подчерта, че посещението в Туркменистан цели да засили диалога и да активизира търговско-икономическите отношения между двете страни. Той изрази готовност да подкрепи всяка конкретна бизнес инициатива, под формата на обмен на бизнес посещения и делегации, провеждане на бизнес форуми, с цел да се помогне на фирмите от двете страни по-добре да опознаят съществуващите възможности за ръст във взаимната ни търговия. Българската страна е готова да окаже подкрепа на туркменистански фирми, които желаят да инвестират в България в сектори, в които имаме традиционни предимства и такива, които осигуряват висока добавена стойност и повишена конкурентоспособност на икономиката. Това заяви министърът на икономиката Емил Караниколов на откриването на Българо- туркменистански бизнес форум. Икономическият министър е част от официалната делегация, начело на която е премиерът Бойко Борисов в Туркменистан, за участие  в Първия каспийски икономически форум. Утре министър Караниколов ще проведе двустранна работна среща с министъра на финансите и икономиката на Туркменистан Батир Базаров. Сподели:", "date": "2019.08.11", "title": "Министърът на икономиката Емил Караниколов: Готови сме да окажем подкрепа на туркменистански фирми, които желаят да инвестират в България"}
{"url": "https://pik.bg/%D0%B1%D0%B8%D0%B2%D1%88-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8%D0%B7%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%BE%D1%82-%D0%B5%D1%81-%D0%B1%D0%B5%D0%B7-%D1%81%D0%B4%D0%B5%D0%BB%D0%BA%D0%B0-%D0%B5-%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%B7%D0%B0-%D0%B5%D0%B4%D0%B8%D0%BD%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D1%82%D1%80-news862029.html", "text": "Ръководителят на лейбъристката партия и бивш министър-председател на Великобритания Гордън Браун, заяви че Брекзит без сделка би бил бедствие за единството на страната, съобщава британският вестник The Guardian, цитиран от „Фокус”. Медията се позовава на информация на The Observer. „Нарастващият национализъм разделя Обединеното кралство, води го към безпрецедентно икономическо бедствие и отприщва най-сериозната конституционна криза от 17-и век насам”, предупреди Гордън Браун. Бившият премиер заявяви, че Англия, Шотландия, Уелс и Северна Ирландия са “лишени от обединяваща цел“. Единството на страната, според Браун, „върви насън към забвение“, което е подхранвано от „разрушителната, популистка, националистическа идеология“, наложена от новият министър-председател на Великобритания Борис Джонсън. Той се присъедини към изявленията на други лейбъристи и призова за действия срещу излизането от ЕС без сделка. „Ако искаме да разберем защо сме изправени пред не само най-сериозната си конституционна криза от 17-и век, но в същото време и безпрецедентна икономическа катастрофа, породена от излизането от ЕС без сделка, трябва да признаем, че национализмът в момента движи Британската политика  - заяви още Браун.  - От това следва, че само по този начин, като гледащи напред, толерантни, справедливи и прагматични хора, Великобритания може да възстанови единството и общата си цел. Тези скъпоценни идеали не биха могли да преживеят разделението и хаоса на Брекзит без сделка. За да се предотврати възходът на нефукнционалния национализъм, първата стъпка е да се спре излизането от ЕС без сделка“. Той също така обвини Джонсън в това, че превръща Консервативната партия в партия за Брекзит. Сподели:", "date": "2019.08.11", "title": "Бивш премиер на Великобритания: Излизането от ЕС без сделка е бедствие за единството на страната"}
{"url": "https://pik.bg/%D0%B2%D1%81%D1%8F%D0%BA%D0%B0-%D0%BA%D0%BE%D0%BB%D0%B0-%D0%BA%D0%B0%D1%81%D0%B8%D1%87%D0%BA%D0%B0-%D0%B2%D1%8A%D0%B2%D0%B5%D0%B6%D0%B4%D0%B0%D1%82-%D0%B4%D0%B8%D0%B3%D0%B8%D1%82%D0%B0%D0%BB%D0%B5%D0%BD-%D1%82%D0%B0%D0%BB%D0%BE%D0%BD-%D0%B7%D0%B0-%D1%81%D0%B8%D0%BD%D1%8F-%D0%B7%D0%BE%D0%BD%D0%B0-%D0%B2-%D1%81%D0%BE%D1%84%D0%B8%D1%8F-news861950.html", "text": "В момента шофьорите в столицата могат да платят почасово паркиране с хартиен талон, есемес или през автомат на Центъра за градска мобилност. Най-предпочитаният начин е есемесът - над 90% от паркиращите в платените зони използват именно него, пише \"Монитор\". Той обаче няма как да се използва от чужденците, тъй като те не са клиенти на никой от мобилните оператори у нас. По тази причина се планира и въвеждането на дигитален талон. В момента хартиените талони се продават от търговци, които ги купуват от ЦГМ с отстъпка. Предвижда се фирмите, които разработят мобилното приложение, да получават отстъпка за предоставяне на услугата. Дигиталният талон ще може да се закупи чрез дебитна или кредитна карта, както и чрез различни приложения. Не се предвижда промяна в цената - 1 лев на час за Зелена зона и 2 лева - за Синя зона. Допълнително предимство на новата виртуална услуга е, че по този начин клиентите ще избегнат таксите, които се удържат от мобилните оператори при заплащане чрез есемес. Планира се приложението да заработи до края на годината. Центърът за градска мобилност в София обмисля да въведе дигитален талон за почасово паркиране в Синя и Зелена зона. Сподели:", "date": "2019.08.11", "title": "ВСЯКА КОЛА КАСИЧКА: Въвеждат дигитален талон за \"Синя зона\" в София"}
{"url": "https://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D1%82%D0%B0%D0%B9%D1%84%D1%83%D0%BD%D0%B0-%E2%80%9E%D0%BB%D0%B5%D0%BA%D0%B8%D0%BC%D0%B0%E2%80%9D-%D0%B2-%D0%BA%D0%B8%D1%82%D0%B0%D0%B9-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D1%80%D0%B0%D1%81%D1%82%D0%B5-%D0%B4%D0%BE%D1%81%D1%82%D0%B8%D0%B3%D0%BD%D0%B0-32-news862062.html", "text": "Броят на жертвите на супер тайфуна в Китай „Лекима” продължава да расте, като вече е потвърдено за 32-ма загинали, съобщава CGTN. В информацията се допълва, че още 16 души се водят за момента безследно изчезнали. По-рано бе съобщено за 28 жертви. Над 1 млн. души бяха евакуирани от потенциално опасните райони в източната част на Китай във връзка с приближаващия тайфун. Сподели:", "date": "2019.08.11", "title": "Броят на жертвите на тайфуна „Лекима” в Китай продължава да расте. Достигна 32"}
{"url": "https://pik.bg/%D0%B1%D0%B5%D0%B6%D0%B0%D0%BD%D0%B5%D1%86-%D0%BE%D1%82-%D0%B8%D1%80%D0%B0%D0%BA-%D0%B7%D0%B0%D0%BF%D0%BB%D0%B0%D1%88%D0%B8-%D0%B4%D0%B0-%D1%81%D0%B5-%D1%81%D0%B0%D0%BC%D0%BE%D0%B7%D0%B0%D0%BF%D0%B0%D0%BB%D0%B8-%D0%BA%D1%80%D0%B0%D0%B9-%D0%B2%D0%B0%D1%82%D0%B8%D0%BA%D0%B0%D0%BD%D0%B0-news862023.html", "text": "Мъжът, изглеждащ силно развълнуван, размахал вчера запалка пред униформени полицаи в близост до колонадата на пл. \"Св. Петър\", съобщава италианският в. \"Месаджеро\". Той е произнасял фрази без всякакъв смисъл, в които свидетелите са разбрали арабския израз \"Аллаху акбар\" (Бог е най-велик). След това той бил съборен на земята от цивилни полицаи. Иракчанинът бил облечен в дънки и черна тениска, но не е носел нито раница, нито бутилка със запалителна течност. Той е бил отведен в близкия полицейски участък за проверка. От началото на заплахите до ареста на мъжа са изминали само две минути. Докато им говорел и ръкомахал, мъжът е бил под постоянното наблюдение на агенти пред Ватикана. Двамата цивилни полицаи се намесили бързо, за да не притесняват туристите и поклонниците, които продължиха да преминават покрай мястото на събитията, без да обръщат внимание. Бежанец от Ирак, поискал убежище в Италия, беше арестуван, след като заплаши да се самозапали в близост до Ватикана, предаде Франс прес. Сподели:", "date": "2019.08.11", "title": "Бежанец от Ирак заплаши да се самозапали край Ватикана"}
{"url": "https://pik.bg/%D0%B4%D0%B5%D1%81%D0%B5%D1%82%D0%BA%D0%B8-%D1%85%D0%B8%D0%BB%D1%8F%D0%B4%D0%B8-%D1%80%D1%83%D0%BC%D1%8A%D0%BD%D1%86%D0%B8-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news862077.html", "text": "Десетки хиляди румънци излязоха на протест срещу правителството на страната в събота вечер, съобщи Нова телевизия. Те избраха датата 10 август заради годишнината от масовите протести през 2018 година, в които се включиха и румънци от чужбина. Преди година имаше сблъсъци и стотици пострадали, но снощи протестът мина спокойно. Демонстрантите поискаха оставката на правителството на социалдемократите, което те наричат - Символ на корупцията в страната. Между 3 и 5 милиона румънци работят в чужбина. Световната банка изчислява, че страната е загубила около 1/4 от работната си сила заради емиграцията. „Всеки, който се грижи за нещо, ще ви каже, че трябва да се чисти. Няма значение дали е къща, градина или държава. А за тази държава трябва да се погрижим, защото е пълна с плевели и гнило..\", смята един от протестиращите. Сподели:", "date": "2019.08.11", "title": "Десетки хиляди румънци излязоха на протест срещу правителството"}
{"url": "https://pik.bg/%D0%B2-%D1%83%D0%BA%D1%80%D0%B0%D0%B9%D0%BD%D0%B0-%D0%B8%D1%81%D0%BA%D0%B0%D1%82-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D0%B2%D0%B0%D0%BB%D1%83%D1%82%D0%B0-news861969.html", "text": "Петиция до президента на Украйна Володимир Зеленски, в която се настоява доларът да стане национална валута на страната, се появи на сайта на държавния глава, предаде ТАСС, цитирана от БТА. \"Във връзка с нестабилността на националната валута на Украйна ви молим да направите парична реформа, заменяйки гривнята с по-стабилния щатски долар\", се посочва в текста. Наред с това се иска да се преизчислят в долари цените, тарифите, заплатите, стипендиите, пенсиите, средствата по сметка на предприятията, учрежденията и организациите, както и влоговете на гражданите. Преди кризата в Украйна един щатски долар се разменяше за 8 гривни, а в момента, според данни на Централната банка, курсът е 25,2 гривни за долар. Сподели:", "date": "2019.08.11", "title": "В Украйна искат долара за национална валута"}
{"url": "https://pik.bg/%D0%B7%D0%B0%D1%89%D0%BE-%D0%BC%D0%B5%D0%BD%D1%82%D0%B0%D1%82%D0%B0-%D0%BD%D0%B8-%D0%BA%D0%B0%D1%80%D0%B0-%D0%B4%D0%B0-%D1%87%D1%83%D0%B2%D1%81%D1%82%D0%B2%D0%B0%D0%BC%D0%B5-%D0%BE%D1%85%D0%BB%D0%B0%D0%B6%D0%B4%D0%B0%D0%BD%D0%B5-news861155.html", "text": "Това се нарича термична илюзия, при която сензорните рецептори са заблудени от различни стимули. В основата на ментовите храни и добавки е протеин, наречен преходен рецепторен потенциален катион (TRPM8), който се експресира в сензорни неврони. TRPM8 е йонен канал, вид протеин, който регулира движението на йони през мембраните на клетките. Точно както само определени ключове могат да отворят брава на врата, само определени стимуланти могат да отворят йонния канал и да получат достъп до клетката. Това променя електрическия заряд вътре в неврона и информацията, която се изпраща от неврона към централната нервна система, което в крайна сметка води до възприемане на студ, според проучване на foodpanda. TRPM8 обаче не реагира само на студени температури. Активира се в присъствието на ментол, восъчно, кристално органично съединение, намиращо се в мента и други ментови масла. Дълго време в устата може да остане малко ментол и сензорните неврони ще останат чувствителни. Пиенето на нещо студено или дори поемането на голям полъх на прохладен въздух ще накара невроните отново да се запалят и да усещате студ. Дори топла напитка ще ви се стори странно хладна и освежаваща. Дъвчете парче ментова дъвка и след това изпийте нещо. Изведнъж става студено. Защо е така? Сподели:", "date": "2019.08.11", "title": "Защо ментата ни кара да чувстваме охлаждане"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%B4%D0%B8-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%80%D0%B5%D1%89%D1%83-%D1%86%D0%B8%D0%BA-%D0%B7%D0%B0%D1%80%D0%B0%D0%B4%D0%B8-%D0%B3%D0%BB%D0%BE%D0%B1%D0%B0%D1%82%D0%B0-%D0%BD%D0%B0-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B4%D0%B0-%D0%B2%D1%8A%D0%BE-news862094.html", "text": "В решението на Избирателната комисия се посочва, че според Изборния кодекс се забранява използването на материали, които накърняват добрите нрави. А Джамбазки ги е накърнил, сравнявайки реакцията на българската полиция в случая в град Куклен с брюкселската полиция при овладяване на улични безредици - в случая за отблъскване на терористично нападение с използване на огнестрелно оръжие. Народният представител от ВМРО Алексендър Сиди изригна срещу решението на ЦИК да глоби еврдепутата Ангел Джамбазки. Твърдо смятам, че Българската полиция ТРЯБВА да може да използва огнестрелното оръжие, с което така или иначе е въоръжен всеки един полицай! И ако това не се харесва на ЦИрК, то това е проблем на избирателната комисия (която впрочем трябва да се занимава с избори, а не с полицията). Във всички демократични държави полицейските служители са неприкосновени и могат да застрелят нарушител, дори само ако се приближи опасно близо до служителя на реда. Тук в нашата родина сме свидет ели как полицай беше пребит от озверяла циганска тълпа, и той дори не извади оръжието си. По логиката на ЦИК, хайде да отнемем оръжието да полицията и да ги оборудваме с водни пистолетчета. И за да задоволим изцяло изборната администрация, да премахнем и българското знаме от реверите на полицейските служители.... Ако ЦИК изработят промени в Изборния кодекс в тази посока (защото те работят по ИК, а не по ЗМВР), то аз с удоволствие ще ги внеса в Народното събрание, за да бъдат ОТХВЪРЛЕНИ незабавно и да се пресекат мераците на избирателната комисия да се намесват в сфери от обществения живот, които са мнооооого далеч от техните компетенции! Сподели:", "date": "2019.08.11", "title": "ПЪРВО В ПИК! Депутатът Александър Сиди изригна срещу ЦИК заради глобата на Джамбазки: Да въоръжим полицаите с водни пистолети ли?"}
{"url": "https://pik.bg/%D0%B1%D1%8A%D1%80%D0%B7%D0%BE-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%B7%D0%B0-%D0%BD%D0%B5%D1%80%D0%B5%D0%B4%D0%BE%D0%B2%D0%B5%D0%BD-%D1%88%D0%BE%D1%84%D1%8C%D0%BE%D1%80-%D0%BE%D1%82-%D1%81%D0%B5%D0%BB%D0%BE-%D0%BA%D1%80%D0%B0%D0%B9-%D0%B1%D1%8F%D0%BB%D0%B0-%D1%81%D0%BB%D0%B0%D1%82%D0%B8%D0%BD%D0%B0-news862068.html", "text": "Полицията в Бяла Слатина е образувала бързо производство срещу шофьор от белослатинското село Бъркачево, съобщава „Конкурент”. Нарушителят не само бил неправоспособен, но и подкарал кола с транзитни номера, чиито срок бил изтекъл, съобщават от ОД на МВР. Нарушението е констатирано на 10 август (събота) към 20:30 часа. Според информацията, 33-годишният П.М. от намиращото се край Бяла Слатина село Бъркачево бил спрян за проверка. Заради издънките му е информирана и районната прокуратура, а срещу него е образувано бързо производство. Сподели:", "date": "2019.08.11", "title": "Бързо производство за нередовен шофьор от село край Бяла Слатина"}
{"url": "https://pik.bg/%D0%B6%D0%B5%D0%B3%D0%B8%D1%82%D0%B5-%D1%83%D0%B4%D0%B0%D1%80%D0%B8%D1%85%D0%B0-%D1%80%D0%B5%D0%BA%D0%BE%D1%80%D0%B4-%D0%B2-%D1%80%D1%83%D1%81%D0%B5-%D0%B8%D0%B7%D0%BC%D0%B5%D1%80%D0%B8%D1%85%D0%B0-%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%B0%D1%82%D0%B0-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B0-%D0%BE%D1%82-34-%D0%B3%D1%80%D0%B0%D0%B4%D1%83%D1%81%D0%B0-news862076.html", "text": "Националният институт по метеорология и хидрология 34 градуса в Русе е най-високата измерена температура в страната, съобщи . Данните са към 12.00 часа. 32 градуса са измерени в Сандански, Стара Загора и Ловеч. В Плевен, Велико Търново и Кнежа термометрите са показали 31 градуса. В столицата са измерени 28 градуса. Не са регистрирани валежи. Сподели:", "date": "2019.08.11", "title": "ЖЕГИТЕ УДАРИХА РЕКОРД: В Русе измериха най-високата в страната температура от 34 градуса"}
{"url": "https://pik.bg/%D0%B1%D0%BE%D0%B6%D0%B8%D0%B4%D0%B0%D1%80-%D0%BA%D1%80%D0%B0%D0%B5%D0%B2-%D0%BD%D0%BE%D1%81%D0%B8-%D1%83%D1%81%D0%BF%D0%B5%D1%85-%D0%BD%D0%B0-%D0%B6%D0%B8%D0%BB-%D0%B2%D0%B8%D1%81%D0%B5%D0%BD%D1%82%D0%B5-%D1%81%D1%80%D0%B5%D1%89%D1%83-%D0%BF%D0%BE%D1%80%D1%82%D0%BE-news862033.html", "text": "Българският нападател Божидар Краев направи блестящ дебют в португалското първенство, съобщава „Спортал”. След като преди няколко дни вкара важен гол за Купата на Португалия, снощи юношата на Левски срази гранда Порто и донесе сензационна победа на Жил Висенте с 2:1 над \"драконите\". Краев, който е преотстъпен на новака в Примейра лига от датския Мидтиланд, започна в титулярния състав. 22-годишният българин се превърна в герой за тима си в 77-ата минута. Тогава топката малко щастливо стигна до него в наказателното поле, последва технично овладяване и мощен шут под гредата, който се оказа неспасяем за вратаря на Порто за крайното 2:1 за Жил Висенте. Сподели:", "date": "2019.08.11", "title": "Божидар Краев носи успех на Жил Висенте срещу Порто"}
{"url": "https://pik.bg/%D0%B5%D0%BA%D0%BE%D0%BB%D0%BE%D0%B3%D0%B8%D1%87%D0%BD%D0%BE-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D0%BF%D0%BB%D0%B0%D1%81%D1%82%D0%BC%D0%B0%D1%81%D0%BE%D0%B2%D0%B8%D1%82%D0%B5-%D1%82%D0%BE%D1%80%D0%B1%D0%B8%D1%87%D0%BA%D0%B8-news862065.html", "text": "Германският министър на околната среда Свеня Шулце съобщи, че нейното министерство работи върху закони за забрана на пластмасовите торбички за пазаруване, предаде ДПА, цитирана от „Дарик”. \"Министерството в момента работи върху юридическите регулации за забраната\", уточни тя пред \"Билд\". През юли Маркус Зьодер, премиер на провинция Бавария и лидер на консервативния Християнсоциален съюз (ХСС), неотдавна заяви, че инициира общогерманска кампания за забрана на торбичките от пластмаса. Шулце по-рано е изразявала скептицизъм относно законите, забраняващи тези торбички, предпочитайки доброволните мерки. Съгласно доброволно споразумение супермаркетите таксуват потребителите за торбичките, отбелязва ДПА. Сега Шулце планира да осигури по-широко споразумение, което ще задължи бизнеса да ограничи пластмасовите опаковки, особено за плодове и зеленчуци. Сподели:", "date": "2019.08.11", "title": "Екологично: Германия забранява пластмасовите торбички"}
{"url": "https://pik.bg/%D0%BF%D0%BE%D1%85%D0%B2%D0%B0%D0%BB%D0%BD%D0%BE-%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-%D0%BF%D1%80%D0%B0%D1%82%D0%B8-50-%D0%B1%D1%8A%D0%BB%D0%B3%D0%B0%D1%80%D1%87%D0%B5%D1%82%D0%B0-%D0%BE%D1%82-%D0%B1%D0%BE%D1%81%D0%B8%D0%BB%D0%B5%D0%B3%D1%80%D0%B0%D0%B4-%D0%BD%D0%B0-%D0%BC%D0%BE%D1%80%D0%B5-%D0%B2-%D1%80%D0%B0%D0%B2%D0%B4%D0%B0-news862129.html", "text": "Група от 50 български деца от Босилеград и четирима техни ръководители, заминаха днес на лагер в Равда. Средствата за летуването им на Българското Черноморие се поемат от Народното събрание, което осигурява финансирането вече 20 години. \"Транспортните разходи с автобус от Боосилеград до Кюстендил и Черноморието, се поемат от семействата на всяко от децата\", поясни ръководителят на групата - поетът от село Белут и експерт в Културно-информационния център \"Босилеград\" Радко Стоянчов. Някои от включените в групата деца са били и предишни години на лагер в Равда или в Китен на издръжка на българския парламент. Това са деца от семейства, които не могат да си позволят такъв лукс. Вземат се предвид и успехът в училище, поведението, проявени качества и участие в извънкласни прояви на децата, предава още за похвалната инициатива на българския парламент БНР. Сподели:", "date": "2019.08.11", "title": "ПОХВАЛНО: Народното събрание прати 50 българчета от Босилеград на море в Равда"}
{"url": "https://pik.bg/%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D0%B0%D0%B4%D0%B5%D0%B2-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D0%B8-%D0%B7%D0%B0-%D0%BA%D1%83%D1%80%D0%B1%D0%B0%D0%BD-%D0%B1%D0%B0%D0%B9%D1%80%D0%B0%D0%BC-news862069.html", "text": "прессекретариата на държавния глава Президентът Румен Радев отправи своите благопожелания за здраве и щастие към представителите на мюсюлманската общност в България по повод празника Курбан Байрам. Това съобщиха от . „Свещените за мюсюлманите дни напомнят на цялото общество за голямото значение и сила на традициите, изградени върху стремежа за човешко разбирателство, съпричастност и духовно израстване”, заявява държавният глава в своя поздравителен адрес. Президентът подчертава, че когато искрено вярваме и следваме автентични и сплотяващи добродетели, устояли на историческите превратности и доказали жизнеността си, укрепваме възможностите си за по-добър и достоен живот. Сподели:", "date": "2019.08.11", "title": "И президентът Радев поздрави българските мюсюлмани за Курбан Байрам"}
{"url": "https://pik.bg/%D1%80%D0%B0%D0%B7%D1%81%D1%82%D1%80%D0%B5%D0%BB%D1%8F%D0%BD%D0%B8%D1%8F%D1%82-%D0%B3%D0%B5%D0%BE%D1%80%D0%B3%D0%B8-%D1%81%D1%82%D0%BE%D0%B5%D0%B2-%D0%BF%D1%80%D0%B5%D0%B4%D1%81%D0%BC%D1%8A%D1%80%D1%82%D0%BD%D0%BE-%D1%81%D0%B0%D1%88%D0%BE-%D0%B4%D0%BE%D0%BD%D1%87%D0%B5%D0%B2-%D0%B4%D0%B0%D0%B2%D0%B0%D1%88%D0%B5-40-000-%D0%B4%D0%BE%D0%BB%D0%B0%D1%80%D0%B0-%D0%BC%D0%B5%D1%81%D0%B5%D1%87%D0%BD%D0%BE-%D0%BD%D0%B0-%D1%81%D0%BB%D0%B0%D0%B2%D0%B8-%D1%82-news862127.html", "text": "Последно се бях виждал със Славчо (б. р. -  Христов) точно два дни преди Нова година. Потърсих Крейзи, за да ми уреди среща с шефа му. Бях се присетил, че скоро ще стане една година, откакто му спасих живота. Досега само Маджо даваше пари, а Славчо не ми се беше отблагодарил. Крейзи се обади малко по-късно, за да му кажа за какво искам да се срещам с шефа му. Съвсем спокойно му обясних, че в навечерието на празниците очаквам да ми върне жеста. Крейзи затвори сконфузен, но след минути ме набра отново с мотива, че Славчо имал много ангажименти и нямало да има време скоро да се видим. На нашия жаргон, който Славчо много добре познаваше, това си беше откровена заплаха. Пет минути след това Крейзи отново звънна. Изтупах се официално и отидох. Крейзи ме посрещна със сервилен тон. Влезнахме в помещенията на директора без пропуск, както е ред­но. По стълбището Крейзи отново ме заля с пикантните истории на шефа си и приближените му. - Знаеш ли кой идва миналата седмица? - хилеше се Крейзи. - Слави Трифонов! - продължи той. - Абсолютно сам, накарахме го да си премести джипа не за друго, а да го унижим и той се въртя половин час, докато намери къде да го остави. Аз лично го въведох при шефа. Славчо ме представи като дясната му ръка и ме остави да слушам разговора: - И к'во му отговори Славчо? - полюбопитствах аз. - Славчо се вбеси, но пред него запази спокойствие „Ебал съм го в СДС-тo - каза спокойно той. - 300 000 марки са много пари, предпочитам да си ги запазя. Моите хора и без тях ще спечелят\" - наду се Славчо. „Няма проблем - отговори му Трифонов, - аз за всеки случай ти оставям моя телефон, ако поразмислиш! А имам и друга оферта. „Добре, ще помисля\" - отпрати го набързо Славчо. После пред мен сподели - продължи Крейзи, - че е хубаво да си изчисти името, но отказа да дава 10 000 долара, а и не се доверяваше на дългия мръсник. „Представи си, че му дам все пак парите и отида, и той вместо да ми помогне, да ме орезили напълно?\" След което извади касетката изпод бюрото си и ми каза: Сподели:", "date": "2019.08.11", "title": "Разстреляният Георги Стоев предсмъртно: Сашо Дончев даваше 40 000 долара месечно на Слави Трифонов, за да пропагандира БСП!"}
{"url": "https://pik.bg/%D0%B6%D0%B0%D0%BD-%D0%BA%D0%BB%D0%BE%D0%B4-%D1%8E%D0%BD%D0%BA%D0%B5%D1%80-%D0%B1%D1%80%D0%B5%D0%BA%D0%B7%D0%B8%D1%82-%D0%B1%D0%B5%D0%B7-%D1%81%D0%B4%D0%B5%D0%BB%D0%BA%D0%B0-%D1%89%D0%B5-%D0%BD%D0%B0%D0%B2%D1%80%D0%B5%D0%B4%D0%B8-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news862081.html", "text": "Брекзит без сделка би навредил на Великобритания повече отколкото на Европейския съюз. Това заяви председателят на Европейската комисия Жан-Клод Юнкер, цитиран от „Ройтерс” и „Фокус”. Великобритания притиска Европейския съюз да измени условията на споразумението за излизането на Лондон от ЕС. Тя твърди, че Брюксел ще трябва да поеме отговорност за Брекзит без сделка, ако не направи компромис. Пред местен австрийски вестник Юнкер заяви, че в края на краищата именно Лондон би пострадал най-много от подобно развитие на обстоятелствата. „Ако се стигне до твърд Брекзит, той не е в интерес на никого, но британците ще бъдат големите губещи. Ние сме напълно подготвени за Брекзит, въпреки че някои във Великобритания казват, че не сме“, допълни Жан-Клод Юнкер. “Изяснихме, че не сме готови да водим нови преговори за споразумението за оттегляне, а само да дадем някои разяснения в рамките на политическите декларации, които регулират бъдещите отношения между Обединеното кралство и Европейския съюз “, добави ръководителят на Европейската комисия. Сподели:", "date": "2019.08.11", "title": "Жан-Клод Юнкер: Брекзит без сделка ще навреди най-много на Великобритания"}
{"url": "https://pik.bg/%D0%BF%D1%80%D0%B5%D0%B4%D0%BB%D0%BE%D0%B6%D0%B8%D1%85%D0%B0-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D0%B1%D0%BE%D1%82%D0%B5%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BD%D0%B0-%D1%83%D1%87%D0%B0%D1%81%D1%82%D0%BD%D0%B8%D0%BA-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-%D0%BD%D0%BE-news862087.html", "text": "Звездата на Ботев (Пловдив) Тодор Неделев е бил предложен на участник в Шампионската лига, съобщава Plovdiv24.bg. Става въпрос за шампиона на Гърция ПАОК. Според данните, Неделев е бил лансиран като опция пред гърците да подсилят състава си в опит да попаднат в групите на най-комерсиалния клубен турнир. Преди четири дни тимът от Солун направи домакинско 2:2 с Аякс в първи мач от третия квалификационен кръг на Шампионската лига. Шефовете на бившия клуб на Димитър Бербатов обаче взели сравнително бързо решение. Те са отхвърлили възможността да се подсилят със звездата на Ботев. Ръководството на ПАОК е изтъкнало няколко причини за отказа си. Основната е била, че тимът им няма нужда от нов футболист на позицията, на която се подвизава Неделев. Сподели:", "date": "2019.08.11", "title": "Предложиха звезда на Ботев (Пловдив) на участник в Шампионска лига, но..."}
{"url": "https://pik.bg/%D1%83%D0%BA%D1%80%D0%B0%D0%B9%D0%BD%D0%B0-%D0%B8-%D1%82%D1%83%D1%80%D1%86%D0%B8%D1%8F-%D1%81%D1%8A%D1%81-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%BE-%D0%BF%D1%80%D0%B5%D0%B4%D0%BF%D1%80%D0%B8%D1%8F%D1%82%D0%B8%D0%B5-%D0%B7%D0%B0-%D0%BE%D1%80%D1%8A%D0%B6%D0%B8%D1%8F-%D0%B8-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D0%B8-news862013.html", "text": "Украйна и Турция създадоха съвместно предприятие за производство на високоточно оръжие и аерокосмически технологии, предаде ТАСС, цитирана от БНР. Агетнцията се позова на Съвета за национална сигурност и отбрана на Украйна. В съобщение, публикувано на сайта на Съвета, се уточнява, че предприятието е създадено от държавната компания \"Укрспецекспорт\" и турската компания за отбрана \"Байкар\", която е един от водещите производители на безпилотни самолети. Като основна цел на съвместното предприятието се посочва обединение на усилията за серийно производство на съвременно въоръжение. Един от първите му проекти ще бъде разработването на безпилотен летателен апарат от ново поколение. Новината беше съобщена, след като по-рано тази седмица украинският президент Владимир Зеленски беше на двудневно посещение в Турция. Сподели:", "date": "2019.08.11", "title": "Украйна и Турция със съвместно предприятие за оръжия и космически технологии"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%82%D1%83%D1%80%D0%BA%D0%BC%D0%B5%D0%BD%D0%B8%D1%81%D1%82%D0%B0%D0%BD-%D0%BF%D0%BE%D0%B4%D0%BF%D0%B8%D1%81%D0%B0%D1%85%D0%B0-%D0%B4%D0%B2%D1%83%D1%81%D1%82%D1%80%D0%B0%D0%BD%D0%BD%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D0%B2-%D1%87%D0%B5%D1%82%D0%B8%D1%80%D0%B8-%D0%BE%D0%B1%D0%BB%D0%B0%D1%81%D1%82%D0%B8-%D0%BE%D1%82-%D0%B2%D0%B7%D0%B0%D0%B8%D0%BC%D0%B5%D0%BD-%D0%B8%D0%BD%D1%82%D0%B5%D1%80%D0%B5%D1%81-news862140.html", "text": "В присъствието на министър-председателя Бойко Борисов, в „Аваза“ бяха подписани двустранни документи за сътрудничество между България и Туркменистан в сферите на транспорта, инвестициите, младежта и спорта и външните работи. В рамките на Четвъртата сесия на Междуправителствената българо-туркменистанска комисия за икономическо сътрудничество беше подписано споразумение за сътрудничество в областта на пощенските и електронните съобщения и информационните технологии. Акцент на документа е обменът на информация за нормативната уредба, пазарните принципи и либерализацията в сектора на съобщенията. Със споразумението се дава възможност за подписване на договори за пряко сътрудничество между телекомуникационните и пощенските оператори на двете страни. Между Българската агенция за инвестиции (БАИ) и Министерството на финансите и икономиката на Туркменистан беше подписан Меморандум за сътрудничество, който ще бъде важен механизъм за стимулиране и подкрепа на бизнеса и ще насърчи инвестиционните процеси в двете страни. БАИ и Министерството на финансите и икономиката на Туркменистан ще засилят сътрудничеството си в областта на инвестиционните проекти, обмена на информация за привличане на инвестиции, създаването на нови бизнес партньорства, с цел излизане на трети пазари и изпълнение на съвместни проекти между двете страни. В сферата на младежта и спорта ресорните министерства на България и на Туркменистан се договориха да насърчават сътрудничеството между спортните институции, спортните федерации и други спортни организации в двете държави в областта на спорта за високи постижения; спорта за всички; спортната наука и спортна медицина; борбата срещу допинга в спорта. Подписан беше също Протокол от Четвъртото заседание на Междуправителствената българо-туркменистанска комисия за икономическо сътрудничество. В него бяха отбелязани постигнатите договорености между двете страни в рамките на сесията, сред които е ускореното съгласуване и подготовката за подписване на проекта на Конвенция между правителството на Туркменистан и правителството на Република България за избягване на двойното данъчно облагане по отношение на данъците върху доходите и капитала. Извън работата на междуправителствената комисия, беше подписана Програма за сътрудничество между Министерството на външните работи на Република България и Министерството на външните работи на Туркменистан в периода 2020-2021 г. Програмата предвижда провеждането на политически консултации между двете министерства и обмен на информация от интерес за развитието на външнополитическия диалог и сътрудничеството. Последните политически консултации между министерствата на външните работи на двете страни са проведени през 2015 г. В обхванатия от Програмата период се планира провеждането на политически консултации по теми като двустранни отношения и перспективи за тяхното развитие, двустранно взаимодействие в рамките на ООН и други международни организации и актуални регионални въпроси. В съответствие с Програмата за сътрудничество страните ще се информират взаимно относно възможностите за обмяна на ведомствени публични печатни и електронни издания, както и за провеждането в техните държави на международни събития в областта на културата, икономиката и други области от взаимен интерес. От българска страна документите бяха подписани съответно от министъра на транспорта, информационните технологии и съобщенията Росен Желязков, изпълнителния директор на Българската агенция за инвестиции Стамен Янев, министъра на регионалното развитие и благоустройството Петя Аврамова и извънредния и пълномощен посланик на Република България в Туркменистан (със седалище в Баку, Република Азербайджан) Николай Янков. Сподели:", "date": "2019.08.11", "title": "България и Туркменистан подписаха двустранни документи в четири области от взаимен интерес (СНИМКИ)"}
{"url": "https://pik.bg/%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D0%B7%D0%B0%D1%80%D0%B0%D0%B7%D0%B5%D0%BD%D0%B8%D1%82%D0%B5-%D1%81-%D0%BB%D0%B5%D1%82%D0%BD%D0%B8-%D0%B2%D0%B8%D1%80%D1%83%D1%81%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news862075.html", "text": "Увеличение на случаите на заболели от летни вируси отчитат лекарите в Пловдив, съобщава „Трафикнюз” Повечето пациенти са със стомашно-чревните инфекции, които протичат с висока температура, отпадналост, ставни болки, повръщане и разстройство, кашлица и хрема. Те повалят и деца, и възрастни. „Ентеровирусните инфекции се предават по фекално-орален и по въздушно-капков път и са характерни за топлото време”, обясняват медиците. Обикновено симптомите продължават около седмица. Посещението при джипито е препоръчително, особено за децата, за да се предотврати обезводняване. Лечението е симптоматично и включва температуропонижаващи средства, сиропи за кашлица, физиологичен разтвор и капки за нос, антиеметични препарати, средства против обезводняване и др. Антибиотици се включват само при много тежка клинична картина и при настъпване на усложнения. Замърсени храна, вода и прибори обикновено са сред основните причинители на стомашно-чревните инфекции, особено по морето. Ако се консумира недобре съхранена храна от животински произход, това крие риск и от зараза със салмонела, предупреждават здравните власти. Бактериите се предават и чрез мръсни ръце, затова те трябва да се мият по няколко пъти на ден обилно със сапун и течаща вода. Лекарите съветват също да се избягват заведения за хранене със съмнителна хигиена, както и контакт с болни. Сподели:", "date": "2019.08.11", "title": "Увеличение на заразените с летни вируси в Пловдив"}
{"url": "https://pik.bg/%D0%B1%D0%BE%D0%BC%D0%B1%D0%B0-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81%D0%B5-%D1%81%D1%8A%D0%B1%D0%B8%D1%80%D0%B0-%D1%81%D1%8A%D1%81-%D1%81%D0%B8%D0%BD%D0%B0-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-news859512.html", "text": "Щерката на  Цветан Цветанов Гергана е решила да напусне благата си длъжност като младши анализатор към Световната банка във Вашингтон. Вечно усмихнатата мома от година и половина работи със завиден успех в институцията на Кристалина Георгиева, но е решила да се откаже от кариерата си там, за да отиде при… сина на Корнелия Нинова. Разбира се, не става въпрос за романтичен трансфер, а за професионален. Гергана е получила няколко оферти от частния сектор с възнаграждение, многократно надвишаващо сегашната й заплата в СБ. За своята длъжност тя получава около $4500 на месец, докато големите финансови компании й предлагат суми между $15 и $30 000, съобщава \"Хотарена\". Младата дама се е ориентирала към офертата на пазарния лидер „Голдман Сакс”. По ирония на съдбата от три години в компанията се труди единственият наследник на най-върлата политическа противничка на татко й – Корнелия Нинова. Рафаел минава за един от най-талантливите млади специалисти в централата в Ню Йорк. Дали отношенията между родителите им ще хвърлят своята сянка върху младите, предстои да установим. Гергана Цветанова е възпитаничка на университета Бат в Югозападна Англия. Там тя завърши бакалавър в специалността „Политика и международни отношения“. Баща ѝ отрича да ѝ е съдействал по какъвто и да било начин за поста в Световната банка, който Гергана си заслужила с уменията и упоритостта си. Сподели:", "date": "2019.08.11", "title": "БОМБА: Дъщерята на Цветанов се събира със сина на Корнелия Нинова"}
{"url": "https://pik.bg/%D1%82%D0%B0%D0%B7%D0%B8-%D0%BD%D0%BE%D1%89-%D1%89%D0%B5-%D0%BD%D0%B0%D0%B1%D0%BB%D1%8E%D0%B4%D0%B0%D0%B2%D0%B0%D0%BC%D0%B5-%D0%BF%D0%B8%D0%BA%D1%8A%D1%82-%D0%BD%D0%B0-%D0%BF%D0%B0%D0%B4%D0%B0%D1%89%D0%B8%D1%82%D0%B5-%D0%B7%D0%B2%D0%B5%D0%B7%D0%B4%D0%B8-news862074.html", "text": "Предстои пикът на метеорния поток Персеиди, който е активен от средата на юли до края на август. Пикът му може да се наблюдава през тази и следващата нощ, пише в. \"Дейли експрес\", цитиран от БТВ. Възможно е обаче заснемането му тази година да бъде осуетено от почти пълната Луна. Метеорният поток е светлинно явление, причинено от малки частици, които навлизат в земната атмосфера. Повечето от тях не са по-големи от песъчинки. Те са получени от разрушаването на комети, породили куп метеорни тела - ледени и прахови частици, въртящи се по предишните им орбити. По данни на НАСА Персеидите се движат със скорост от около 60 километра в секунда или 250 пъти по-бързо от реактивен самолет. Когато достигнат земната атмосфера с невероятната си скорост, тези частици изгарят при температури между 3000 и 10 000 градуса. Сподели:", "date": "2019.08.11", "title": "Тази нощ ще наблюдаваме пикът на падащите звезди"}
{"url": "https://pik.bg/%D1%82%D0%BE%D0%BF-%D1%81%D0%B4%D0%B5%D0%BB%D0%BA%D0%B0-%D0%BC%D0%B0%D1%8F-%D0%B8%D0%BB%D0%B8%D0%B5%D0%B2%D0%B0-%D1%81%D0%B8-%D0%B2%D0%B7%D0%B5-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%B4%D0%BE-%D0%B0%D0%B9%D1%84%D0%B5%D0%BB%D0%BE%D0%B2%D0%B0%D1%82%D0%B0-%D0%BA%D1%83%D0%BB%D0%B0-news861974.html", "text": "Мая Илиева взе апартамент в центъра на Париж, съвсем близо до Айфеловата кула. Апартаментът е просторен, с високи тавани, в сграда, която е архитектурна забележителност. В сградата някога е имало танцувално училище с големи репетиционни огледала по стените, Мястото е на кокетна тиха уличка, от която се вижда Айфеловата кула. Локацията е добра и се стига пеш до всички основни забележителности повечето шопинг дестинации. Според запознати Мая е наела апартамента само за година, а не е дала милиони да го купува. Тя имала уговорка, че в бъдеще може да го закупи от собствениците, пише „Телеграф“. Сподели:", "date": "2019.08.11", "title": "ТОП СДЕЛКА: Мая Илиева си взе апартамент до Айфеловата кула"}
{"url": "https://pik.bg/%D1%87%D0%B5%D1%82%D0%B8%D1%80%D0%B8-%D0%BA%D0%B0%D0%B7%D0%B0%D0%BD%D0%B0-%D1%81-%D0%B0%D0%B3%D0%BD%D0%B5%D1%88%D0%BA%D0%B8-%D0%BA%D1%83%D1%80%D0%B1%D0%B0%D0%BD-%D0%B7%D0%B0-%D0%B3%D0%BE%D0%BB%D1%8F%D0%BC%D0%B0-%D0%B1%D0%BE%D0%B3%D0%BE%D1%80%D0%BE%D0%B4%D0%B8%D1%86%D0%B0-%D0%B2-%D0%B1%D0%B0%D1%87%D0%BA%D0%BE%D0%B2%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-news862168.html", "text": "С четири казана агнешки курбан, Бачковският манастир ще нагости всички поклонници, които на 15 август – Голяма Богородица, ще посетят обителта, съобщиха от манастира. Това е и храмовият празник на ставропигиалния манастир. По традиция от десетки години, в обителта тогава се събират хиляди вярващи от цялата страна и от чужбина. Животните за агнешкия курбан са били дарени от богомолци, припомни игуменът на обителта Величкият епископ Сионий. Той уточни, че в навечерието на храмовия празник 14 август от 18 часа, ще бъде отслужена вечерня. След нея предстои опело на Света Богородица. В 8 часа на следващия ден ще започне утринната служба, а от 9 часа – тържествената литургия. Игуменът Сионий ще бъде начело на всички тържествени богослужения, в които ще участват и останалите монаси от обителта. В литургиите ще участва и хорът за източноправославни песнопения „Св. Наум Охридски”. Манастирът ще посрещне храмовия си празник с осем нови позлатени кръста, които са монтирани на всички куполи на черквите. От централната църква е бил свален старият кръст, за който се предполага, че е от времето на основаването на обителта през Xl век. Старият кръст е с височина около 60 сантиметра и е изработен от метал, който е позлатен. Върху него има надпис на грузински „Победа на Исус Христос”. Древната християнска реликва е била прибрана в манастирския музей, в който има още 500 интересни експоната. Посетителите на Бачковския манастир на 15 август т.г. ще могат да разгледат музея на храмовия празник на обителта. Сподели:", "date": "2019.08.11", "title": "Четири казана с агнешки курбан за Голяма Богородица в Бачковския манастир"}
{"url": "https://pik.bg/%D0%B4%D0%B2%D0%B5-%D0%BA%D0%B0%D0%BC%D0%B0%D1%80%D0%B8-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0%D1%82-%D0%B7%D0%B0-%D0%BF%D1%80%D0%BE%D0%BF%D1%83%D1%81%D0%BA%D0%B8-%D0%B2-%D0%BF%D0%BE%D1%80%D1%8A%D1%87%D0%BA%D0%B0%D1%82%D0%B0-%D0%B7%D0%B0-%D0%BF%D0%B5%D0%B4%D0%B8%D0%B0%D1%82%D1%80%D0%B8%D1%87%D0%BD%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news862089.html", "text": "Архитекти и инженери излязоха с предупреждение, че обществената поръчка за изграждането на Национална педиатрична болница в София е опорочена, съобщава БНР. Възраженията, които имат от камарите на архитектите и на инженерите в инвестиционното проектиране са представени пред министъра на здравеопазването Кирил Ананиев Избраната процедура за едновременно възлагане на услугите по проектиране, строителство и авторски надзор - или така нареченият „инженеринг“ е неподходяща. Причината е, че към момента на откриване на поръчката за детската болница няма изяснена концепция. „Провеждането на инженеринг без наличие на такъв одобрен идеен проект е изключително рисковано, тъй като няма гаранции, че избраният от възложителя на поръчката участник, ще предложи най-добрата концепция за реализиране на обекта“, се казва в писмо на колегиите до министъра на здравеопазването. В професионалния коментар на архитектите и инженерите се посочва, че са налице предпоставки за разделяне на поръчката на две обособени позиции - първата - за проектиране и авторски надзор и втората - за изпълнение на строителството. Липсата на идеен проект практически не позволява да се извърши ясна и точна оценка на строителните дейности, а оттам и избор на подходящ изпълнител. Експертите посочват още, че техническото задание за проектиране е непълно - липсва изискване за изготвяне на основни проектни части, свързани с функционирането на сградата, а това води до липса на ангажимент и за изпълнението им. В резултат ще се наложи предвиждането на допълнителни средства за изграждането на жизненоважните за една болница системи, се казва още в писмото на архитекти и инженери. Позицията им ще бъде защитена и пред Комисията за защита на конкуренцията. Сподели:", "date": "2019.08.11", "title": "Две камари предупреждават за пропуски в поръчката за Педиатричната болница в столицата"}
{"url": "https://pik.bg/%D1%80%D0%BE%D0%B4%D0%B5%D0%BD%D0%B8%D1%82%D0%B5-%D0%BD%D0%B0-11-%D0%B0%D0%B2%D0%B3%D1%83%D1%81%D1%82-%D1%81%D0%B0-%D0%B2%D0%BE%D0%B4%D0%B0%D1%87%D0%B8-%D0%BD%D0%BE%D0%B2%D0%B0%D1%82%D0%BE%D1%80%D0%B8-%D0%B8-%D1%84%D0%B8%D0%BB%D0%B0%D0%BD%D1%82%D1%80%D0%BE%D0%BF%D0%B8-news862016.html", "text": "Луната расте (до 15 август). Ако съберете числата на деня 11 и месеца 8, се получава число на Постижението, което определя основните жизнени изпитания за носителя му, в случая кармичното 19 (11+8=19). Същото число на Постижението може да има всеки, чиито сбор от датата и месеца е 19, например 10.09.; 09.10. ; 08.11. и т.н. Като число на Постижението кармичното 19 сочи непрекъсната работа за уравновесяване на мъжката (1) и женската (9) енергия. Например един ден вие сте Майка Тереза – любещ, състрадателен, филантроп. На следващия ден може да сте като Чингис хан – направо режете глави! А друг ден успявате да балансирате двете части от себе си. 19 носи болка и страдание (особено през първите двайсет години от живота), които могат да направят човека състрадателен и със силно усещане за себе си. Има склонност да спори с авторитетни фигури. Най-добре днес се опитайте да се придържате към положителните черти на това кармично число, а именно ориентиран към себе си, водач, носител на парадигма, новатор, усърден, енергичен, уравновесен, следва вътрешно напътствие, инициатор, в мир със себе си и така ще се в авангарда на числото 10/1, до което се редуцира 19. Сподели:", "date": "2019.08.11", "title": "Родените на 11 август са водачи, новатори и филантропи"}
{"url": "https://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8-%D0%B0%D0%BB%D0%B0%D1%80%D0%BC%D0%B8%D1%80%D0%B0%D1%82-%D0%B7%D0%B0-%D0%BF%D1%8A%D1%82-%D1%83%D0%B1%D0%B8%D0%B5%D1%86-%D1%80%D0%B0%D0%B9%D0%BE%D0%BD%D0%BD%D0%BE-%D0%BA%D0%BC%D0%B5%D1%82%D1%81%D1%82%D0%B2%D0%BE-%D1%82%D0%BE%D0%B2%D0%B0-%D0%B5-%D0%BA%D0%B0%D1%86%D0%B0-%D0%B1%D0%B5%D0%B7-%D0%B4%D1%8A%D0%BD%D0%BE-news862115.html", "text": "негодуват, че дупките по асфалта на Рогошко шосе непрекъснато се увеличават, а габаритът на отсечката е недостатъчен за преминаващите тежкотоварни автомобили. Те дори наричат опасното шосе път-убиец. В проблемния пътен участък няма и банкети за преминаващите велосипедисти и пешеходци. Трафикът допълнително се затруднява и от каруците, съобщава БНТ. По думи на пловдивчани От администрацията на пловдивския район \"Северен\" пък твърдят, че . Парите обаче стигали само за кърпене на дупки. По думи на и.д.кмет на район \"Северен\" Калоян Георгиев, Той смята, че проблемът може да бъде разрешен само чрез цялостна реконструкция. От общината вече са обявили процедура за проект за цялостен ремонт на пътя. Той обаче може да започне най-рано идната пролет. Пловдивчани сигнализират за опасен път в града. Хората проблемът е от над 20 години. именно за Рогошко шосе се отделят най-много средства от бюджета за ремонти ситуацията била като \"каца без дъно\". Сподели:", "date": "2019.08.11", "title": "Пловдивчани алармират за път убиец, районно кметство: Това е каца без дъно"}
{"url": "https://pik.bg/%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D0%BF%D1%80%D0%B0%D0%B2%D1%8F%D1%82-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%BE%D1%82%D0%BE-%D0%B2%D0%B8%D0%B5%D0%BD%D1%81%D0%BA%D0%BE-%D0%BA%D0%BE%D0%BB%D0%B5%D0%BB%D0%BE-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news862118.html", "text": "В Сандански започнаха с изграждането на най-високото виенско колело в България. Диаметърът му ще бъде 30 метра, а кабинките ще са всяка с климатик. Новата туристическа атракция ще бъде ключова за развитието на парк Свети Врач и бъдещите му допълнителни площи и алеи на север. Благодарение на рекордните си размери и красивата гледка, виенското колело ще се превърне в поредната причина туристите да посещават курортния град, пише \"Монитор\". С 30 метра височина, новата придобивка на Сандански ще бъде над два и половина пъти по-висока от сградата на общината. Кабинките на колелото ще бъдат климатизирани и това ще му позволи да работи целогодишно. Така посетителите ще имат невиждана досега гледка на града и Пирин планина през всички сезони. Инвестицията на проекта е частна, но теренът остава общинска собственост, отдаден под наем. Сподели:", "date": "2019.08.11", "title": "В Сандански правят най-голямото виенско колело в България"}
{"url": "https://pik.bg/%D0%BE%D0%BE%D0%BD-%D0%BF%D0%BE%D0%BD%D0%B5-300-%D0%B4%D1%83%D1%88%D0%B8-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BD%D0%BE%D0%B2%D0%B8%D1%82%D0%B5-%D0%B1%D0%BE%D0%B5%D0%B2%D0%B5-%D0%B2-%D0%B9%D0%B5%D0%BC%D0%B5%D0%BD-news862120.html", "text": "В сблъсъците между проправителствените сили и сепаратистите в йеменската столица Аден са загинали около 40 души, а други 260 са били ранени, в това число и цивилни, съобщава Франс прес, като се позовава на информация на ООН. \"Десетки цивилни са убити и ранени от 8 август насам, когато започнаха боеве в Аден. Предварителните доклади сочат, че 40 души са убити, а 260 са ранени“, се казва в изявлението на ООН. \"Тъжно е, че по време на празника Курбан байрам, семействата скърбят за смъртта на своите близки, вместо да празнуват заедно в мир и хармония\", заяви Хуманитарният координатор на ООН в Йемен Лисе Гранде. \"Основната ни цел в момента е да изпращаме медицински екипи за спасяване на ранените“, допълни тя, цитирана от \"Фокус\". Гранде изрази притесненията на ООН за хванатите в капана на битката цивилни в град Аден, които нямат достъп до продукти от първа необходимост и призова воюващите страни да пазят цивилното население. \"Семействата трябва да могат да се движат свободно и безопасно, за да си осигурят нещата, от които се нуждаят, за да оцелеят.“, добави тя. Сподели:", "date": "2019.08.11", "title": "ООН: Поне 300 души са пострадали при новите боеве в Йемен"}
{"url": "https://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D0%B7%D0%B0%D1%89%D0%B8%D1%82%D0%BD%D0%B8%D0%BA-%D1%81%D0%B5-%D0%B4%D1%8A%D1%80%D0%BF%D0%B0-%D0%B7%D0%B0-%D0%BD%D0%BE%D0%B2-%D0%B4%D0%BE%D0%B3%D0%BE%D0%B2%D0%BE%D1%80-%D1%81-%D0%BB%D0%BE%D0%BA%D0%BE%D0%BC%D0%BE%D1%82%D0%B8%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BD%D0%B5%D0%B4%D0%BE%D0%B2%D0%BE%D0%BB%D0%B5%D0%BD-%D1%88%D0%B5%D1%84-%D0%B3%D0%BE-%D0%BF%D1%80%D0%B0%D1%89%D0%B0-%D0%B2-%D0%B1%D0%BE%D1%82%D0%B5-news862119.html", "text": "Стивън Езе Стивън Езе Христо Крушарски Чавдар Цветков Централният защитник на Локомотив Пловдив продължава да отказва да подпише нов договор с клуба и това може да му коства титулярното място в отбора. Сегашният контракт на нигериеца изтича в края на декември, а мениджърите му увъртат в преговорите с ръководството на Локомотив. Тези дни отново е имало среща между двете страни, но пак не се е стигнало до финализиране на сделката. \"Ако мениджърите на продължават да му мътят главата, най-накрая ще го пратим в Ботев Пловдив\", избухна съветникът на собственика по спортно-техническите въпроси - , цитиран от \"Меридиан мач\". Сподели:", "date": "2019.08.11", "title": "КУЛТОВО: Защитник се дърпа за нов договор с Локомотив Пловдив, недоволен шеф го праща в... Ботев"}
{"url": "https://pik.bg/%D0%BD%D0%BE%D0%B2%D0%BE%D0%B4%D0%BE%D0%BC%D1%86%D0%B8-%D0%B2-%D1%80%D1%83%D1%81%D0%B5-%D1%81%D0%B8-%D1%82%D1%8A%D1%80%D1%81%D1%8F%D1%82-%D0%BF%D0%B0%D0%BD%D0%B5%D0%BB%D0%BA%D0%B8---%D0%B7%D0%B0%D1%80%D0%B0%D0%B4%D0%B8-%D0%BA%D0%B0%D1%87%D0%B5%D1%81%D1%82%D0%B2%D0%BE%D1%82%D0%BE-news862122.html", "text": "Панелните жилища в кварталите на Русе са предпочитаните от купувачите имоти през последните две години. Според наблюденията на брокерите, новото строителство, което е предимно в централната част на града, е скъпо за средностатистическия русенец. Освен цената, за русенци е важно и качеството на жилището, което купуват, разказва БНТ. Сподели:", "date": "2019.08.11", "title": "НОВОДОМЦИ: В Русе си търсят панелки - заради качеството"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B7%D0%B0-%D0%B7%D0%B0%D0%B2%D0%BE%D0%B4%D0%B0-%D0%BD%D0%B0-%D1%84%D0%BE%D0%BB%D0%BA%D1%81%D0%B2%D0%B0%D0%B3%D0%B5%D0%BD-%D0%BE%D0%B1%D0%BD%D0%BE-news862108.html", "text": "Министър-председателят Бойко Борисов даде брифинг за българските медии след срещата си с президента на Туркменистан Гурбангули Бердимухамедов. \"Транспортният коридор, за който си говорихме, минава през Афганистан, Пакистан, Индия и Китай. Това е едната посока. Другата тръгва оттук, минава през Пакистан, Грузия, Турция, Черно море и ние. Това са коридорите, по които се работи\", разкри Борисов. \"Доскоро нямаше възможност да се строи газопровод под Каспийско море, сега е подписан такъв договор\", уточни премиерът. \"Ще предавам поздравите на президента на Туркменистан до нашия президент. Целта е четири-пет неща да бъдат подписани по-глобално в началото на следващата година\", коментира той. Министър-председателят уточни, че се е разбрал с президента на Туркменистан още през следващите месеци министри на страната да посетят България и заедно с българските им колеги да обиколят местата, където има висока добавена стойност, за да е възможно в началото на следващата година да се подпишат няколко договора между двете държави. \"Още в рамките на този месец реципрочно ще си предоставим офиси в София и Ашхабад и след това да направим или генерално консулство или да открием посолства, за да има смисъл\", каза още Борисов. Специалният пратеник на медията ни Звездомира Мастагаркова попита Борисов как ще коментира писанията на медиите в Германия, че заводът трябва да е в България защото е част от ЕС, а в Турция е непредвидимо, а той обясни: \"Ние ще имаме завод за автомобили, в това съм сигурен. Не бих дал акъл на медиите нито в Германия, нито в България. Турция е наш стратегически партньор и съсед с близо 100 млн. души население и огромна икономика. Европейският съюз има подписан договор за мигрантите с Турция. Много големи герои политици има в България, които говорят смело срещу Турция. Ние сме поставени в огромен риск, защото нямаме островите на Гърция. Ние предлагаме по-добри бизнес условия, спазвайки всички правила на Европейския съюз, спазвайки правилата на играта. Никога не сме нарушавали правилата. Ние трябва да бъдем истински конкуренти, но приятели\", отсече Борисов. Сподели:", "date": "2019.08.11", "title": "ИЗВЪНРЕДНО И ПЪРВО В ПИК TV: Борисов проговори пред медията ни за завода на \"Фолксваген\" (ОБНОВЕНА)"}
{"url": "https://pik.bg/%D1%83%D0%BA%D0%BE%D1%80-%D0%BA%D1%80%D0%B0%D0%BB%D0%B8%D1%86%D0%B0-%D0%B5%D0%BB%D0%B8%D0%B7%D0%B0%D0%B1%D0%B5%D1%82-%D1%81%D0%BC%D1%8A%D0%BC%D1%80%D0%B8-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D0%BF%D0%BE%D0%BB%D0%B8%D1%82%D0%B8%D1%86%D0%B8---%D0%B1%D0%B8%D0%BB%D0%B8-%D0%BD%D0%B5%D0%BA%D0%B0%D0%B4%D1%8A%D1%80%D0%BD%D0%B8-news862167.html", "text": ", съобщава \"Сънди Таймс\". Раздразнението на кралицата се обяснява с експлозивните политически последствия от референдума за Брекзит, който продължава да разделя страната и парламента, пише медията. О За първи път тя дава гласност на мнението си за британските политици на частно събитие малко след оставката на премиера Дейвид Камерън през 2016 г. и недоволството й расте все повече. Според \"Сънди Таймс\", Британската кралица Елизабет ll е крайно разочарована от политическата класа на страната и нейната неспособност да управлява бикновено Елизабет се въздържа от участие в политиката и единствено одобрява правителствените решения. тези думи са най-строгите, които кралицата е изричала през всичките си 67 години на управление. Сподели:", "date": "2019.08.11", "title": "УКОР: Кралица Елизабет смъмри британските политици - били некадърни"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%BA%D0%B0%D0%BA-%D0%B4%D0%B0-%D0%BE%D1%86%D0%B5%D0%BB%D0%B5%D0%B5%D0%BC-%D0%BF%D1%80%D0%B8-%D1%80%D0%B0%D0%B7%D1%80%D1%83%D1%88%D0%B8%D1%82%D0%B5%D0%BB%D0%BD%D0%B0-%D0%B1%D1%83%D1%80%D1%8F-news862017.html", "text": "По подобен начин във Филипините хиляди хора са евакуирани от домовете си и са настанени във временни убежища. От всички краища на света големи бури принудиха хората да напуснат домовете си и заплашват с разруха инфраструктура и сгради. В САЩ служители предупреждават, че ураганът „Флоренция” може да причини \"катастрофално\" наводнение, което може да убие \"много хора\" на източното крайбрежие на страната. Настъпващите бедствия подтикнаха хората да подготвят домовете си и да се запасят с провизии. Но каква е най-добрата практика? И как можем да се справим, след като бурята е „ударила” населеното ни място? Ето какво съветват служители от държавите, където често има подобни природни бедствия. Съветът на правителството, публикуван като част от кампанията „Готови“ в САЩ съветва да инсталираме постоянни външни щори за прозорците като най-сигурния вариант за предпазване. Ако няма време, можете да използвате \"дървени плоскости или шперплат\", за да предпазите прозорците си. \"Може да има много отломки и летящи предмети, които стават като снаряди\", казва Джеймс Джоузеф от Федералната агенция за управление на извънредни ситуации (FEMA). \"Силните ветрове ще вдигнат предмети и те биха могли да се разбият през прозорците.\" \"Ако попаднете в капан в наводнена сграда, отидете на най-високия етаж, но НЕ влизайте в затворено таванско помещение\", съветват от FEMA. Жителите на уязвимите къщи в близост до брега трябваше да импровизират начини да укрепят своите имоти. Някои са покрили покривите си с гуми и са затворили прозорците си с всякакви подръчни материали. „Прегледайте къщата си и поправете нейните нестабилни части“, се казва в съвета на Филипинския червен кръст (ФЧК). Организацията съветва да затворите домашните любимци на безопасно място, да съхранявате най-важните си вещи на високо място и да изключите електрозахранването. След като жилището е обезопасено и подготвено, хората могат или да легнат, докато отмине бурята, а ако има предупреждение за евакуация - да се преместят на по-безопасно място. „Най-голямата грешка, която хората правят е да не се вслушват в предупрежденията за евакуация.“, казва Джоузеф. \"Така се оказват в много опасни ситуации.\" Храна и вода за три дни, документи, лекарства, фенерче и батерии, пари и комплект за първа помощ. Сподели:", "date": "2019.08.11", "title": "ВАЖНО: Как да оцелеем при разрушителна буря"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%B3%D1%80%D0%BE%D0%BC%D0%BD%D0%B0-%D0%B4%D1%80%D0%B0%D0%BC%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B2-%D0%B6%D0%B5%D1%81%D1%82%D0%BE%D0%BA%D0%B0-%D0%B1%D0%B8%D1%82%D0%BA%D0%B0---%D1%85%D1%80%D0%B0%D0%B1%D1%80%D0%B8%D1%82%D0%B5-%D0%BB%D1%8A%D0%B2%D0%BE%D0%B2%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news862158.html", "text": "България загуби драматично с 2:3 гейма от Бразилия в директна битка за квота за Олимпиадата Токио 2020. Волейболната среща се проведе в зала \"Конгресна\" на ДКС във Варна. , а родните състезатели (с наставник Пранди) изиграха изключително силен мач, но победата в крайна сметка е за \"златистите\". 8:7 точки за България до първото техническо прекъсване. 16:10 за нашите при втората техническа пауза. Последваха драматични моменти в първия гейм, а . За жалост в самото начало на втория гейм Скримов получи контузия. 8:6 за нашите до първото техническо прекъсване във втората част. Преднината на \"трикольорите\" се увеличи до 16:12. . Феноменална игра на \"лъвовете\" в първите две части и уникална подкрепа на публиката в зала \"Конгресна\". Всички титуляри за нашите бяха на абсолютно топ ниво в двубоя, а влезлият като резерва Розалин Пенчев ( на мястото на Тошко Скримов) също се вихри на полето. Тимът-опонент обаче показа грандиозната си класа и стигна до пълен обрат. 8:4 за България при първата техническа пауза в третия гейм. 16:14 за нашите при второто техническо прекъсване в частта. Огромна драма, стигна се до резултат 30:30 в гейма. . 13:9 за \"златистите\" в средата на четвъртия гейм. и двубоят влизе в тайбрек. 8:6 за бразилците при размяната на игралните полета в тайбрека. . Така \"златистите\" спечелиха важния мини-турнир, с което и квота за ОИ 2020. След настоящата надпревара съществува и още 1 възможност за класиране за големия форум  - в лицето на заключителните квалификационни състезания. В тях обаче конкуренцията особено при отборите от Стария континент по традиция е огромна и задачата пред \"лъвовете\" ще е много трудна. \"Златистите\" са действащи олимпийски шампиони, а нашият мъжки национален тим (воден от Силвано Пранди) бе близо до гръмка победа тази вечер. Георги Сеганов, Цветан Соколов, Тодор Скримов, Мартин Атанасов, Светослав Гоцев, Виктор Йосифов - Теодор Салпаров-либеро Сподели:", "date": "2019.08.11", "title": "ИЗВЪНРЕДНО: Огромна драма във Варна, в жестока битка - храбрите \"лъвове\"... (ОБНОВЕНА)"}
{"url": "https://pik.bg/%D1%81-%D0%BF%D0%BE%D0%B3%D0%BB%D0%B5%D0%B4-%D0%B2-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D1%83%D1%87%D0%B8%D0%BB%D0%B8%D1%89%D0%B5-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D1%81%D0%BA%D0%BB%D1%8E%D1%87%D0%B8-%D0%B4%D0%BE%D0%B3%D0%BE%D0%B2%D0%BE%D1%80-%D1%81%D1%8A%D1%81-%D1%81%D0%B2%D0%BE%D1%8F-%D1%83%D1%87%D0%B5%D0%BD%D0%B8%D1%87%D0%BA%D0%B0-%D0%BA%D0%BE%D1%8F%D1%82%D0%BE-%D0%B4%D0%B0-%D1%81-news862131.html", "text": "Училище във Велико Търново сключи договор със своя ученичка, която да се върне като учител след завършване на висшето си образование. Практиката се реализира за първи път в областта. Най-голямото училище в областта предприе необичайна стъпка, за да си осигури учители. СУ \"Емилиян Станев“ сключи договор с абитуриентката Габриела Петрова, с който се ангажира да плаща семестриалните ѝ такси по специалността \"Биология и химия“ в бакалавърската степен на обучение в Пловдивския университет, а момичето се задължава да се върне като учител в гимназията си, обясни училищният директор Кина Котларска. \"Габриела е дете, което е учило в нашето училище 12 години. Зная, че Габриела има данни да бъде добър учител“, похвали ученичката директорката пред БНР. 131 са учителите в училище „Емилиян Станев\", като 30% от тях са над 50-годишна възраст, посочи още Котларска. \"На нас ни трябват много учители, тази година се пенсионират седем колеги. Все повече ще имаме такива случаи на многобройно пенсиониране“, алармира тя. Сподели:", "date": "2019.08.11", "title": "С ПОГЛЕД В БЪДЕЩЕТО: Училище във Велико Търново сключи договор със своя ученичка, която да се върне като учител"}
{"url": "https://pik.bg/%D1%8E%D0%BD%D0%BA%D0%B5%D1%80-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%BB%D0%BE%D0%BD%D0%B4%D0%BE%D0%BD-%D1%82%D0%B2%D1%8A%D1%80%D0%B4%D0%B8%D1%8F%D1%82-%D0%B1%D1%80%D0%B5%D0%BA%D0%B7%D0%B8%D1%82-%D0%B5-%D0%BF%D0%BE-%D0%BB%D0%BE%D1%88-%D0%B7%D0%B0-%D0%B2%D0%B0%D1%81-%D0%BE%D1%82%D0%BA%D0%BE%D0%BB%D0%BA%D0%BE%D1%82%D0%BE-%D0%B7%D0%B0-%D0%B5%D1%81-news862133.html", "text": "изрази мнение председателят в оставка на Европейската комисия Жан-Клод Юнкер, цитиран от Ройтерс. Великобритания притиска EС да измени условията на споразумението за излизането й от Съюза. Според нея, Пред местен австрийски вестник обаче Юнкер подчерта, че Брекзит без сделка би навредил на Великобритания повече, отколкото на Европейския съюз, в случай че не направи компромис, Брюксел ще трябва да поеме отговорност за Брекзит без сделка. не ЕС, а тъкмо Лондон би пострадал най-много от подобна развръзка. Той посочи още и, че о т Европейския съюз са изяснили, че не са готови за нови преговори , а само за допълнителни разяснения в рамките на политическите декларации, които регулират бъдещите отношения между Обединеното кралство и Европейския съюз. Сподели:", "date": "2019.08.11", "title": "Юнкер предупреди Лондон: Твърдият Брекзит е по-лош за вас, отколкото за ЕС"}
